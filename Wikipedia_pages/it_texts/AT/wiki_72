{"id": "3279857", "revid": "1005847", "url": "https://it.wikipedia.org/wiki?curid=3279857", "title": "Elezioni parlamentari in Romania del 1992", "text": "Le elezioni parlamentari in Romania del 1992 si tennero il 27 settembre per il rinnovo della Camera dei deputati e del Senato; ebbero luogo contestualmente al primo turno delle elezioni presidenziali, nelle quali Ion Iliescu fu riconfermato capo dello stato.\nFurono le prime elezioni parlamentari dall'entrata in vigore della Costituzione della Romania del 1991. Rispetto al 1990, con l'introduzione di una soglia di sbarramento elettorale al 3% entrarono in parlamento 13 forze politiche, pi\u00f9 i 13 deputati delle minoranze etniche. Il partito pi\u00f9 votato fu il Fronte Democratico di Salvezza Nazionale, che sconfisse il principale avversario, la coalizione di centro-destra della Convenzione Democratica Romena, con un margine 7 punti percentuali e riusc\u00ec a formare un governo con a capo Nicolae V\u0103c\u0103roiu, sostenuto anche da diverse forze minori.\nSistema elettorale.\nLe elezioni si svolsero secondo le disposizioni delle leggi 68/1992 (per il parlamento) e 69/1992 (per il presidente della repubblica) promulgate nel giugno 1992, che sostituirono la legge 92/1990 emanata dal governo provvisorio, ma dalla quale riprendevano numerosi punti. L'art. 34 della costituzione del 1991 prevedeva che avevano diritto al voto i cittadini di almeno 18 anni di et\u00e0, mentre secondo l'art. 35 per candidarsi alle camere erano necessari 23 anni (deputati) e 35 anni (senatori).\nLa legge 68/1992 manteneva il sistema di voto proporzionale, ma introduceva una soglia di sbarramento al 3%, inesistente nella precedente legislazione. L'art. 59 della costituzione, inoltre, prevedeva che alle organizzazioni che rappresentavano le minoranze etniche fosse garantito un rappresentante nella camera dei deputati, a prescindere dal raggiungimento della soglia di sbarramento.\nQuadro politico.\nNel 1990 l'egemone Fronte di Salvezza Nazionale (FSN) ottenne una larga vittoria alle elezioni presidenziali e parlamentari, ma con il passare dei mesi i rapporti tra il primo ministro Petre Roman e il presidente della repubblica Ion Iliescu iniziarono a deteriorarsi per via di divergenze politiche. Nell'aprile 1992, quindi, l'ala del partito facente capo ad Iliescu fond\u00f2 un nuovo partito, il Fronte Democratico di Salvezza Nazionale (FDSN), nel quale confluirono le personalit\u00e0 pi\u00f9 conservatrici del FSN e pi\u00f9 vicine alla nomenklatura del passato regime.\nIl centro-destra, nel 1990 debole e frammentato, nel 1991 si compatt\u00f2 in funzione antigovernativa intorno ad una coalizione guidata dal Partito Nazionale Contadino Cristiano Democratico (PN\u021aCD) di Corneliu Coposu, la Convenzione Democratica Romena (CDR). Prima del voto generale del 27 settembre il primo appuntamento elettorale dell'anno fu quello delle amministrative locali del febbraio 1992, che videro la vittoria del FSN, forte nei centri rurali, mentre si registr\u00f2 anche il successo della CDR nei maggiori centri urbani del paese, compresa la capitale Bucarest. La divisione dell'elettorato fu sintomo della nascita di una prima divisione sull'asse destra-sinistra in un clima politico che, invece, nel 1990 era stato completamente dominato dal FSN.\nAlle elezioni legislative si candidarono 79 partiti alla camera e 65 al senato. \nCampagna elettorale.\nFondato nell'aprile 1992, il Fronte Democratico di Salvezza Nazionale di Iliescu ebbe la capacit\u00e0 di cooptare la maggior parte delle sezioni del FSN e diventare subito un agente elettorale di primo piano. A due anni dal plebiscito del 1990, tuttavia, il presidente della repubblica in carica Ion Iliescu aveva perso parte della sua influenza ed iniziava ad essere visto dai suoi oppositori come un populista e antiriformista, retaggio del suo recente passato nei quadri del Partito Comunista Rumeno. Iliescu conservava, per\u00f2, la sua completa autorit\u00e0 sulla televisione di stato, che rimaneva lo strumento principale della sua propaganda elettorale. Il FDSN lanci\u00f2 duri attacchi contro gli esponenti dell'opposizione di centro-destra, ritenuti troppo anziani per guidare il paese e pronti a dare inizio ad una caccia alle streghe contro gli ex militanti del PCR. Lo stesso Iliescu pi\u00f9 volte rimprover\u00f2 i leader della CDR di nascondere i loro presunti reali obiettivi: vendicarsi e perseguire chi aveva simpatizzato per il PCR, restaurare la monarchia (sebbene si trattasse di una corrente minoritaria e non ufficiale del PN\u021aCD), ripristinare l'aristocrazia terriera (argomento particolarmente sensibile per gli elettori delle zone rurali, che supportavano in massa Iliescu per aver decollettivizzato e redistribuito le terre in seguito alla rivoluzione), vendere la Transilvania all'Ungheria e voler sfruttare le risorse della Romania contro l'interesse nazionale. Nel proprio programma il FDSN garant\u00ec un lento processo di riforma dell'economia e di privatizzazione degli enti di stato, ponendo un particolare accento sulle misure di protezione sociale, placando i timori dell'elettorato pi\u00f9 tradizionalista. Iliescu utilizz\u00f2 un linguaggio diretto, semplice, rivolto anche ai cittadini che vivevano nelle zone pi\u00f9 remote del paese e impregnato di una retorica rivoluzionaria che evocava gli scenari del 1989. Iliescu rimaneva il personaggio pi\u00f9 carismatico e preparato della campagna elettorale, superiore a quello di tutti i suoi avversari nelle apparizioni televisive.\nMentre la popolarit\u00e0 di Iliescu era in lieve calo, la Convenzione Democratica Romena, nel mese di giugno lanci\u00f2 la candidatura di Emil Constantinescu alla presidenza della repubblica. In agosto rese pubblico il documento programmatico per le elezioni chiamato \u00abPiattaforma-programma della Convenzione Democratica di Romania per far uscire il Paese dalla crisi attraverso la Legge, il Vero, la Riconciliazione e la Riforma\u00bb (\u00ab\"Platforma-program a Conven\u021biei Democratice din Rom\u00e2nia pentru scoaterea \u021a\u0103rii din criz\u0103 prin Lege, Adev\u0103r, Reconciliere \u0219i Reforma\"\u00bb). La coalizione puntava a convincere l'elettorato che il successo della CDR avrebbe condotto alla ripresa economica e alla pace sociale. Nel proprio manifesto la coalizione invocava una riforma delle istituzioni fondata sullo stato di diritto, l'eliminazione della corruzione, la garanzia della propriet\u00e0 privata, un'economia basata sul libero mercato e su privatizzazioni su larga scala, un contratto sociale tra imprenditori e lavoratori, maggiori investimenti esteri, pi\u00f9 attenzione alle istituzioni tradizionali come la chiesa, l'esercito e la scuola. Constantinescu utilizz\u00f2 una retorica anticomunista, provando ad additare ad Iliescu le colpe dei conflitti sociali dei primi anni novanta. Il messaggio di fondo e il linguaggio utilizzato dal leader della CDR, tuttavia, non raggiungevano tutti gli elettori, attratti maggiormente dall'accessibilit\u00e0 dell'oratoria di Iliescu. Un ulteriore argomento che preoccupava l'elettorato tradizionalista fu quello della partecipazione dei regionalisti ungheresi dell'Unione Democratica Magiara di Romania (UDMR) alla CDR. In varie aree del paese, infatti, i filoungheresi erano ritenuti antirumeni. Malgrado facesse parte della coalizione e sostenesse Constantinescu per la presidenza, alle parlamentari l'UDMR prefer\u00ec concorrere su liste proprie.\nIn antitesi all'UDMR, invece, in Transilvania era in crescita la piattaforma ultranazionalista del Partito dell'Unit\u00e0 Nazionale Romena, che present\u00f2 la candidatura alla presidenza di Gheorghe Funar. Pur indeboliti rispetto al 1990, anche il FSN di Petre Roman e il Partito Nazionale Liberale di Radu C\u00e2mpeanu parteciparono alla tornata elettorale.\nConseguenze.\nIl FDSN conquist\u00f2 la maggior parte dei voti nei villaggi, con dei picchi nelle zone del sud del paese e nella regione della Moldavia. La CDR ottenne risultati migliori nelle citt\u00e0 pi\u00f9 grandi e in Transilvania. Mentre a livello nazionale il FDSN fu pi\u00f9 il partito pi\u00f9 votato, nella regione questo fu l'UDMR (20%), seguito da CDR (19%), PUNR (18%) e, infine, FDSN (12%).\nLe elezioni confermarono la centralit\u00e0 della figura di Iliescu nel periodo postrivoluzionario, nonch\u00e9 il favore riconosciuto dalla popolazione romena ad un programma di lenta transizione all'economia capitalista. Molti membri dell'opposizione gridarono allo scandalo e denunciarono il ricorso a frodi elettorali da parte del FDSN, chiamando in causa l'enorme numero di voti annullati per irregolarit\u00e0 procedurali, circa un milione e mezzo, pari al 12,06% al senato e al 12,73% alla camera. I sospetti della CDR, tuttavia, non furono mai provati.\nIl FDSN fu il partito che ottenne il maggior numero di voti che, per\u00f2, erano insufficienti a costituire una maggioranza propria. Iliescu convoc\u00f2 a colloquio persino la CDR per formare un eventuale governo di coalizione, ma in mancanza di obiettivi condivisi l'alleanza fu impossibile. Il partito, quindi, si rivolse alle forze nazionaliste conservatrici presenti in parlamento, il PUNR, il Partito Grande Romania (PRM) e il Partito Socialista del Lavoro (PSM), che garantirono il proprio appoggio parlamentare al FDSN pur senza entrare a far parte del governo. L'alleanza fra le quattro forze a pass\u00f2 alla storia con il nome di \"quadrilatero rosso\" (\"Patrulaterul ro\u0219u\"). Per il ruolo di primo ministro Iliescu indic\u00f2 Nicolae V\u0103c\u0103roiu, ex funzionario del comitato statale per la pianificazione ed ex membro del PCR, che in quel momento non era iscritto a nessun partito. La scelta di una figura tecnica sottolineava il desiderio del FDSN di marcare un ulteriore passo verso la democratizzazione del paese, con la separazione tra stato e partito, la cui coincidenza, invece, aveva caratterizzato i decenni di dittatura.\nIl governo V\u0103c\u0103roiu prest\u00f2 giuramento il 19 novembre, mentre nel 1993 il FDSN assorb\u00ec altre forze minori e cambi\u00f2 nome in Partito della Democrazia Sociale di Romania (PDSR)."}
{"id": "3279858", "revid": "392652", "url": "https://it.wikipedia.org/wiki?curid=3279858", "title": "Europa a pi\u00f9 velocit\u00e0", "text": "L'Europa a pi\u00f9 velocit\u00e0 o l'Europa a due velocit\u00e0 (chiamata anche Europa a geometria variabile) \u00e8 l'idea che differenti parti dell'Europa dovrebbero integrarsi a differenti livelli a seconda della situazione politica ed economica in ciascun Paese.\nLe ragioni e l'attualit\u00e0 del concetto.\nIl concetto \u00e8 stato dibattuto per anni nei circoli politici europei, come un modo per risolvere alcune questioni istituzionali. Il concetto \u00e8 che pi\u00f9 sono i membri nell'unione, pi\u00f9 difficile diventa raggiungere il consenso nelle varie questioni e meno probabile \u00e8 che tutti vogliano avanzare alla stessa velocit\u00e0 nei vari campi.\nForme intermedie potrebbero essere limitate ad alcune aree di stretta cooperazione, come in alcuni esempi storici riportati di seguito. Oggi \u00e8 anche possibile per un minimo di nove stati membri dell'UE usare la Cooperazione rafforzata, ma questa nuova procedura \u00e8 stata usata solo una volta. Una seconda proposta, un brevetto europeo unificato, \u00e8 giunta a compimento (nel dicembre 2010) ma con due stati (Italia e Spagna) sfavorevoli.\nQuest'idea \u00e8 stata recentemente rivista a causa di veri eventi, come per esempio:\nL'Economist in un articolo del 2004 paragon\u00f2 le variazioni dell'Europa ad un lago avente molte aree profonde (aree nelle quali gli stati sono simili) e molte parti poco profonde (aree nelle quali gli stati hanno differenze maggiori)."}
{"id": "3279862", "revid": "339392", "url": "https://it.wikipedia.org/wiki?curid=3279862", "title": "Regionalverkehr Mittelland", "text": ""}
{"id": "3279863", "revid": "1005847", "url": "https://it.wikipedia.org/wiki?curid=3279863", "title": "Fronte Democratico di Salvezza Nazionale", "text": "Il Fronte Democratico di Salvezza Nazionale (in rumeno \"Frontul Democrat al Salv\u0103rii Na\u021bionale\", FDSN) \u00e8 stato un partito politico rumeno.\nNato nel 1992 su iniziativa di Ion Iliescu come scissione dell'egemone Fronte di Salvezza Nazionale (FSN), dalla precedente esperienza politica eredit\u00f2 la maggior parte della struttura e dell'elettorato, confermandosi come prima forza politica romena alle elezioni parlamentari e presidenziali del 1992.\nNel 1993, in seguito alla fusione con altri gruppi minori, cambi\u00f2 nome in Partito della Democrazia Sociale di Romania (PDSR), aprendo una nuova stagione politica.\nStoria.\nIn seguito alla rivoluzione romena del 1989 che rovesci\u00f2 la dittatura di Nicolae Ceau\u0219escu, nacque un governo provvisorio, il Consiglio del Fronte di Salvezza Nazionale (CFSN), guidato dal Fronte di Salvezza Nazionale (FSN), grande partito di ispirazione socialdemocratica composto essenzialmente da ex militanti del Partito Comunista Rumeno (PCR), tra i quali il presidente Ion Iliescu e il primo ministro Petre Roman. Grazie alla propria egemonia politica e mediatica, il FSN domin\u00f2 le prime libere elezioni tenutesi nel 1990 e gest\u00ec in totale autonomia la prima fase di transizione del paese alla democrazia.\nNel corso della conferenza nazionale del FSN del 27-29 marzo 1992, tuttavia, emersero due correnti contrapposte, che portarono alla scissione dell'ala conservatrice maggioritaria di Ion Iliescu, che sosteneva una politica di lenta transizione all'economia di mercato e di pi\u00f9 ampie garanzie di protezione sociale, elementi che attraevano le fasce popolari dell'elettorato ancora legate all'ideologia comunista. Mentre l'ala riformista di Petre Roman mantenne la sigla originale di FSN, il 7 aprile 1992 Iliescu cre\u00f2 il Fronte Democratico di Salvezza Nazionale (FDSN).\nLa nuova formazione fu ufficialmente iscritta al registro dei partiti politici del tribunale di Bucarest il 29 aprile 1992 e tra il 27 e il 28 giugno 1992 tenne la prima conferenza nazionale, che deliber\u00f2 l'adozione dello statuto e il programma del partito. Contestualmente l'assemblea nomin\u00f2 Oliviu Gherman alla propria presidenza e conferm\u00f2 la ricandidatura di Ion Iliescu alle elezioni presidenziali previste per il settembre 1992.\nIl FDSN fu la prima forza politica alle elezioni parlamentari, vincendo la concorrenza della coalizione di centro-destra della neonata Convenzione Democratica Romena (CDR), che divenne il maggior partito di opposizione, mentre Il FSN di Roman giunse terzo. Autentica figura di riferimento del periodo storico, grazie alla sua popolarit\u00e0 Ion Iliescu conquist\u00f2 un nuovo mandato presidenziale, sconfiggendo il candidato della CDR Emil Constantinescu al ballottaggio dell'11 ottobre 1992.\nVisto il rafforzamento dell'opposizione di centro-destra rispetto alla precedente tornata elettorale, il FDSN non riusc\u00ec ad ottenere la maggioranza assoluta in parlamento come fatto dal FSN nel 1990, ma fu capace di formare comunque un governo monocolore con a capo l'economista Nicolae V\u0103c\u0103roiu, che godette anche del singolare appoggio parlamentare da parte di alcuni gruppi minoritari: i nazionalisti del Partito dell'Unit\u00e0 Nazionale Romena (PUNR) e del Partito Grande Romania (PRM) e i postcomunisti del minuscolo Partito Socialista del Lavoro (PSM). Tale alleanza pass\u00f2 alla storia con il nome di \"quadrilatero rosso\" (in rumeno: \"Patrulaterul ro\u0219u\") e consent\u00ec al FDSN la possibilit\u00e0 di occupare le pi\u00f9 importanti cariche istituzionali (la presidenza del senato fu assegnata a Gherman, quella della camera ad Adrian N\u0103stase).\nDopo alcuni mesi di governo, il FDSN incorpor\u00f2 altre forze minori: il Partito Repubblicano (in rumeno: \"Partidul Republican\"), il Partito Cooperativista (in rumeno: \"Partidul Cooperatist\") e il Partito Socialista Democratico Romeno (in rumeno: \"Partidul Socialist Democratic Rom\u00e2n\") e, in occasione della conferenza nazionale del 9-10 luglio 1993, cambi\u00f2 denominazione, dando vita al Partito della Democrazia Sociale di Romania (PDSR).\nNelle istituzioni.\nGoverni.\nGoverno V\u0103c\u0103roiu (1992 - 1993)"}
{"id": "3279870", "revid": "1305772", "url": "https://it.wikipedia.org/wiki?curid=3279870", "title": "Jur'evec (Oblast' di Ivanovo)", "text": "Jur'evec \u00e8 una citt\u00e0 della Russia europea centrale (oblast' di Ivanovo); \u00e8 il capoluogo del \"rajon\" Jur'eveckij.\nGeografia fisica.\nSorge nella parte orientale della \"oblast'\", sulla sponda destra del Volga in corrispondenza del bacino di Gor'kij, 168 chilometri a nordest del capoluogo Ivanovo.\nStoria.\nLa citt\u00e0 di Jur'evec \u00e8 la pi\u00f9 antica della \"oblast\"' di Ivanovo e una delle pi\u00f9 antiche dell'intera Russia; la sua fondazione risale infatti al 1225, ad opera di Jurij II, principe di Vladimir, che le diede il nome di \"Jur'ev Povol\u017eskij\".\nNei secoli successivi fu contesa da vari principati: nel 1405 appartenne al principato di Gorodec, passando nel 1448 a quello di Mosca, nel 1451 al principato di Suzdal' per poi tornare definitivamente sotto il dominio moscovita nel periodo dell'espansione di quest'ultimo.\nAi tempi dell'Impero Russo appartenne, alternativamente, alle divisioni amministrative di Kazan', Ni\u017enij Novgorod o Kostroma."}
{"id": "3279874", "revid": "1573940", "url": "https://it.wikipedia.org/wiki?curid=3279874", "title": "Jur'evec", "text": ""}
{"id": "3279875", "revid": "80339", "url": "https://it.wikipedia.org/wiki?curid=3279875", "title": "Jurevec", "text": ""}
{"id": "3279876", "revid": "80339", "url": "https://it.wikipedia.org/wiki?curid=3279876", "title": "Yuryevets", "text": ""}
{"id": "3279877", "revid": "110157", "url": "https://it.wikipedia.org/wiki?curid=3279877", "title": "Casablanca WCT", "text": "Il Casablanca WCT \u00e8 stato un torneo di tennis facente parte del World Championship Tennis giocato nel 1970 a Casablanca in Marocco."}
{"id": "3279879", "revid": "34222", "url": "https://it.wikipedia.org/wiki?curid=3279879", "title": "Dominique Jean Larrey", "text": ""}
{"id": "3279881", "revid": "767487", "url": "https://it.wikipedia.org/wiki?curid=3279881", "title": "Eric Grigorian", "text": "Di origini armene, Grigorian si trasferisce a vivere negli Stati Uniti nel 1979, all'inizio della rivoluzione iraniana. Grigorian studia fotogiornalismo presso l'universit\u00e0 di stato di San Jose, passando un semestre a Londra.\nDopo la laurea, Eric Grigorian lavora per tre anni presso il \"Los Angeles Daily News\", per poi diventare un fotografo freelance. Nel 2002 si \u00e8 unito all'agenzia di stampa Polaris."}
{"id": "3279882", "revid": "1788047", "url": "https://it.wikipedia.org/wiki?curid=3279882", "title": "St. Louis WCT 1970", "text": "Il St. Louis WCT 1970 \u00e8 stato un torneo di tennis giocato sul sintetico indoor. \u00c8 stata la 1\u00aa edizione del St. Louis WCT, che fa parte del World Championship Tennis 1970. Si \u00e8 giocato a St. Louis negli Stati Uniti, dal 25 maggio al 3 giugno 1970.\nCampioni.\nSingolare.\n Rod Laver ha battuto in finale Ken Rosewall 6\u20131, 6\u20134\nDoppio.\n Andr\u00e9s Gimeno / John Newcombe hanno battuto in finale Roy Emerson / Rod Laver 6\u20134, 6\u20130"}
{"id": "3279885", "revid": "200568", "url": "https://it.wikipedia.org/wiki?curid=3279885", "title": "Aleksandr Nikolaevi\u010d Malcev", "text": ""}
{"id": "3279887", "revid": "1305772", "url": "https://it.wikipedia.org/wiki?curid=3279887", "title": "Ju\u017ea", "text": "Ju\u017ea \u00e8 una citt\u00e0 della Russia europea centrale (oblast' di Ivanovo); \u00e8 il capoluogo del \"rajon\" Ju\u017eskij.\nSorge sulle sponde del lago Bazal', 95 chilometri a sudovest del capoluogo Ivanovo."}
{"id": "3279889", "revid": "6923", "url": "https://it.wikipedia.org/wiki?curid=3279889", "title": "Casablanca WCT 1970", "text": "Il Casablanca WCT 1970 \u00e8 stato un torneo di tennis giocato sulla terra battuta. \u00c8 stata la 1\u00aa edizione del Casablanca WCT, che fa parte del World Championship Tennis 1970. Si \u00e8 giocato a Casablanca in Marocco, dal 1\u00b0 al 7 giugno 1970.\nCampioni.\nSingolare.\n John Newcombe ha battuto in finale Andr\u00e9s Gimeno 6-4 6-4 6-4\nDoppio.\n Mark Cox / Graham Stilwell hanno battuto in finale Marty Riessen / Roger Taylor 6-4 6-4"}
{"id": "3279891", "revid": "767487", "url": "https://it.wikipedia.org/wiki?curid=3279891", "title": "Gheton\u00eca", "text": "I Gheton\u00eca sono un gruppo musicale popolare di lingua grecanica originario del Salento. Il nome del gruppo (griko \u0393\u03b5\u03b9\u03c4\u03bf\u03bd\u03af\u03b1) si traduce in italiano come vicinato.\nStoria dei Gheton\u00eca.\nNati nel 1992 dall'idea di Roberto Licci (voce e chitarra, componente del Canzoniere Grecanico Salentino), Salvatore Cotardo (sax) e Pierangelo Colucci con l'intento di recuperare le antiche tradizioni musicali e culturali locali. Fin da subito la loro musica ha recuperato anche l'antica appartenenza cultura del Salento al Mediterraneo, che per alcuni decenni era stata dimenticata per inseguire modelli di sviluppo occidentali poi rivelatisi effimeri. Grazie in particolare a Colucci e alla sua conoscenza delle musiche e degli strumenti arabi, i Gheton\u00eca sono stati i primi a utilizzare ritmi e suoni mediterranei nei loro arrangiamenti, corrente che oggi \u00e8 la pi\u00f9 fertile ma che nei primi anni Novanta era un'assoluta novit\u00e0.\nAl gruppo si sono aggiunti e avvicendati negli anni successivi Emanuele Licci (voce, chitarra), Franco Nuzzo (percussioni), Angelo Urso (contrabbasso), Admir Shkurtaj (fisarmonica), Massimo Pinca (contrabbasso), Antonio Cotardo (flauto), Giorgio Vendola (contrabbasso).\nIl gruppo ha fatto numerosi concerti oltre che in Italia anche all'estero, soprattutto in Grecia, ma anche nei Balcani, a Cuba e negli USA dove sono stati invitati dal World Music Institute."}
{"id": "3279894", "revid": "80339", "url": "https://it.wikipedia.org/wiki?curid=3279894", "title": "Yuzha", "text": ""}
{"id": "3279907", "revid": "729019", "url": "https://it.wikipedia.org/wiki?curid=3279907", "title": "Campionato mondiale di hockey su ghiaccio 1934", "text": "L'8\u00ba Campionato mondiale di hockey su ghiaccio, valido anche come 19\u00ba campionato europeo di hockey su ghiaccio, si tenne nel periodo fra il 3 e l'11 febbraio 1934 nella citt\u00e0 di Milano, in Italia. Al via si presentarono dodici squadre, con gli Stati Uniti ed il Canada promossi direttamente al secondo turno. Le altre dieci squadre si suddivisero in tre gruppi preliminari per assegnare sei posti validi per la fase successiva; nel Gruppo C tuttavia tutte e tre le squadre si ritrovarono a pari punti con la medesima differenza reti, ragion per cui il comitato organizzatore modific\u00f2 la seconda fase, portando le squadre da otto a nove. In questa fase le vincitrici dei tre gruppi da tre squadre furono promosse automaticamente alla fase finale, mentre l'ultimo posto valido per le semifinali fu conteso dalle tre seconde. Le nazionali escluse dalle semifinali e dal turno supplementare di qualificazione disputarono un girone all'italiana per contendersi le posizioni dalla 7 alla 12.\nIl conquist\u00f2 il suo settimo titolo mondiale sconfiggendo in finale gli . La medaglia di bronzo invece, nonch\u00e9 il secondo titolo europeo, and\u00f2 alla nazionale della .\nSeconda fase.\nTurno supplementare di qualificazione.\nNonostante il secondo posto nel suo girone l'Ungheria si ritir\u00f2, accontentandosi del sesto posto finale.\nGirone di consolazione.\nLa Francia e il Belgio non parteciparono al gruppo, giungendo automaticamente all'undicesimo e al dodicesimo posto finale.\nCampionato europeo.\nIl torneo fu valido anche per il 19\u00ba campionato europeo e venne utilizzata la graduatoria finale del campionato mondiale per determinare le posizioni del torneo continentale; la vittoria and\u00f2 per la seconda volta alla , giunta terza nella classifica finale."}
{"id": "3279911", "revid": "767487", "url": "https://it.wikipedia.org/wiki?curid=3279911", "title": "From the Lions Mouth", "text": "From the Lions Mouth, pubblicato nel 1981, \u00e8 il secondo album dei The Sound.\nTracce.\nL'album \u00e8 stato ristampato nel 2002 dalla Renascent Records in una versione rimasterizzata, includendo il singolo \"Hot House\" del 1982."}
{"id": "3279912", "revid": "1418004", "url": "https://it.wikipedia.org/wiki?curid=3279912", "title": "Medaglia Newbery", "text": "La medaglia John Newbery (\"John Newbery Medal\") \u00e8 un premio letterario assegnato annualmente dalla Association for Library Service to Children, una divisione della American Library Association (ALA) all'autore del miglior libro americano per ragazzi.\nIl premio viene assegnato annualmente sin dal 1922, ed \u00e8 stato il primo premio letterario per ragazzi. Anche per questo \u00e8 considerato, insieme alla medaglia Caldecott uno dei pi\u00f9 prestigiosi premi letterari relativi alla letteratura per l'infanzia negli Stati Uniti. Il suo nome deriva da John Newbery, un editore di libri per bambini del XVIII secolo.\nLa medaglia Newbery \u00e8 stata disegnata da Ren\u00e9 Paul Chamberlain nel 1921 e rappresenta su un lato un libro aperto e sull'altro lato uno scrittore che consegna il proprio libro a due bambini.\nAd oggi, soltanto sei autori hanno vinto pi\u00f9 di una medaglia: E.L. Konigsburg, Joseph Krumgold, Lois Lowry, Katherine Paterson, Elizabeth George Speare e Kate DiCamillo hanno ottenuto entrambi due medaglie a testa."}
{"id": "3279916", "revid": "1305772", "url": "https://it.wikipedia.org/wiki?curid=3279916", "title": "Fronte di Salvezza Nazionale", "text": ""}
{"id": "3279920", "revid": "80339", "url": "https://it.wikipedia.org/wiki?curid=3279920", "title": "Jur'ev Povol\u017eskij", "text": ""}
{"id": "3279921", "revid": "80339", "url": "https://it.wikipedia.org/wiki?curid=3279921", "title": "Yuryev Povolzhsky", "text": ""}
{"id": "3279922", "revid": "1442080", "url": "https://it.wikipedia.org/wiki?curid=3279922", "title": "ATP San Paolo 1990 - Singolare", "text": "Il singolare del torneo di tennis ATP San Paolo 1990, facente parte dell'ATP Tour, ha avuto come vincitore Robbie Weiss che ha battuto in finale Jaime Yzaga 6-3, 6-7, 8-6."}
{"id": "3279923", "revid": "729019", "url": "https://it.wikipedia.org/wiki?curid=3279923", "title": "Victor Capesius", "text": "Biografia.\nNato in Romania (apparteneva all'etnia germanica dei Sassoni di Transilvania), Capesius frequenta il ginnasio tedesco ad Hermannstadt e anni dopo si laurea in farmacia all'universit\u00e0 di Klausenburg, l'attuale Cluj-Napoca. Presta servizio militare nell'esercito romeno come tenente farmacista e dopo il congedo si laurea anche in Filosofia nel 1933. Durante la guerra viene prima chiamato a dirigere la farmacia ospedaliera dell'esercito romeno, ma successivamente, come molti altri transilvani di etnia tedesca sulla base dell'accordo tra Berlino e Bucarest, passer\u00e0 nelle Waffen-SS dove gli verr\u00e0 riconosciuto prima il grado di Hauptsturmf\u00fchrer (Capitano) e poi di Sturmbannf\u00fchrer, cio\u00e8 Maggiore. Dal 12 febbraio del 1944 al 18 gennaio del 1945, cio\u00e8 fino alla Liberazione, Capesius ricoprir\u00e0 il ruolo di responsabile della farmacia del lager di Auschwitz (dalla quale partivano i fatali prodotti chimici per lo sterminio di massa, come lo Zyklon B).\nCapesius fece gasare migliaia di deportati, tra i quali anche molti suoi concittadini nonch\u00e9 conoscenti di origine ebrea (prima della guerra era stato farmacista a Sighi\u0219oara, in Transilvania, nonch\u00e9 informatore per la IG Farben): assieme a Fritz Klein, uno dei medici del lager anch'egli sassone di Transilvania e con la presenza del medico genetista Josef Mengele, tristemente noto come l'\"Angelo della Morte\", con inumana indifferenza selezionava direttamente dalla banchina del lager chi doveva essere inviato nella camera a gas, dopodich\u00e9 \"somministrava\" loro lo Zyklon b (il gas letale che custodiva nella farmacia del lager) per poi impossessarsi dei loro beni. Dopo la fine della guerra, come moltissimi altri ufficiali delle SS, riusc\u00ec a fuggire ma fu arrestato e processato, nel Processo di Francoforte dove riusc\u00ec comunque a cavarsela con una condanna a soli 9 anni di carcere, dei quali solo 3 effettivamente scontati.\nIndi, arricchitosi anche grazie agli averi usurpati, grazie al \"Raubgold\" riusc\u00ec a iniziare un'attivit\u00e0 nel dopoguerra, apr\u00ec nell'ottobre 1950 una farmacia \"Marktapotheke\" propria a G\u00f6ppingen, e successivamente un negozio di cosmesi a Reutlingen. Mor\u00ec nel 1985 in serenit\u00e0 a G\u00f6ppingen."}
{"id": "3279924", "revid": "120541629", "url": "https://it.wikipedia.org/wiki?curid=3279924", "title": "Vibh\u016bti", "text": "Vibhuti (dal Sanscrito \"vibh\u016bti\" \u0935\u093f\u092d\u0942\u0924\u093f, in hindi \"bhabh\u016bt\") \u00e8 una parola che ha molti significati nella cultura induista.\nCenere sacra.\nLa Vibhuti \u00e8 la cenere sacra (dal tipico colore bianco) utilizzata nei rituali religiosi induisti ed \u00e8 data da alcuni guru in dono ai discepoli.\nLa componente principale della Vibuthi \u00e8 la cenere (ricavata dalla cremazione funeraria o dalla combustione di sterco di vacca secco) mista a diverse altre sostanze come il latte e il ghee, cos\u00ec come tramandato dalle scritture e a seconda del tipo di utilizzo cerimoniale che ne viene fatto. Questa mistura viene bruciata come offerta nel fuoco sacro (Homa). \nLa Vibhuti \u00e8 spesso sparsa sulla fronte dei fedeli poich\u00e9 considerata sacra. Molti devoti usano anche metterne sulla lingua una piccola quantit\u00e0 per ricevere la benedizione delle divinit\u00e0. \nNelle tradizioni collegate al culto di Shiva viene cosparsa sopra gli shivalinga.\nLa cenere ha molti significati simbolici:\nQuesta cenere sacra acquisisce un significato specifico, funge cio\u00e8 da memento per il credente a ricacciare da s\u00e9 i desideri individuali e terreni che avvolgono il proprio spirito nell'illusione (maya), e riporta alla mente la storia di come Shiva bruci\u00f2 Kama (il dio del desiderio) e lo ridusse in cenere poich\u00e9 egli tentava di distoglierlo dalla Divina Verit\u00e0."}
{"id": "3279926", "revid": "98077", "url": "https://it.wikipedia.org/wiki?curid=3279926", "title": "Giuseppe Patino", "text": ""}
{"id": "3279927", "revid": "810736", "url": "https://it.wikipedia.org/wiki?curid=3279927", "title": "Il mondo alla rovescia", "text": ""}
{"id": "3279928", "revid": "767487", "url": "https://it.wikipedia.org/wiki?curid=3279928", "title": "Il mondo alla rovescia (opera)", "text": "Il mondo alla rovescia \u00e8 un dramma giocoso in due atti del compositore Antonio Salieri su libretto di Caterino Mazzol\u00e0, il quale si basa a sua volta su un dramma giocoso, \"Il mondo alla roversa\", prodotto da Carlo Goldoni nel 1750 e messo in musica lo stesso anno da Baldassare Galuppi.\nLa prima messa in scena dell'opera fu il 13 gennaio 1795 al Burgtheater di Vienna. Invece, la prima rappresentazione in tempi moderni della stessa \u00e8 stata svolta il 14 novembre 2009 al Teatro Salieri di Legnago.\nSalieri pose a mano a questo lavoro che aveva gi\u00e0 in gran parte preparato precedentemente, in quanto avrebbe dovuto andare in scena a Venezia nel 1779 sotto il titolo \"L'isola capricciosa\"; tuttavia l'improvvisa morte dell'impresario non aveva fatto andare in porto il progetto. Poich\u00e9 nel 1792 era attivo presso la corte imperiale di Vienna come poeta ceserero il librettista Caterino Mazzol\u00e0, Salieri approfittando della loro prima collaborazione pot\u00e9 portare a termine l'opera. Oggi non \u00e8 pi\u00f9 possibile ricostruire le eventuali arie e abbozzi prodotti dal compositore per la prima versione del dramma giocoso e successivamente modificati.\nL'ouverture di quest'opera si basa in gran parte su quella del divertimento teatrale \"Don Chisciotte alle nozze di Gamace\" (1770/71) dello stesso compositore. Questa venne inoltre impiegata come preludio alternativo della sua successiva opera comica \"L'Angiolina\" (1800).\nTrama.\nIn un'isola sconosciuta si sono rifugiate delle donne fuggite dall'Europa, stanche della loro condizione di schiave; qua, finalmente, possono rovesciare i ruoli: ora sono loro che comandano, e gli uomini sono costretti a lavorare in casa e a occuparsi di moda. &lt;br&gt;\nLa situazione si complica quando la Generala, ritornando da una perlustrazione via mare, porta con s\u00e9 due prigionieri europei trovati su un'isola: il Conte e la Marchesa. Il Conte si gode di essere diventato l'oggetto della contesa tra la Generala e la Colonnella (che preferisce alla vecchia Generala), e la Marchesa, che prima era vagheggiata da tutti, viene ignorata e costretta a diventare \"soldata\". L'amore tra la Colonnella e il Conte suscita le gelosie della Generala e di Amaranto, nipote della Generala che prima veniva corteggiato dalla Colonnella; durante un incontro notturno nel giardino, la Generala scopre i tre, e furibonda, decide di mandare il Conte e Amaranto a purificarsi al ritiro del \"Gran Colombo\". Intanto il Comandante delle navi europee pretende la restituzione degli ostaggi, e al rifiuto, decide di intervenire con gli armati. &lt;br&gt;\nLa Generala decide di celebrare le nozze con il Conte per legarlo sempre all'isola; per\u00f2 il Conte progetta con l'amata Colonnella una fuga, assieme alla Marchesa e ad Amaranto (che dopo essere stato abbandonato dalla precedente amante, si consola con l'europea). La loro fuga viene scoperta e stroncata sul nascere, e la Generala decide di accelerare le nozze, che per\u00f2 sono interrotte dall'attacco delle navi europee. Per evitare spargimenti di sangue, il Conte e la Marchesa decidono di risolvere la situazione, visto che sono loro la causa di tutto quanto. Le condizioni di pace saranno queste: la Marchesa torner\u00e0 in Europa con l'amato Amaranto, e il Conte rimarr\u00e0 sull'isola...a patto che la sposa sia la Colonnella. L'opera si conclude con il giubilo di tutti quanti, e lo scorno e l'ira della Generala, infuriata e respinta."}
{"id": "3279929", "revid": "287204", "url": "https://it.wikipedia.org/wiki?curid=3279929", "title": "ATP Itaparica 1990 - Singolare", "text": "Il singolare del torneo di tennis ATP Itaparica 1990, facente parte dell'ATP Tour, ha avuto come vincitore Mats Wilander che ha battuto in finale Marcelo Filippini 6-1, 6-2."}
{"id": "3279934", "revid": "984922", "url": "https://it.wikipedia.org/wiki?curid=3279934", "title": "The Golden Hour (serie televisiva)", "text": "The Golden Hour \u00e8 una serie televisiva della rete ITV, che \u00e8 stata trasmessa per la prima volta nel 2005.\nLa serie \u00e8 incentrata sulle attivit\u00e0 di un'unit\u00e0 medica specializzata, HEMS (che sta per Helicopter Emergency Medical Service), con sede a Londra, gestita dal London Ambulance Service, nel trattare casi di emergenza. Il titolo fa riferimento all'ora d'oro, che \u00e8 il momento in assoluto pi\u00f9 critico ed importante per la gestione delle emergenze.\nLa serie vede come star Richard Armitage. Nella stessa recita inoltre Lorna Fitzgerald, che interpreta Abi Branning in \"EastEnders\"."}
{"id": "3279936", "revid": "767487", "url": "https://it.wikipedia.org/wiki?curid=3279936", "title": "Louis Jordan", "text": " Fu un pioniere del jazz, del blues e del rhythm &amp; blues. Personaggio poliedrico, fu anche direttore d'orchestra e compositore di canzoni ed ebbe il maggior successo dagli anni 1930 agli anni 1950. Noto con il soprannome di \"re del jukebox\", fu molto popolare negli Stati Uniti nell'ultimo periodo dell'era dello swing. Nel 2004, Rolling Stone Magazine lo colloc\u00f2 al numero 59 nella sua lista dei 100 pi\u00f9 grandi artisti di tutti i tempi\nBiografia.\nNacque in Arkansas dove suo padre, James Aaron Jordan, era un maestro di musica e direttore di banda dei \"Brinkley Brass Band\" e dei \"Rabbit Foot Minstrels\". Sua madre, Adell, mor\u00ec quando Louis era ancora un ragazzo.\nJordan studi\u00f2 musica con suo padre, imparando a suonare il clarinetto. Da giovane suon\u00f2 nei gruppi musicali del padre lavorando durante le vacanze estive. Inoltre inizi\u00f2, sin da giovane, a suonare il pianoforte a livello professionale, ma il sassofono alto divenne il suo strumento preferito. Comunque, divenne presto noto anche come cantante, compositore di canzoni e presentatore.\nVerso la fine del 1936 entr\u00f2 nella famosa \"Savoy Ballroom orchestra\" diretta dal percussionista Chick Webb. L'orchestra si esibiva a New York alla Savoy Ballroom ed era considerata una delle migliori \"big band\" dell'epoca. Jordan suon\u00f2 con Webb fino al 1938, e questo periodo fu una pietra miliare nella sua carriera - Webb (che era portatore di handicap fisici) era un musicista raffinato, ma non un grande showman. L'esuberante Jordan spesso presentava le canzoni prima di iniziare a cantare. Egli disse in seguito che molti tra il pubblico lo consideravano il leader della band, cosa che indubbiamente rafforz\u00f2 ulteriormente la sua fiducia. Questo fu lo stesso periodo in cui si mise in mostra una giovane Ella Fitzgerald come cantante donna della band di Webb. Ella e Jordan spesso duettavano sul palco ed in seguito tornarono a cantare insieme per realizzare diverse registrazioni in un periodo in cui entrambi erano delle stelle di prima grandezza.\nNel 1938, Jordan venne licenziato da Webb per aver tentato di convincere la Fitzgerald ed altri componenti ad unirsi alla sua nuova band. In questo periodo Webb era gi\u00e0 gravemente malato di tubercolosi della colonna vertebrale. Webb mor\u00ec dopo un intervento spinale il 16 giugno 1939, all'et\u00e0 di soli 30. Dopo la sua morte, Ella Fitzgerald entr\u00f2 a far parte della band.\nLa prima band di Jordan, costituita essenzialmente da strumentisti della \"Jesse Stone band\", era in origine costituita da nove elementi, ma scese presto a sei componenti quando divenne residente all\"'Elks Rendezvous club\" al 464 di Lenox Avenue ad Harlem. I componenti iniziali erano: Jordan (sax, voce), Courtney Williams (tromba), Lem Johnson (sax tenore), Clarence Johnson (pianoforte), Charlie Drayton (contrabbasso) e Walter Martin (percussioni).\nLa nuova band inizi\u00f2 a registrare per la Decca Records, il 20 dicembre 1938, producendo tre canzoni con un oscuro cantante di nome Rodney Sturgess, e due nuove versioni delle loro \"Honey in the Bee Ball\" e \"Barnacle Bill The Sailor\". Anche se queste vennero accreditate alla \"The Elks Rendezvous Band\", Jordan cambi\u00f2 il nome alla band in \"Tympany Five\" a seguito del fatto che Martin usava spesso i \"tympany\" nelle esecuzioni. (il termine \"tympany\" era un termine colloquiale obsoleto per significare \"gonfio, tronfio\", etimologicamente collegato ai \"timpani\", ma storicamente separato.)\nLe varie composizioni dei \"Tympany Five\" (ai quali si aggiungevano spesso altri musicisti) compresero Bill Jennings e Carl Hogan alla chitarra, i famosi pianisti-arrangiatori Wild Bill Davis e Bill Doggett, \"Shadow\" Wilson e Chris Columbus alle percussioni e Dallas Bartley al basso. Jordan suonava il sassofono alto, tenore e baritono e cantava in diversi pezzi.\nLa loro incisione successiva fu realizzata a marzo del 1939 e port\u00f2 alla realizzazione di cinque pezzi \"Keep A-Knockin'\" (originariamente registrata negli anni 1920 e poi realizzata in cover da Little Richard), \"Sam Jones Done Snagged His Britches\" e \"Doug the Jitterbug\". Lem Johnson in seguito abbandon\u00f2 il gruppo e venne sostituito da Stafford Simon. Fra il dicembre 1939 ed il gennaio 1940 vennero registrati due classici di Jordan, \"You're My Meat\" e \"You Run Your Mouth and I'll Run My Business\". Altri musicisti che suonarono nella band dal 1940 al 1941 furono il sax tenore Kenneth Hollon (che incise con Billie Holiday); il trombettista Freddie Webster (della \"Earl Hines' band\") astro nascente della scena bebop e che influenz\u00f2 Kenny Dorham e Miles Davis.\nNel 1941 Jordan firm\u00f2 un contratto con la \"General Artists Corporation agency\", che gli assegn\u00f2 Berle Adams come agente. Adams gli procur\u00f2 una scrittura alla \"Chicago's Capitol Lounge\", a supporto dei The Mills Brothers e questo si rivel\u00f2 un importante passo in avanti per Jordan e la sua band.\nLa presenza continua alla \"Capitol Lounge\" offr\u00ec anche un metro notevole delle dimensioni del successo di Jordan. Nel corso di questo impegno, il gruppo venne pagato US $ 70 a settimana - $ 35 a settimana per Jordan e 35 dollari da dividere fra gli altri componenti della band. Solo sette anni dopo, quando Jordan suon\u00f2 la sua stagione record al \"Golden Gate Theater\" di San Francisco nel 1948, incass\u00f2 oltre US $ 70.000 in appena due settimane.\nDurante questo periodo, il bassista Henry Turner venne licenziato e sostituito da Dallas Bartley. Questo fu seguito da un altro impegno importante al \"Fox Head Tavern\" a Cedar Rapids nello Iowa. Lavorando in un ambiente pi\u00f9 flessibile come quello di Cedar Rapids, lontano dai centri principali, la band fu in grado di sviluppare l'aspetto novit\u00e0 del proprio repertorio. Jiordan, in seguito, identific\u00f2 il periodo di \"Fox Tavern\" come il punto di svolta nella sua carriera, e fu allora che compose diverse canzoni che divennero presto hit, tra cui \"If It's Love You Want, Baby\", \"Ration Blues\" e \"Inflation Blues\".\nNell'aprile 1941 la Decca lanci\u00f2 la serie \"Seppia\", una linea dal costo di 35 cent per gli artisti che erano considerati avere il potenziale per vendere in entrambi i mercati; quello dei bianchi e quello dei neri, e la band di Jordan venne trasferita dalla Decca alla \"Seppia\" assieme a The Delta Rhythm Boys, il \"Nat King Cole Trio\", Buddy Johnson e la \"Jay McShann Band\".\nCon il tempo il gruppo ritorn\u00f2 a New York alla fine del 1941. Il gruppo era costituito da Jordan, Bartley, Martin, il trombettista Eddie Roane ed il pianista Thomas Arnold. Nel novembre del 1941 venne registrato un altro classico di Jordan, \"Knock Me A Kiss\", che divenne uno dei pezzi pi\u00f9 gettonati dei jukebox, anche se non entr\u00f2 in classifica. Tuttavia Roy Eldridge registr\u00f2 successivamente una versione, con la \"Gene Krupa band\", che divenne un hit nel giugno del 1942, a quasi un anno di distanza dall'uscita della registrazione di Jordan. Anche Jimmie Lunceford ne realizz\u00f2 poi una cover.\nQueste sessioni produssero il primo vero successo di Jordan, \"I'm Gonna Move to the Outskirts of Town\" originariamente registrato da Casey Bill Weldon nel 1936, anche se ancora non riusc\u00ec ad entrare in classifica. Anche questo pezzo venne realizzato da Lunceford nel 1942, la cui versione raggiunse la posizione numero 12 nelle classifiche pop e divenne cover di Big Bill Broonzy e Jimmy Rushing.\nLe sessioni di luglio 1942 portarono alla realizzazione di nove tracce, permettendo alla Decca di fare scorta di pezzi di Jordan in risposta al divieto di registrazione dichiarato dalla American Federation of Musicians lo stesso mese. Il divieto, imposto al fine di garantire il pagamento delle royalties ai musicisti per ogni disco venduto, port\u00f2 alla forzata assenza di Jordan dallo studio di registrazione per tutto l'anno seguente ed imped\u00ec a molti artisti bebop di registrare nel corso di uno degli anni pi\u00f9 cruciali della storia del genere.\n\"I'm Gonna Leave You on the Outskirts of Town\" fu il seguito del precedente \"I'm Gonna Move to the Outskirts of Town\", ma divenne il primo successo di Jordan raggiungendo numero 2 su Billboard Harlem Hit Parade. Il suo pezzo successivo,\"What's the Use of Getting Sober\" (When You're Gonna Get Drunk Again)\", divenne il primo di Jordan ad ottenere la hit #1, raggiungendo la vetta della \"Harlem Hit Parade\" nel dicembre 1942. La successiva \"The Chicks I Pick Are Slender, Tender and Fine\", raggiunse numero 10 nel gennaio 1943.\nIl loro lato A successivo, il comico \"Five Guys Named Moe\", \u00e8 stata una delle prime registrazioni a solidificare il veloce, oscillante stile R &amp; B che divenne il marchio di Jordan e colp\u00ec il pubblico, raggiungendo la posizione numero 3 nelle classifiche del settembre 1943. La canzone fu poi inserita come apertura di uno spettacolo teatrale di lunga durata che rese omaggio a Jordan ed alla sua musica. Il pi\u00f9 convenzionale \"That'll Just About Knock Me Out\" and\u00f2 molto bene raggiungendo il numero 8 delle classifiche dando a Jordan il suo quinto hit dalle sessioni del dicembre 1942.\nAlla fine del 1942, Jordan e la sua band si trasferirono a Los Angeles, dove suonarono presso importanti locali notturni, e poi anche a San Diego. Mentre era a Los Angeles, Jordan inizi\u00f2 a realizzare alcuni \"soundies\", i precursori del moderno genere music video, ed egli apparve in molte trasmissioni radiofoniche ed in una serie di programmi realizzati per le Forze Armate per la distribuzione alle truppe americane all'estero. A differenza di molti musicisti, la carriera di Jordan non sub\u00ec ininterruzioni, tranne che per quattro settimane per una tourn\u00e9e presso alcuni campi militari. A causa di una \"ernia\", egli \u00e8 stato classificato 4F e ritenuto non abile al servizio militare.\nLa Decca fu fra le prime etichette a raggiungere un accordo con la \"Musicians' Union\" e Jordan torn\u00f2 a registrare nell'ottobre 1943. In questa sessione, Jordan e la sua band, registrarono \"Ration Blues\", pezzo composto ai tempi della \"Fox Head Tavern\" ma che aveva un nuovo significato a seguito del razionamento in tempo di guerra. Essa divenne un successo sia nelle classifiche degli artisti bianchi che in quelle di colore. Fu anche un grande successo sulla \"Harlem Hit Parade\", dove rimase per sei settimane al numero 1 e nella Top Ten per 21 settimane, raggiungendo il numero 11 nella classifica generale dei \"best seller\". chart.\nAnni 1940.\nNegli anni 1940, Jordan pubblic\u00f2 dozzine di hit, compreso \"Saturday Night Fish Fry\" (uno dei primi e maggiori contendenti al titolo di \"First rock and roll record\"), \"Blue Light Boogie\", il classico comico \"Ain't Nobody Here but Us Chickens\", \"Buzz Me,\" \"Ain't That Just Like a Woman\" e il multimilionario \"Choo Choo Ch'Boogie\".\nUno dei suoi maggiori successi fu \"Caldonia\", con la sua battuta finale urlata da tutta la band, \"Caldonia! Caldonia! Cosa fa la vostra testa cos\u00ec dura?\" Dopo questo successo la canzone venne registrata anche da Woody Herman in una versione moderna, con un coro all'unisono di cinque trombe. Muddy Waters ne registr\u00f2 una sua versione. Tuttavia, molti dei successi dei pi\u00f9 grandi successi Jordan di R &amp; B erano inimitabili e pertanto non vennero registrate delle reinterpretazioni di successo, una rarit\u00e0 in un'epoca in cui il pop \"nero\" veniva spesso registrato da artisti bianchi e molte canzoni popolari venivano pubblicate in pi\u00f9 versioni concorrenti.\nLe registrazioni cupe di Jordan furono notevoli per il loro uso della narrativa fantastica. Questo \u00e8 forse meglio esemplificato in \"Saturday Night Fish Fry\", il successo di entrambi i pezzi distribuiti su entrambi i lati del 78 giri del 1950. \u00c8 probabilmente una delle prime registrazioni americane del genere rock'n'roll classico (che ovviamente esercit\u00f2 un'influenza diretta sui lavori successivi di Bill Haley) ed \u00e8 sicuramente una delle prime canzoni molto popolari ad usare la parola \"rock\" nel ritornello e, per un tratto essenziale, il suono di una chitarra elettrica distorta.\nLa sua comica avventura narrativa \u00e8 sorprendentemente simile allo stile ripreso da Bob Dylan nel suo classico \"racconto\" in canzoni come \"Bob Dylan's 115th Dream\" e \"Tombstone Blues\". \"Saturday Night Fish Fry\" \u00e8 notevole anche per il consueto ritornello di introduzione strumentale, ma la sua caratteristica pi\u00f9 importante \u00e8 la sequenza rapida delle parole di Jordan in una sequenza di semi-parlato. La sua voce, chiaramente influenzata dalla sua esperienza come solista di sassofono, de-enfatizza la melodia vocale a favore del fraseggio molto sincopato e degli effetti percussivi di allitterazione ed assonanza, ed \u00e8 probabilmente uno dei primi esempi di musica popolare americana vocale poi evoluta nel rap.\nLe canzoni originali di Jordan celebrarono gioiosamente gli alti e bassi della vita urbana degli afro-americani ed erano infusi di sfrontato buon umore e di energia musicale che ha avuto un'influenza enorme sullo sviluppo del rock and roll. La sua musica fu popolare sia tra i neri che i bianchi, ma liricamente, la maggior parte delle sue canzoni furono, con forza e senza compromessi, \"nere\" nel loro contenuto.\nCaricato con ironico commento sociale e riferimenti codificati, esse furono un tesoro dello slang dei neri nel periodo 1930/40 e attraverso i suoi dischi Jordan fu probabilmente uno dei principali divulgatori del termine slang \"chick\" (donna). Temi sessuali spesso caratterizzarero fortemente i testi delle sue canzoni come ad esempio nei \"doppio senso\" di \"Show Me How To Milk The Cow\" - in cui erano cos\u00ec os\u00e9 che sembra degno di nota che siano stati pubblicati per tutti.\n\"Re dei Jukebox\".\nLa prima parte della carriera di registrazione di Louis Jordan, 1942-1950, fu un periodo di segregazione alla radio. Nonostante questo riusc\u00ec a raggiungere il numero 1 col singolo \"G.I. Jive\"/\"Is You Is Or Is You Ain't My Baby?\" nel 1944, in gran parte grazie alla sua performance nel film Universal, \"Follow the Boys\". Due anni dopo, per la MGM vide il gatto Tom cantare \"Is You Is Or Is You Aint My Baby? \" nel 1946 nel breve cartone di \"Tom &amp; Jerry\", \"Solid Serenade\".\nLa popolarit\u00e0 di Jordan si increment\u00f2 non solo a seguito delle sue incisioni per la Decca, ma anche per la sua prolifica attivit\u00e0 di registrazione per la radio delle Forze Armate e per il programma \"V-Disc\" che lo resero popolare sia fra i bianchi che i neri. Egli inoltre gir\u00f2 una serie di brevi film musicali, dei video come si direbbe oggi, per le sue canzoni di successo. Gli antenati degli attuali video musicali (\"soundies\") utilizzati nei video-jukebox. Jordan interpret\u00f2 anche un piccolo cameo nel film musicale hollywoodiano \"Follow the Boys\".\nDeclino.\nNel 1951, Jordan mise insieme, per un breve periodo, una \"big band\" che comprendeva musicisti del calibro di Pee Wee Moore e altri, in un momento in cui le big bands stavano andando verso il declino. Questo \u00e8 considerato l'inizio del suo declino commerciale, anche se, dopo un solo anno, ripristin\u00f2 l'antico quintetto. A met\u00e0 degli anni 1950, i dischi di Jordan non vendevano pi\u00f9 come prima e pertanto inizi\u00f2 a cambiare etichetta discografica. Trasferitosi alla Mercury Records, Jordan riusc\u00ec ad aggiornare il suo suono al rock and roll pieno con canzoni come \"Let the Good Times Roll\" e \"Salt Pork, West Virginia\". Dopo questo, per\u00f2, la popolarit\u00e0 di Jordan and\u00f2 svanendo e continu\u00f2 ad incidere solo per un piccolo seguito di appassionati. Raramente registr\u00f2 dopo i primi anni 1960. Jordan mor\u00ec a Los Angeles, California, in seguito ad un attacco di cuore il 4 febbraio 1975. Venne inumato nel cimitero di \"Mt. Olive Cemetery\" nel paese natale di sua moglie Martha, St. Louis.\nDurante un'intervista concessa negli ultimi anni della sua vita, Jordan fece la controversa dichiarazione: \"il rock and roll \u00e8 semplicemente un \"rhythm and blues\" suonato da musicisti bianchi\".\nNonostante Jordan scrisse (o co-scrisse) gran parte delle canzoni da lui eseguite, egli non benefici\u00f2 finanziariamente della maggior parte di esse. Molti dei suoi successi, compresa \"Caldonia\", vennero accreditati alla moglie del tempo, Fleecie Moore, come mezzo per evitare un accordo editoriale esistente. Il matrimonio fu aspro e di breve durata, in due occasioni, Moore accoltell\u00f2 Jordan al termine del contenzioso, quasi uccidendolo al secondo tentativo, e dopo il loro divorzio Fleecie mantenne la propriet\u00e0 delle canzoni. Tuttavia, Jordan pu\u00f2 aver preso la paternit\u00e0 di alcune canzoni scritte da altri, egli \u00e8 accreditato come co-paroliere di \"Saturday Night Fish Fry\", ma il pianista Bill Doggett dichiar\u00f2 in seguito che in realt\u00e0 aveva scritto lui la canzone.\nMatrimoni.\nSi crede che Jordan si sia sposato cinque volte. La sua prima moglie si chiamava Julia o Julie, ma nel 1932 egli era sposato con la cantante e ballerina texana Ida Fields. Lui e la Fields divorziarono e nel 1942 spos\u00f2 l'amica d'infanzia Fleecie Moore. Dopo il loro divorzio, spos\u00f2 la ballerina Vicky Hayes nel 1951 e si separ\u00f2 da lei nel 1960. Infine, spos\u00f2 la cantante e ballerina Martha Weaver nel 1966.\nFilm.\nCant\u00f2 in molti film, apparendo in \"Meet Miss Bobby Sox\" (1944) e \"La nave della morte\" (1944). Fu inoltre protagonista in alcuni film interpretati da soli attori di colore come \"Beware\" (1946), \"Reet, Petite, and Gone\" e \"Look Out Sister\" (tutti nel 1947, quando questo genere di film non venne pi\u00f9 prodotto)."}
{"id": "3279945", "revid": "253269", "url": "https://it.wikipedia.org/wiki?curid=3279945", "title": "Lauren Bowles", "text": "Biografia.\nSorellastra, da parte di madre, dell'attrice Julia Louis-Dreyfus, ha esordito nei primi anni novanta con un ruolo ricorrente nella sit-com \"Seinfeld\", dove recitava la sorella. Nel corso degli anni ha partecipato in veste di guest star a numerose serie televisive, come \"Ally McBeal\", \"\", \"Grey's Anatomy\", \"Criminal Minds\", \"E.R. - Medici in prima linea\" e molte altre.\nPer il cinema ha recitato in film come \"George re della giungla...?\" e \"Ghost World\", ha inoltre lavorato in due commedie dei fratelli Farrelly, \"Lo spaccacuori\" e \"Libera uscita\".\nDal 2010 al 2014 ricopre il ruolo della cameriera wiccan Holly Cleary nella serie televisiva \"True Blood\".\nDoppiatrici italiane.\nNelle versioni in italiano dei suoi lavori, Lauren Bowles \u00e8 stata doppiata da:"}
{"id": "3279948", "revid": "339392", "url": "https://it.wikipedia.org/wiki?curid=3279948", "title": "Capitala World Tennis Championship 2011 - Singolare", "text": ""}
{"id": "3279951", "revid": "984922", "url": "https://it.wikipedia.org/wiki?curid=3279951", "title": "Cavo Cattedrale", "text": "Il Cattedrale \u00e8 un canale artificiale che scorre in provincia di Novara. Esso \u00e8 la principale derivazione della roggia Mora a nord di Novara.\nPercorso.\nIl canale trae origine dalla roggia Mora, in comune di San Pietro Mosezzo, vicino all'incile del cavo Dassi.\nLa portata, in questo tratto, \u00e8 molto minore rispetto al tratto a valle del canale Cavour (circa 800 l/s)\nGiunto a San Pietro Mosezzo, come detto, viene sussidiato dal canale Cavour, ricevendo un contributo di portata importante dallo grande canale piemontese. Allargato notevolmente e con molta pi\u00f9 portata, 2600 l/s contro i 800 l/s del tratto precedente al sussidio, percorre tutta il Basso Novarese bagnando i comuni di Biandrate, Granozzo con Monticello e Vespolate (dove sottopassa l'Agogna tramite una tomba a sifone); giunto nel territorio di quest'ultimo comune, notevolmente ridotto di portata, sfocia nel torrente Arbogna a 25\u00a0km circa dall'imbocco.\nFauna ittica.\nIl canale, rispetto agli altri corsi d'acqua artificiali della zona, non presenta mai asciutte totali esso non va mai in secca, ed ha una portata anche nella stagione di secca (circa 500 l/s).La portata presente in alveo quindi fa s\u00ec che la fauna ittica sopravviva molto facilmente; \u00e8 una riserva FIPSAS e sono presenti numerose specie di ciprinidi e trote immesse dalla sezione FIPSAS di Novara."}
{"id": "3279955", "revid": "300067", "url": "https://it.wikipedia.org/wiki?curid=3279955", "title": "Yegor Mescheriakov", "text": ""}
{"id": "3279956", "revid": "300067", "url": "https://it.wikipedia.org/wiki?curid=3279956", "title": "Egor Mescerijakov", "text": ""}
{"id": "3279957", "revid": "1305772", "url": "https://it.wikipedia.org/wiki?curid=3279957", "title": "Superstars V8 Racing", "text": "Superstars V8 Racing \u00e8 un videogioco di gare da corsa basato sulla stagione 2008 delle Superstars Series, disponibile per Xbox 360, PlayStation 3 e Windows. \u00c8 il primo videogioco di auto prodotto da Milestone da Evolution GT del 2006."}
{"id": "3279958", "revid": "300067", "url": "https://it.wikipedia.org/wiki?curid=3279958", "title": "Egor Meshcheryakov", "text": ""}
{"id": "3279960", "revid": "181699", "url": "https://it.wikipedia.org/wiki?curid=3279960", "title": "Qui in re illicita versatur, tenetur etiam pro casu", "text": "La massima latina qui in re illicita versatur, tenetur etiam pro casu (\u00abchi versa nell'illecito, risponde anche per il caso [fortuito]\u00bb) \u00e8 normalmente associata al delitto preterintenzionale, disciplinato dall'art. 43 del Codice penale vigente. \u00c8 anche nota come \"criterio\" o \"canone\" del versari (in re illicita).\nSi tratta di un tipo di responsabilit\u00e0 intermedia tra il dolo e la colpa. Come nel dolo vi \u00e8 un evento voluto, come nella colpa vi \u00e8 un evento non voluto, ma pi\u00f9 grave di quello voluto. Un esempio tipico \u00e8 l'uccisione della vittima in seguito a percosse o lesioni, quando cio\u00e8 il reo voleva solo percuotere o cagionare lesioni, ma la vittima muore in conseguenza delle sue azioni. Questo criterio di imputazione \u00e8 del tutto incompatibile con il principio di cui all'art. 27 comma 1 della Costituzione, che, delineando la responsabilit\u00e0 penale come personale, esclude la responsabilit\u00e0 oggettiva.\nSecondo l'interpretazione prevalente, la responsabilit\u00e0 per il delitto meno grave \u00e8 a titolo di dolo, quella per il pi\u00f9 grave ma non voluto \u00e8 obiettiva. Tuttavia, secondo un orientamento ormai consolidatosi nella giurisprudenza di legittimit\u00e0, la qualificazione della responsabilit\u00e0 penale come responsabilit\u00e0 colpevole, alla luce di quanto affermato dal suddetto art. 27 Cost., deve indurre l'interprete ad escludere che possano sussistere ancora nel nostro ordinamento forme di responsabilit\u00e0 oggettiva. \nDi qui la necessit\u00e0 che, nell'ottica di un'interpretazione costituzionalmente orientata, le ipotesi di responsabilit\u00e0 oggettiva configurate dal codice penale, pure o miste a condotte con base dolosa, siano pi\u00f9 correttamente qualificate come ipotesi di colpa in concreto. In proposito si veda, su tutte, la sentenza della Cassazione, Sez. Un., del 29 maggio 2009, n. 22676, in relazione al reato di cui all'art. 586 c.p., ma che enuncia princip\u00ee di portata tendenzialmente generale. \nDunque nel caso concreto il giudice dovr\u00e0 accertare se l'evento grave non voluto sia in qualche modo riconducibile a colpa e/o ne sia stata prevista l'eventualit\u00e0, perch\u00e9 solo in questo caso si potr\u00e0 delineare la responsabilit\u00e0."}
{"id": "3279968", "revid": "300067", "url": "https://it.wikipedia.org/wiki?curid=3279968", "title": "Nataliya Trafimava", "text": ""}
{"id": "3279970", "revid": "300067", "url": "https://it.wikipedia.org/wiki?curid=3279970", "title": "Natalja Trofimova", "text": ""}
{"id": "3279971", "revid": "300067", "url": "https://it.wikipedia.org/wiki?curid=3279971", "title": "Natalya Trofimova", "text": ""}
{"id": "3279972", "revid": "1305772", "url": "https://it.wikipedia.org/wiki?curid=3279972", "title": "Superstars V8 Next Challenge", "text": "Superstars V8 Next Challenge \u00e8 un videogioco di gare da corsa basato sulla stagione 2009 delle Superstars Series, disponibile per Xbox 360, PlayStation 3 e Windows."}
{"id": "3279979", "revid": "300067", "url": "https://it.wikipedia.org/wiki?curid=3279979", "title": "Tatyana Troina", "text": ""}
{"id": "3279981", "revid": "300067", "url": "https://it.wikipedia.org/wiki?curid=3279981", "title": "Tatjana Troina", "text": ""}
{"id": "3279984", "revid": "300067", "url": "https://it.wikipedia.org/wiki?curid=3279984", "title": "Natallia Marchanka", "text": ""}
{"id": "3279985", "revid": "300067", "url": "https://it.wikipedia.org/wiki?curid=3279985", "title": "Natalja Marcenko", "text": ""}
{"id": "3279986", "revid": "300067", "url": "https://it.wikipedia.org/wiki?curid=3279986", "title": "Nataliya Marchenko", "text": ""}
{"id": "3280003", "revid": "287204", "url": "https://it.wikipedia.org/wiki?curid=3280003", "title": "Agnes Nixon", "text": "Biografia.\nNata Agnes Eckhardt, era principalmente conosciuta come creatrice di numerose soap opera come \"Una vita da vivere\", \"La valle dei pini\" e \"Quando si ama\". Col marito Robert Nixon, sposato nel 1951, cre\u00f2 una casa di produzione.\nGrazie al numero di programmi di successo da lei ideati o prodotti, fu spesso soprannominata la \"regina delle soap opera\".\nDal 1996, anno in cui rimase vedova, ottenne decine di nomination agli Emmy Award, e vinse per cinque anni (1985, 1988, 1996, 1997 e 1998) l'Emmy per la migliore sceneggiatura per una serie drammatica, grazie a \"La valle dei pini\".\nNelle sue soap opera, che furono le prime con cast multietnico, introdusse temi delicati come il diritto all'aborto e il pacifismo.\nAgnes Nixon mor\u00ec a 93 anni nel settembre del 2016 per le complicazioni della malattia di Parkinson. Aveva quattro figli."}
{"id": "3280006", "revid": "300067", "url": "https://it.wikipedia.org/wiki?curid=3280006", "title": "Natallia Anufryienka", "text": ""}
{"id": "3280008", "revid": "300067", "url": "https://it.wikipedia.org/wiki?curid=3280008", "title": "Nataliya Anufriyenko", "text": ""}
{"id": "3280009", "revid": "395393", "url": "https://it.wikipedia.org/wiki?curid=3280009", "title": "Neirone (torrente)", "text": "Il Neirone (\"Neion\" o \"Nej\u00f6n\" in ligure o anche \"Nai\u00f9n\" in gaviese) \u00e8 un torrente dell'Appennino Ligure.\nPercorso.\nIl torrente nasce dalla Rocca Crovaglia (594\u00a0m) e scorre interamente nel comune di Gavi (AL), arrivato a Gavi il torrente sfocia nel Lemme.\nParte del suo corso attraversa la Riserva naturale del Neirone, dell'estensione di 101 ettari, gestita da Aree Protette Appennino Piemontese."}
{"id": "3280010", "revid": "300067", "url": "https://it.wikipedia.org/wiki?curid=3280010", "title": "Natalja Anufrienko", "text": ""}
{"id": "3280013", "revid": "110157", "url": "https://it.wikipedia.org/wiki?curid=3280013", "title": "Millennium Fever", "text": "Millennium Fever \u00e8 il primo album del gruppo elettronico Apollo 440, pubblicato nel 1995 per l'etichetta Stealth Sonic Recordings Sony Music.\nCopertina.\nLa copertina dell'album riporta una scultura dell'artista britannico Marc Quinn chiamata \"Self\"."}
{"id": "3280014", "revid": "599013", "url": "https://it.wikipedia.org/wiki?curid=3280014", "title": "Tanara", "text": ""}
{"id": "3280015", "revid": "287204", "url": "https://it.wikipedia.org/wiki?curid=3280015", "title": "Pod (album)", "text": ""}
{"id": "3280018", "revid": "300067", "url": "https://it.wikipedia.org/wiki?curid=3280018", "title": "Anastasiya Veremeenko", "text": ""}
{"id": "3280024", "revid": "1543377", "url": "https://it.wikipedia.org/wiki?curid=3280024", "title": "Nexus S", "text": "Il Nexus S \u00e8 uno smartphone progettato da Google e prodotto da Samsung. \u00c8 il primo smartphone ad utilizzare il sistema operativo Android 2.3 \"Gingerbread\" ed il primo dispositivo Android a supportare l'NFC sia nell'hardware sia nel software.\nDi fatto il marchio Nexus rappresenta i cellulari direttamente curati da Google, senza la personalizzazione OEM di alcun produttore. Questa \u00e8 la seconda volta che Google collabora per produrre un telefono della gamma Nexus, il primo fu il Nexus One prodotto dalla HTC nel gennaio 2010, seguito nel dicembre 2010 da questo Nexus S, a sua volta seguito, nel dicembre 2011 dal Galaxy Nexus, nel novembre 2012 dal Nexus 4, nel novembre 2013 dal Nexus 5 e nel novembre 2014 dal Nexus 6.\nLa versione originale del telefono, commercializzata da dicembre 2010 negli Stati Uniti, Australia, Canada e nel Regno Unito \u00e8 quella con codice GT-I9020, mentre in altri paesi tra i quali l'Italia viene commercializzata la versione GT-I9023 con caratteristiche leggermente differenti, come lo schermo Super Clear LCD anzich\u00e9 Super AMOLED ed uno spessore di poco superiore.\nNel maggio 2011 Sprint ha introdotto una versione CDMA-WiMax del Nexus S negli Stati Uniti.\nNel marzo 2011 Vodafone introdusse una versione bianca del dispositivo nel suo market online inglese, versione poi disponibile in tutti i mercati.\nIl telefono soffriva originariamente di un bug critico che ne poteva provocare il riavvio durante una chiamata, il problema \u00e8 stato risolto con l'aggiornamento ad Android 2.3.3.\nIl 17 dicembre 2011 il Nexus S ha ricevuto l'aggiornamento gratuito ad Android 4.0.3 Ice Cream Sandwich. Google ha iniziato la distribuzione dell'ultimo sistema operativo mobile via OTA (over-the-air) per la versione GSM del terminale ma poi l'ha sospesa pochi giorni dopo per colpa di alcuni problemi riscontrati soprattutto nell'eccessivo consumo della batteria.\nIl 28 marzo 2012, Google ha distribuito definitivamente la versione Android 4.0.4 (Ice Cream Sandwich) per i telefoni Nexus S GSM.\nNel novembre 2012, lo smartphone \u00e8 stato aggiornato ufficialmente da Google a Jelly Bean 4.1.2, sistema operativo con il quale termina il supporto ufficiale di Google.\nVarianti.\nIl Nexus S \u00e8 disponibile in diverse varianti:\nConfronto con il Samsung Galaxy S.\nNexus S ha un hardware molto simile al Galaxy S, uscito circa 6 mesi prima. Gli elementi condivisi dai dispositivi sono:\nQuesti elementi in comune hanno permesso a diversi sviluppatori indipendenti di realizzare con facilit\u00e0 sistemi operativi non ufficiali per il Galaxy S, avvalendosi di driver ed altri software facenti parte di Nexus S.\nSamsung non ha fornito alcun aggiornamento ufficiale ad Android 4.0 per Galaxy S.\nIl Galaxy S, a differenza del Nexus S, ha: \nIl Galaxy S, rispetto al Nexus S, non ha:"}
{"id": "3280027", "revid": "709565", "url": "https://it.wikipedia.org/wiki?curid=3280027", "title": "Zampa e la magia del Natale", "text": "Zampa e la magia del Natale (\"The Search for Santa Paws\") \u00e8 un film del 2010, diretto dal regista Robert Vince. Fa parte della serie di film iniziati con \"Air Bud - Campione a quattro zampe\" del 1997, ed \u00e8 un prequel del nono capitolo \"Supercuccioli a Natale - Alla ricerca di Zampa Natale\". Il film ha segnato l'esordio di Kaitlyn Maher.\nTrama.\nBabbo Natale riceve una lettera dal signor Stewart in cui gli viene data la notizia della morte del proprietario del negozio di giocattoli di Manhattan HuckleBuckle, con un cagnolino di peluche come dono.\nI suoi elfi lo fanno diventare un vero cane grazie alla magia del natale e cos\u00ec Zampa diventer\u00e0 il miglior amico di Babbo Natale.\nArrivato a New York City per un viaggio lampo, Babbo Natale lascia le renne a Central Park e viene pedinato dal barbone Gus, che si finge paramedico dopo che Babbo Natale \u00e8 stato investito da un'auto, per sottrargli il cristallo magico.\nBabbo Natale e Zampa si separano a questo punto. Avendo perso la memoria a causa dell'incidente, Babbo Natale si fa assumere nel negozio di giocattoli Huckle Buckle come lavoratore proprio nel suo ruolo per parlare con i bambini, venendo ospitato da James Huckle e da sua moglie Kate. Nel frattempo la piccola Quinn viene portata in un orfanotrofio, gestito da una signora crudele e senza spirito natalizio: miss Stout, che incenerisce ogni giocattolo che trova e utilizza le piccole orfane per fare le pulizie.\nQuinn far\u00e0 amicizia con la pi\u00f9 grande del posto, Willamina, e Zampa, che essendosi perduto entra nella casa famiglia di nascosto alla signorina Stout. \nBabbo Natale senza il suo cristallo magico \u00e8 in condizioni critiche ma viene salvato dal suo capoelfo che gli dona anche il cristallo di Zampa. Quest'ultimo diventa grande e Willamina e Quinn vengono adottate da James e Kate che non potevano avere figli. Alla fine gli HuckleBuckle decidono di continuare a gestire il negozio, avendo cos\u00ec esaudito il desiderio del nonno di James."}
{"id": "3280040", "revid": "124826988", "url": "https://it.wikipedia.org/wiki?curid=3280040", "title": "Spartacus - Gli dei dell'arena", "text": "Spartacus - Gli dei dell'arena (\"Spartacus: Gods of the Arena\") \u00e8 una miniserie televisiva statunitense costituita da sei puntate, andata in onda sul canale Starz dal 21 gennaio al 25 febbraio 2011.\nLa miniserie \u00e8 un prequel della serie televisiva \"Spartacus\" e segue le gesta dei personaggi di Quinto Lentulo Batiato e Gannicus, quest'ultimo \u00e8 il primo gladiatore diventato campione a Capua nonch\u00e9 primo gladiatore della casa di Batiato a essere liberato. Gli interpreti della miniserie sono in gran parte gli stessi della serie televisiva, tra cui Lucy Lawless, John Hannah, Peter Mensah e Manu Bennett.\nIn Italia la miniserie \u00e8 andata in onda sul canale satellitare Sky Uno da gioved\u00ec 25 agosto 2011 nella sua versione censurata, con un episodio a settimana, e da domenica 28 agosto 2011 nella versione integrale senza censure, visibile in seconda serata. In chiaro \u00e8 stata trasmessa su Cielo dal 9 aprile 2012 al 23 aprile 2012 e regolarmente su Spike dal 2019.\nTrama.\nLa mini serie segue la storia della casa di Batiato e della citt\u00e0 di Capua prima dell'arrivo di Spartacus. Quinto Lentulo Batiato diventa lanista quando il padre gli affida l'amministrazione della palestra dei gladiatori. Egli ha tuttavia intenzione di non essere pi\u00f9 l'ombra di suo padre e, per fare ci\u00f2, deve ottenere riconoscimenti personali e fama per la sua casa. Al suo fianco c'\u00e8 la moglie Lucrezia, che aiuter\u00e0 il marito a raggiungere il suo obiettivo a qualsiasi costo, e il fidato amico Solonio. Batiato si affida al migliore gladiatore della sua casa: Gannicus, un Celta che brandisce la lama come se ogni giorno fosse l'ultimo della sua vita, amico di Enomao. Tuttavia, c'\u00e8 chi trama alle spalle di Batiato e dei suoi futuri campioni. Il Gallo Crisso \u00e8 presentato come una recluta inesperta e indisciplinata nel primo episodio, ma riuscir\u00e0 a diventare il migliore guerriero della casa dopo Gannicus. L'ex gladiatore Enomao diventa il nuovo maestro della scuola, seppur con riluttanza, mentre le reclute siriane Ashur e Dagan tentano di dimostrare il proprio valore ai compagni. I gladiatori veterani come Gannicus e Barca riconoscono a poco a poco il valore di Crisso, ma temono che il talento emergente possa compromettere le loro carriere. Nel frattempo, vengono ultimati i lavori di costruzione della nuova arena che trasformer\u00e0 gli uomini in dei.\nPeccati del passato.\nTrama.\nCirca cinque anni prima dell'arrivo di Spartacus, Quinto Batiato si ritrova ad amministrare il ludus di suo padre, mentre suo padre \u00e8 in Sicilia dove vive in semi-pensionamento. Alla ricerca della fama, lui (con il supporto del suo vecchio amico Solonio) cerca di ottenere il favore di un nobile locale, Tullio, comprando per cinquanta denari uno schiavo gallo che ne vale solo dieci di nome Crisso, notando il suo potenziale di grande guerriero. Arrivato al ludus, Crisso incontra presto il gladiatore veterano Enomao (che ha una moglie schiava di nome Melitta), assieme a tre reclute fra cui Ashur che si stanno addestrando per diventare gladiatori. Nel frattempo, Lucrezia accoglie con favore l'improvviso ritorno a Capua di Gaia, un'amica da poco vedova che \u00e8 attratta sia dalle delizie del ludus che dall'oppio. Nel tentativo di partecipare ai giochi di apertura dell'arena che sar\u00e0 presto completata, Batiato sceglie il suo gladiatore pi\u00f9 abile, Gannicus il Celta, campione originario della Casa, per un duello mortale al mercato. Anche se costretto a combattere bendato, Gannicus sconfigge il campione di Vezio, giovane proprietario del ludus rivale. La sera stessa, Batiato si reca da Vezio per concordare il numero dei propri gladiatori che parteciperanno ai giochi di apertura della nuova arena, ma scopre che Vezio \u00e8 soltanto un uomo di Tullio. Tullio gli nega la partecipazione ai giochi, tuttavia si offre di acquistare Gannicus per duecento denari. Sorpreso, Batiato rifiuta l'offerta e per questo la sua guardia del corpo viene sgozzata, mentre lui viene selvaggiamente picchiato.\nGraditi ospiti.\nTrama.\n\u00c8 passata una settimana dall'omicidio della sua guardia del corpo e dal pestaggio brutale degli uomini di Tullio. Batiato si sta ancora riprendendo dalle ferite quando Tullio gli manda un messaggio, tramite Solonio, e si offre di raddoppiare la sua offerta per Gannicus a quattrocento denari. Batiato per\u00f2 non vuole scendere a compromessi e pianifica la propria vendetta con l'aiuto di tre reclute, fra cui Ashur. Saputo che Quintilio Varo si sta recando a Capua per organizzare nuovi giochi, incontrare Vezio e selezionare dal suo ludus i gladiatori che parteciperanno, Batiato ordina alle tre reclute di rapire Vezio, promettendo loro in cambio il marchio della confraternita. Vezio viene fermato cos\u00ec da una delle reclute, che si finge un uomo di Varo e chiede di essere seguito all'arena: il suo padrone ha cambiato all'ultimo momento il luogo dell'appuntamento perch\u00e9 vuole visitare l'arena in costruzione. Con questa scusa, l'uomo attira Vezio e i suoi uomini in un vicolo isolato, dove le reclute uccidono tutte le guardie, tramortiscono Vezio e gli urinano addosso. Ashur uccide, seppur con dispiacere, la recluta che aveva attirato Vezio in trappola, cos\u00ec come gli aveva ordinato Quinto, in modo che lo schiavo non sia riconosciuto dal romano. \nNel frattempo, Gaia e Lucrezia fingono di imbattersi in Varo e - dato che Vezio non si presenta all'appuntamento - si offrono di farlo aspettare a casa di Batiato, dove questo si finge sorpreso per la presenza di Varo e offre i servizi del suo ludus. Per dare una dimostrazione, Gaia propone un duello fra i gladiatori Gannicus e Crisso che su richiesta di Varo sono costretti a combattere con armi vere. Lo scontro viene vinto, seppur con difficolt\u00e0, da Gannicus, con Gaia che decide di graziare lo sconfitto Crisso. Piacevolmente sorpreso, Varo rientra in casa, mentre Gaia ordina a Batiato di ungere Gannicus e di portarlo entro un'ora al cospetto di Varo per sfruttare, a detta della donna, i suoi \"appetiti particolari\". \nBatiato si reca dal maestro, ordinandogli di ungere Gannicus e di marchiare Ashur e Dagan (l'altra recluta che ha partecipato all'agguato), ma il maestro si rifiuta e critica apertamente Batiato per come gestisce il ludus. A questo punto Batiato perde le staffe, ribadendo al maestro che deve obbedire ai suoi ordini e lo sostituisce con Enomao. In seguito Ashur e Dagan vengono marchiati, diventando gladiatori a tutti gli effetti, ma non ottengono il rispetto degli altri perch\u00e9 non si sono sottoposti alla prova finale dell'addestramento. Umiliato, il maestro aggredisce di sorpresa Enomao e lo costringe a un duello mortale, al termine del quale Enomao lo uccide. Nel frattempo, all'interno del ludus, Varo cambia idea all'ultimo minuto, ordinando a Gannicus e Melitta di fare sesso. L'esperienza lascia entrambi turbati, ma permette a Batiato di ottenere il primus per Gannicus nei giochi in arrivo.\nPater familias.\nTrama.\nQuinto Batiato \u00e8 contento di aver ottenuto il primus per Gannicus. Lui e gli altri non sono, tuttavia, preparati all'improvviso ritorno di Tito, pater familias (proprietario del ludus) e padre di Batiato che disprezza da sempre le capacit\u00e0 imprenditoriali di suo figlio. Ride quando sente che Gannicus rappresenter\u00e0 la casa nei giochi e si prepara a fare ammenda con Tullio, danneggiando cos\u00ec la maggior parte dei piani del giovane Batiato. Tito, infatti, riesce a riparare i rapporti con Tullio, accettando di far combattere quattro dei propri uomini l'uno contro l'altro in due duelli pomeridiani dei giochi di Varo. Una volta soli, Quinto protesta con il padre per la decisione scellerata e il padre si arrabbia, rispondendo che questa \u00e8 la punizione per aver manipolato uomini di rango pi\u00f9 elevato. Subito dopo per\u00f2, Tito si calma dicendo al figlio che queste sono persone pericolose, e lui sta solo cercando di proteggerlo. Mentre padre e figlio sono in citt\u00e0, Varo torna alla villa di Batiato con un amico, Cossuzio che vuole provare i piaceri della casa, usando la schiava vergine Diona. Nell'arena Auctus, l'amante di Barca, e il nuovo arrivato Crisso duellano nel secondo scontro pomeridiano e dopo una dura lotta Crisso uccide il suo avversario, guadagnando cos\u00ec il marchio della confraternita. Sorpreso dalla recluta acquistata da suo figlio, il padre riconosce un po' di merito alle azioni e alle capacit\u00e0 di Quinto e decide di non lasciare mai pi\u00f9 il ludus, con grande dispiacere del figlio.\nSotto la maschera.\nTrama.\nLe tensioni tra il giovane e l'anziano Batiato continuano, in particolare nella vecchia arena in cui l'anziano ricorda continuamente a suo figlio il suo posto e la sua posizione. A casa, anche le donne romane hanno difficolt\u00e0 ad accettare la presenza continua e ingombrante del pater familias.\nQuando Gaia incontra un conoscente al mercato e lo presenta a Lucrezia, lui commenta immediatamente i piaceri disponibili a casa di Batiato. Gaia vede di nuovo un'opportunit\u00e0, ma l'anziano Batiato non perdonerebbe mai tale dissolutezza. Suo figlio, tuttavia, riesce a convincerlo a partire insieme per Napoli, apparentemente per acquistare nuovi schiavi e godersi l'aria fresca del mare. Lucrezia accetta di procedere alla festa, con Solonio come accompagnatore, e la notte sembra andare bene, fino all'arrivo inaspettato di Tullio, che desidera combattere contro Gannicus che, su consiglio di Enomao, si fa sconfiggere di proposito. Mentre si riprende dalle ferite, Gannicus condivide un momento intimo con Melitta. Nel frattempo, Gaia si apparta in una stanza con Tullio per sedurlo e ottenerne i favori per s\u00e9 e la casa di Batiato. All'inizio Tullio sembra cedere, specie quando Gaia parla della relazione clandestina che hanno avuto in giovent\u00f9, ma poi decide di ucciderla. L'improvviso ritorno del padre di Batiato non fa che peggiorare la situazione, soprattutto per Lucrezia.\nLa resa dei conti.\nTrama.\nAl termine della festa, quando Tullio e gli altri ospiti sono andati via, Tito e gli altri scoprono il cadavere di Gaia. Per evitare problemi, l'anziano Batiato ordina di gettare il corpo dall'altura che circonda la casa nonostante le suppliche di Lucrezia. Profondamente contrariato per gli eventi, Tito impone un ultimatum a Quinto che entro due giorni dovr\u00e0 scegliere se ripudiare sua moglie o andarsene con lei senza un soldo. Quinto tenta di guadagnare tempo, finendo per litigare con Lucrezia che teme di essere ripudiata. La donna escogita anche la propria soluzione al desiderio del marito di avere un figlio, ordinando a Crisso di fare periodicamente sesso con lei. Nel frattempo, Tito annuncia una serie di scontri a coppie per determinare il valore dei gladiatori, con gli sconfitti che saranno mandati alle miniere. Tullio visita di nuovo il ludus, chiedendo ancora di comprare Gannicus in cambio degli scontri iniziali nei giochi di apertura della nuova arena. Nel frattempo, Melitta e Gannicus si desiderano sempre di pi\u00f9, ma Gannicus, avvertendo la disperazione negli occhi di lei, abbassa deliberatamente la guardia, permettendo a Crisso di vincere e siglare la propria vendita a Tullio. Le condizioni di Tito, improvvisamente debole e costretto a letto, preoccupano Quinto che si rivolge al medico. Arrivato il medico, questo dice che la situazione \u00e8 disperata, ma che pu\u00f2 ancora salvare Tito se troveranno rapidamente le erbe necessarie. Quinto, Enomao e il medico escono rapidamente per andare al mercato e comprare le erbe, lasciando Lucrezia sola con Tito. Rimasti soli, la donna confessa all'uomo di aver avvelenato il vino mielato regalato da Tullio, in modo che lui muoia e Tullio sia ucciso per vendetta da Quinto. Tito allora cerca di reagire, afferrando il collo di Lucrezia, ma ormai \u00e8 troppo debole e muore stroncato dal veleno. Nel frattempo, Melitta prende una giara del vino avvelenato, si apparta con Gannicus e dopo un rapporto con lui gli offre un po' di vino per sancire la fine della loro relazione. Gannicus riconosce che sia giusto finire la relazione, ma rifiuta il vino che viene bevuto solo da Melitta. Melitta si sente presto male, morendo poco dopo fra le braccia e la disperazione di Gannicus. Quando Quinto ed Enomao tornano a casa sono sconvolti e non possono far altro che piangere i loro morti.\nLibert\u00e0 amara.\nTrama.\nBatiato cerca vendetta contro Tullio per tutto ci\u00f2 che gli \u00e8 accaduto, inclusa la morte di suo padre. Gannicus spinge Batiato a completare la sua vendita a Tullio in modo che possa cercare vendetta per la Casa di Batiato uccidendo lo stesso Tullio, ma Solonio consiglia cautela e una soluzione pi\u00f9 sensata, seppure definitiva. Nel frattempo, Naevia sostituisce Melitta come schiava del corpo personale di Lucrezia, che le promette che nessun uomo la toccher\u00e0 mai come \u00e8 successo a Diona. Alla fine, Tullio e Vezio cadono entrambi nella trappola: Tullio viene accoltellato e cementato vivo nelle fondamenta della nuova arena, e il giorno di inaugurazione della nuova arena di Capua, Vezio informa della vendita del suo ludus a Solonio e parte per Antiochia. Batiato ora ha un nuovo rivale, il suo ex amico che ha allontanato a causa dei suoi continui rimproveri ed \u00e8 disposto a usare i suoi metodi contro di lui. I giochi di apertura iniziano con l'esecuzione di schiavi fuggitivi catturati (compresa Diona) e dopo aver vinto l'ultima battaglia della cerimonia di apertura, Gannicus (su suggerimento di Solonio) riceve la sua libert\u00e0 dal magistrato. Gannicus lascia presto il ludus, ma non prima di affidare la sua collana di campione a Crisso.\nBatiato promette che andr\u00e0 avanti per la propria strada e far\u00e0 crescere la sua fama e la sua casa a dispetto di Solonio. La scena si sposta a pochi anni dopo. Batiato giace agonizzante a terra dopo che Spartacus gli ha tagliato la gola. \u00c8 circondato dai gladiatori ribelli, sporchi di sangue dopo aver sterminato tutti gli ospiti della casa. Accanto a lui si trova Lucrezia, incinta e gravemente ferita. Prima di morire Batiato riesce ad ascoltare il discorso di Spartacus che inneggia alla libert\u00e0 e alla ribellione.\nProduzione.\nL'opportunit\u00e0 di produrre \"Spartacus: Gods of the Arena\" emerse quando la seconda stagione di \"Spartacus\" venne bloccata per permettere all'attore protagonista, Andy Whitfield, di curarsi, purtroppo senza successo, dopo che gli venne diagnosticato un linfoma non Hodgkin. Il creatore e produttore esecutivo della serie, Steven S. DeKnight, ha espanso un episodio flashback per la seconda stagione in sei parti, andando a costituire una miniserie.\nLa produzione con a capo Steven S. Deknight della miniserie \u00e8 iniziata in Nuova Zelanda nell'agosto del 2010. La serie \u00e8 andata in onda negli Stati Uniti su Starz, mentre in Canada \u00e8 stata trasmessa su Movie Central e The Movie Network."}
{"id": "3280042", "revid": "830939", "url": "https://it.wikipedia.org/wiki?curid=3280042", "title": "Vincenzo Tanara", "text": "Di famiglia nobile, portante il titolo di marchese.\nDapprima militare al servizio di vari Signori, poi dal 1624 magistrato a Bologna, divenne famoso per aver scritto \"L'economia del cittadino in villa\" che, dopo l'edizione del 1644, conobbe altre nove edizioni.\nFamoso per la sua passione per la caccia, tipico svago \"rustico\" anche dell'ambiente cittadino, descrive nella sua opera un'agricoltura non destinata alla sopravvivenza dei contadini, ma l'organizzazione della \"villa\", una unit\u00e0 produttiva detenuta da una famiglia di rango nobiliare o alto-borghese, orientata alle produzioni che abbiano mercato.\nLa citt\u00e0 di Bologna gli ha dedicato un parco cittadino."}
{"id": "3280043", "revid": "36426", "url": "https://it.wikipedia.org/wiki?curid=3280043", "title": "Stendardo della Madonna della Misericordia", "text": "Lo stendardo della Madonna della Misericordia \u00e8 un dipinto a olio su tela (142x200 cm) del Moretto, databile al 1520-1522 e conservato nel Tempio Canoviano di Possagno. Lo stendardo si compone di due diverse tele, ravvicinate in modo da essere decorato su entrambi i lati: la \"Madonna della Misericordia\" e i \"Profeti Enoch e Elia\".\nL'opera si colloca nell'ultima fase della produzione giovanile dell'autore, prima dei lavori che lo condurranno verso una formazione artistica pi\u00f9 matura. Non \u00e8 nota la destinazione iniziale ma, stando ai soggetti raffigurati, lo stendardo doveva essere probabilmente utilizzato da una confraternita religiosa, forse la stessa Confraternita della Madonna del Carmelo della chiesa di Santa Maria del Carmine a Brescia, dalla quale si \u00e8 ipotizzato provenga la \"Madonna del Carmelo\" comprata nell'Ottocento assieme a queste due tele. Lo stendardo si trova oggi smembrato per poter esporre entrambi i fronti.\nStoria.\nNon \u00e8 nota la destinazione originaria dello stendardo, che si rileva per la prima volta nelle fonti storiche nel 1820, quando viene acquistato a Roma da Antonio Canova presso la famiglia Ottoboni assieme alla \"Madonna del Carmelo\". Il Canova, in una lettera poco successiva dove descrive l'acquisto, attribuisce le opere al Pordenone e le dice provenienti da Pissincana, vicino a Pordenone. Alla morte del Canova i dipinti passano, per eredit\u00e0, al fratellastro Giovanni Battista Sartori, il quale colloca nel Tempio Canoviano a Possagno le due facce dello stendardo e scambia invece la \"Madonna del Carmelo\" con le Gallerie dell'Accademia di Venezia, che nel 1827 inviano due tele di Jacopo Palma il Giovane ancora presenti.\nL'attribuzione al Pordenone, sia per lo stendardo, sia per la \"Madonna del Carmelo\", rimane invariata in tutti gli studi e i cataloghi ottocenteschi, almeno fino al 1909, quando Claudio Gamba osserva per primo nella \"Madonna\" le vicinanze allo stile del Moretto. Seguiranno a ruota i commenti di altri critici, anche riguardo all'attribuzione dello stendardo. \u00c8 infine Giuseppe Fiocco, nel 1921, a dare un giudizio definitivo alle tre tele, ascrivendole tutte alla mano del pittore bresciano. Altri studi successivi seguiranno la medesima linea, tentando soprattutto di collocare cronologicamente l'opera all'interno della dispersa e contraddittoria produzione giovanile dell'autore.\nDescrizione.\nIl lato con la \"Madonna della Misericordia\" \u00e8 dominato dalla figura di Maria, che si impone sulla scena con un corpo alto e affusolato e braccia divaricate, vestita con una lunga tunica arancione. Sulla testa porta un velo color pesca e dalle spalle si diparte un grande mantello verde scuro bordato d'oro, retto lateralmente da due angioletti. Ai suoi piedi sono inginocchiati due disciplini dell'ignota confraternita alla quale apparteneva lo stendardo: quello a sinistra ha il cappuccio della veste bianca gi\u00e0 levato ed \u00e8 in adorazione, mentre quello a destra \u00e8 colto nell'atto di alzarlo. Sullo sfondo si vede un cielo azzurro rigato da molte nubi, mentre in basso si scorge un panorama montuoso.\nIl lato con i \"Profeti Enoch e Elia\" mostra invece i due personaggi eretti ai lati del tronco di un albero, del quale si scorgono le fronde sul margine superiore. Entrambi sono ricoperti da vesti fluenti e reggono un libro: Enoch lo tiene chiuso sul grembo, mentre Elia \u00e8 in atteggiamento di aprirlo verso l'osservatore. Sullo sfondo \u00e8 ancora presente un indefinito cielo nuvoloso.\nStile.\nLa vicinanza stilistica con lo stendardo e la \"Madonna del Carmelo\" \u00e8 molto chiara ed entrambi sono infatti databili ai medesimi anni, sicuramente prima dell'\"Assunzione della Vergine\" nel Duomo vecchio di Brescia, che rappresenta l'evoluzione di queste due \"Madonne\". L'opera \u00e8 pertanto collocabile nell'ultima fase della produzione giovanile dell'autore, prima dei lavori che lo condurranno verso una formazione artistica pi\u00f9 matura.\nIl contenuto devozionale del dipinto \u00e8 colto con puntualit\u00e0 da Valerio Guazzoni nel 1981, quando osserva che il Moretto, ancora una volta, \"ha energicamente definito l'attualit\u00e0 dell'avvenimento, il preciso istante del suo accadere. Fino a poco prima i due disciplini, coi loro cappucci crucisignati di rosso abbassati sul volto, erano concentrati nell'orazione mentale; poi premio al loro sforzo si era rivelata la Madonna sospesa in cielo. La scena fissa il momento appena successivo, quando uno dei due ha rialzato il cappuccio per contemplare meglio e l'altro, afferratone il lembo, sta per rialzarlo\". Questo aspetto, pertanto, avvicinerebbe lo stendardo al \"Cristo con la croce e un devoto\", databile a pochi anni prima, dove si rileva lo stesso atteggiamento compositivo. Continua poi il critico, riferendosi al grande cielo di sfondo e al paesaggio confinato all'estremit\u00e0 inferiore, che \"la contemplazione risulta come esaltata da questo suggerimento di altezza e solitudine\"."}
{"id": "3280045", "revid": "4252", "url": "https://it.wikipedia.org/wiki?curid=3280045", "title": "Pietro Romano", "text": ""}
{"id": "3280052", "revid": "122832068", "url": "https://it.wikipedia.org/wiki?curid=3280052", "title": "Nazionale Under-21 di calcio di Cipro", "text": "La Nazionale di calcio cipriota Under-21 \u00e8 la rappresentativa calcistica Under-21 di Cipro ed \u00e8 posta sotto l'egida della CFA. La squadra partecipa alle qualificazioni per il Campionato europeo di categoria che si tiene ogni due anni. L'esordio ufficiale per la nazionale cipriota under 21, \u00e8 stato nel 1978 contro la Spagna, la gara termin\u00f2 0 a 0. La migliore prestazione della nazionale di calcio cipriota Under-21 \u00e8 stata durante le qualificazioni agli Europei di categoria 2004, tenutesi in Germania, dove arriv\u00f2 seconda nel proprio girone alle spalle della Francia, sfiorando la qualificazione ai play-off per accedere alla fase finale.\nGare Ufficiali Recenti Cipro Under 21.\nStatistiche Cipro Under 21.\nAggiornato: 6 maggio 2014"}
{"id": "3280058", "revid": "1534511", "url": "https://it.wikipedia.org/wiki?curid=3280058", "title": "FITS", "text": "Il FITS (dall'inglese Flexible Image Transport System ovvero: \"Sistema di trasporto delle immagini flessibile\") \u00e8 un formato di file aperto usato per le immagini scientifiche e altre immagini. \u00c8 un formato molto comune in astronomia poich\u00e9 permette di includere nel file informazioni come ad esempio calibrazioni fotometriche o spaziali.\nFu standardizzato la prima volta nel 1981, ad oggi l'ultima versione \u00e8 la 4.0 uscita nel 2016.\nFITS Liberator \u00e8 un software che gestisce lo standard FITS\nUsi.\nOltre ad essere usato in ambito astronomico viene anche usato dalla Biblioteca Vaticana."}
{"id": "3280060", "revid": "198277", "url": "https://it.wikipedia.org/wiki?curid=3280060", "title": "Nicolette Parsons", "text": ""}
{"id": "3280062", "revid": "3115", "url": "https://it.wikipedia.org/wiki?curid=3280062", "title": "Giuseppe Casillo", "text": "Biografia.\n\"Giuseppe Mario Alfredo Casillo\" nacque a San Giuseppe Vesuviano (NA), da Andrea, commerciante di cereali e imprenditore dell'arte molitoria, e da Giovannina Ambrosio, casalinga e collaboratrice del medesimo. Era il secondogenito di cinque fratelli. Dopo aver conseguito la maturit\u00e0 classica presso il liceo di Ottaviano, fu avviato dai genitori alla conduzione di un mulino a palmenti. Il lavoro, per\u00f2, non riusc\u00ec mai a spegnere la sua ardente passione per la musica e la poesia.\nA Pompei, nel novembre del 1942, spos\u00f2 Clara Talese, meglio conosciuta come la Sig.ra Clelia. Da lei ebbe tre figli, Andrea Maria, Luigi Alfredo e Giannamaria. \nMor\u00ec il giorno dopo il suo onomastico, di un attacco cardiaco, nel suo paese natale, il 20 marzo del 1972.\nSin da giovanissimo ha frequentato la Galleria Umberto I di Napoli dove strinse le sue prime importanti amicizie culturali. Collabor\u00f2, infatti, con autori come, Aldo Bovio, Gaetano Lama, Giuseppe An\u00e8peta, Luigi Vinci e Segurini Aniello scrivendo i testi di molte canzoni che riscossero poi grande successo durante le manifestazioni di musica napoletana come la Festa di Piedigrotta, evento popolare della citt\u00e0 di Napoli, e il molto noto Festival della Canzone Napoletana.\nLe Opere.\nLe sue maggiori opere sono raccolte in un libro, \"Poesie e Canzoni\", ma scrisse molto altro.\nPoesie e Canzoni.\nCon prefazione di Aldo Bovio, San Giuseppe Vesuviano, 1968.\nQuesta raccolta breve si avvale, inoltre, di alcune canzoni musicate da famosi compositori, come Gaetano Lama, Giuseppe Cioffi, Manfredi Quintavalle, Luigi Vinci e Giuseppe An\u00e8peta, i quali hanno cercato e trovato, nell'arco di alcuni decenni, in Casillo, l'interprete dei sentimenti che hanno ispirato loro delle belle composizioni, tra cui \"Parlame 'e Napule\" che \u00e8 stata cantata in molti paesi nel mondo.\nL'elogio.\n\"Egli, si appaga del nutrimento della gioia spirituale che gli deriva dalla sua vena poetica: una poesia che resta tale, come \u00e8 nella grande tradizione napoletana, anche quando \u00e8 imprigionata dalle regole inesorabili della musica; una poesia delicata, gentile e senza drammi, anche quando riflette esperienze dolorose, pene del cuore o della ragione\", cos\u00ec scrisse del Poeta, nella prefazione al volume Poesie e Canzoni stampato nel 1968, uno dei maggiori poeti napoletani, Aldo Bovio, figlio del celebre poeta, scrittore e drammaturgo Libero Bovio.\nIl successo.\nRiscosse il suo pi\u00f9 grande successo scrivendo il testo (su musica del maestro Quintavalle) della celebre canzone \"Parlame 'e Napule\", interpretata da Franco Ricci nel 1946. Presto, la canzone riscosse un clamoroso successo anche in Brasile, toccando l'animo dei tanti emigranti napoletani, che lasciarono la citt\u00e0 in cerca di fortuna.\nTra le cover sono note quelle di Consiglia Licciardi, Tony Mauro ed Enzo Rippa."}
{"id": "3280068", "revid": "580197", "url": "https://it.wikipedia.org/wiki?curid=3280068", "title": "Nazionale Under-21 di calcio dell'Islanda", "text": "La nazionale di calcio islandese Under-21 \u00e8 la rappresentativa calcistica Under-21 dell'Islanda ed \u00e8 posta sotto l'egida della KS\u00cd. La squadra partecipa al campionato europeo di categoria che si tiene ogni due anni.\nStoria.\nDal 1978 al 2009 la squadra non si \u00e8 mai qualificata per le finali dei tornei.\nAlla fine del 2010, la squadra ha sigillato la qualificazione ai campionati per la prima volta nella loro storia. Durante la fase di qualificazione sono arrivati secondi nel loro girone dietro la Repubblica Ceca e si sono qualificati per i playoff tra le migliori seconde classificate.\nLa vittoria con pi\u00f9 gol di scarto \u00e8 stata quella casalinga per 4-1 contro Germania. Nella fase successiva hanno giocato contro la Scozia in una doppia sfida in cui hanno vinto 4-2 nel complessivo delle due partite.\nLa loro straordinaria campagna di qualificazione li ha visti qualificarsi per la fase finale, dove sono stati sorteggiati contro Bielorussia, Danimarca e Svizzera nel Gruppo A. Nelle prime due partite del girone sono stati comodamente battuti da Bielorussia e Svizzera. Nell'ultima partita del girone hanno sconfitto la Danimarca, che ospitava il torneo per 3-1. L'Islanda concluse al terzo posto nel girone, a pari punti con le squadre seconde e quarte classificate.\nRosa attuale.\nLista dei 26 calciatori convocati per il doppio incontro valido per le qualificazioni al Campionato europeo di calcio Under-21 2019 contro Estonia (6 settembre) e Slovacchia (11 settembre).\n\"Presenze e reti aggiornate al 29 maggio 2018\".\n! colspan=\"9\" align=\"left\" |\n! colspan=\"9\" align=\"left\" |\n! colspan=\"9\" align=\"left\" |\nRecord individuali.\nRecord di presenze.\nAl 12 Novembre 2020, i 20 giocatori con pi\u00f9 presenze sono:\nRecord di reti.\nAl 12 Novembre 2020, i 20 giocatori con pi\u00f9 gol sono:"}
{"id": "3280074", "revid": "247222", "url": "https://it.wikipedia.org/wiki?curid=3280074", "title": "Adamo &amp; Eva", "text": "Adamo &amp; Eva \u00e8 stato un programma televisivo italiano prodotto da Rai con Endemol Italia e condotto da Fabrizio Frizzi. Del programma \u00e8 andata in onda la sola puntata pilota, in prima serata su Rai 1 il 28 dicembre 2010.\nIl programma.\nLo show consiste nella sfida tra due squadre, una delle donne e una degli uomini, capitanate da una coppia di vip. Alla fine, viene eletta la coppia che ha superato brillantemente tutte le prove; a questa spetta il titolo di \"Coppia Ideale d'Italia\".\nAscolti.\nLa puntata pilota, trasmessa il 28 dicembre 2010, ha totalizzato 4.178.000 telespettatori ed uno \"share\" pari al 17,10%."}
{"id": "3280077", "revid": "3115", "url": "https://it.wikipedia.org/wiki?curid=3280077", "title": "La Limonaia", "text": "La Limonaia Scienza Viva \u00e8 stata un'associazione senza fini di lucro, situata in palazzo Ruschi, in vicolo del Ruschi 4, a Pisa.\nLo scopo dell'Associazione \u00e8 stata la diffusione della cultura scientifica e tecnologica nella societ\u00e0 civile attraverso un'azione di promozione e di coordinamento delle iniziative rivolte alla divulgazione e alla valorizzazione di quest'ultima sul territorio finanziate od organizzate da enti locali, istituti universitari ed enti di ricerca, scuole di ogni ordine e grado, e cittadinanza.\nStoria.\nL'associazione culturale La Limonaia \u00e8 un'associazione nata nel 1997 a Pisa per iniziativa della amministrazione provinciale, che ha poi mutato il nome La Limonaia Scienza Viva nel 2007. La fondazione dell'associazione permise alla provincia di qualificare come spazio espositivo la struttura detta \"limonaia\" di palazzo Ruschi, all'epoca dismessa dalla azienda HP dopo essere stata ristrutturata.\nFra i suoi primi soci vi furono il Comune di Pisa, la Provincia di Pisa, la Scuola Normale Superiore, la Scuola Superiore Sant'Anna, i Comuni di Buti, Cascina, Peccioli, Vicopisano e Volterra.\nNella realizzazione del suo scopo l'associazione si \u00e8 poi proposta di allargare il proprio campo di azione dalla provincia di Pisa ai territori delle province limitrofe, coinvolgendo tutti i soggetti interessati a partecipare. Hanno quindi in seguito aderito nuovi soci quali la Provincia di Livorno, i Comuni di Pomarance e di Montecatini Val di Cecina, la Comunit\u00e0 montana dell'Alta Val di Cecina.\nPer svolgere le sue attivit\u00e0 l'associazione ha sviluppato una rete di rapporti con altre istituzioni quali la Regione Toscana, l'Ente Parco naturale di Migliarino, San Rossore, Massaciuccoli, l'ANISN (Associazione Nazionale Insegnanti di Scienze Naturali), il CNR e l'INFN.\nIl suo comitato scientifico ha incluso al dicembre 2011 anche personalit\u00e0 esterne all'area pisana.\nL'11 dicembre 2013 a causa dei mancati finanziamenti della provincia di Pisa e del rifiuto di altri di aumentare il proprio contributo finanziario, l'associazione viene messa in liquidazione e chiuse definitivamente ogni attivit\u00e0 divulgativa.\nI destinatari ed i servizi alla comunit\u00e0.\nL'associazione organizza o offre consulenza per eventi culturali di valenza generale o mirati a specifiche esigenze, mettendo a disposizione la propria rete di contatti, i propri spazi espositivi e congressuali e la propria videoteca ricca di oltre un centinaio di documentari e film scientifici visibili su prenotazione, alcuni dei quali prodotti dalla stessa associazione, ad uso di scuole o altri eventi sul territorio nazionale, e vincitori di premi nazionali.\nEssa ha ospitato nel corso degli anni molte manifestazioni riguardanti per esempio la divulgazione, la comunicazione e l'illustrazione scientifica in generale, le biografie di scienziati (in particolare quelli legati alla realt\u00e0 pisana quali Leonardo Fibonacci, Galileo Galilei, Federico Enriques, Vito Volterra e Enrico Fermi, ma non solo), la matematica, l'ecologia e le politiche energetiche, la chimica, l'astronomia, la botanica, la geologia e la vulcanologia, la linguistica, l'archeologia, l'informatica, la robotica, la microscopia. Nei suoi locali sono anche presentati molti prodotti editoriali di recente pubblicazione ed esposizioni di opere d'arte.\nHanno particolare rilevanza cicli di eventi annuali quali la \"Notte dei ricercatori\", il \"calendario toscano delle settimane di cultura scientifica\", o dal 1999 la rassegna uno Schermo per la Scienza, proiezione di film presentati da esperti. \nInfine essa fornisce un supporto logistico alla cittadinanza e agli istituti scolastici di tutta Italia per la presentazione delle infrastrutture di ricerca presenti sul territorio per accedere alle occasioni culturali della citt\u00e0 di Pisa o per la realizzazione di programmi culturali o di corsi di aggiornamento."}
{"id": "3280083", "revid": "198277", "url": "https://it.wikipedia.org/wiki?curid=3280083", "title": "I Griffin presentano Blue Harvest", "text": ""}
{"id": "3280088", "revid": "109651", "url": "https://it.wikipedia.org/wiki?curid=3280088", "title": "I Griffin presentano Something, Something, Something, Dark Side", "text": ""}
{"id": "3280096", "revid": "1005847", "url": "https://it.wikipedia.org/wiki?curid=3280096", "title": "Azienda autonoma delle Ferrovie dello Stato", "text": "L'Azienda autonoma delle Ferrovie dello Stato era una azienda autonoma italiana, nonch\u00e9 la definizione giuridica delle Ferrovie dello Stato (FS) utilizzata \"de facto\" dal 1950 circa.\nTale denominazione giuridica, che sostitu\u00ec quella di Amministrazione autonoma delle Ferrovie dello Stato, utilizzata fin dal 1905 a seguito della cessazione per riscatto, statuita dalla legge 22 aprile 1905, n. 137, delle preesistenti aziende ferroviarie (Mediterranea, Adriatica, Sicula e altre minori), fu formalizzata nel 1958 con l'ordine di servizio 85/1958. L'entrata in vigore della legge 17 maggio 1985, n. 210, istitutiva dell'ente \"Ferrovie dello Stato\" dal 1\u00ba gennaio 1986, comport\u00f2 la cessazione della precedente azienda.\nStoria.\nCon la legge n. 259 del 15 giugno 1905 e con legge n. 429 del 7 luglio 1905 fu istituita l'Amministrazione autonoma delle Ferrovie dello Stato (in sigla: FS) sotto la direzione del Ministero dei lavori pubblici, in attuazione della citata che prevedeva l'assunzione, a totale carico dello Stato, della propriet\u00e0 e dell'esercizio della maggior parte delle societ\u00e0 di trasporto ferroviarie fino ad allora in mano a varie societ\u00e0 private.\nDal 1924 le FS vennero poste sotto la giurisdizione del Ministero delle comunicazioni, al quale, dal 1944, subentr\u00f2 il Ministero dei trasporti. Dal 1925 al 1940 ha anche una breve avventura nel settore dell'estrazione petrolifera, essendo l'amministrazione presso la quale era inquadrata la gestione speciale autonoma dell'Azienda Italiana Petroli Albanesi. La denominazione di Azienda autonoma delle Ferrovie dello Stato, utilizzata \"de facto\" dal 1950 circa, fu formalizzata nel 1958 con l'ordine di servizio 85/1958.\nTrasformata con legge 17 maggio 1985 n. 210 in Ente Ferrovie dello Stato, dal 1992 assunse il nome di Ferrovie dello Stato - Societ\u00e0 di Trasporti e Servizi per azioni diventando nel 2000 Ferrovie dello Stato S.p.A., e dal 2011 Ferrovie dello Stato Italiane S.p.A..\nOrganizzazione.\nSebbene le FS formalmente fossero un'azienda autonoma in realt\u00e0 esse disponevano di un'autonomia limitata, in quanto era subordinate al Ministro dei trasporti, che presiedeva il consiglio d'amministrazione, stabiliva tutte le direttive di massima, controllava i programmi ed emanava i decreti di attuazione delle decisioni assunte a livello centrale. Su tutte le materie, oltre certi limiti di gestione economico-finanziaria, doveva legiferare il Parlamento.\nL'organizzazione dell'Azienda Autonoma delle FS prevedeva un direttore generale e dieci servizi, distinti in servizi amministrativi e servizi dell'esercizio:\nI servizi dell'esercizio, incaricati della produzione vera e propria del trasporto ferroviario, erano cinque: \nI servizi amministrativi, insieme agli organi afferenti all'ufficio del direttore generale, eseguivano le attivit\u00e0 burocratiche necessarie all'esercizio. Erano cinque:\nLe denominazioni e i compiti dei servizi, nel corso degli anni di esistenza dell'Azienda, hanno subito variazioni e adattamenti in seguito ai mutati orientamenti politici, alle esigenze organizzative e alla domanda di trasporto. Ognuno dei servizi aveva proprio personale assegnato.\nDalla Direzione generale e dai Servizi dipendevano gli uffici e le strutture di produzione presenti su tutto il territorio nazionale e le rappresentanze commerciali dell'azienda all'estero. L'organizzazione territoriale, in Italia, era ripartita in Compartimenti, istituiti nel 1905 come prosecuzione dell'organizzazione delle preesistenti societ\u00e0 private e riorganizzati nel 1908 a seguito della legge 7 luglio 1907, n. 429 (dapprima dieci e in seguito quindici).\nA essi si aggiungevano organi dotati di speciali competenze. Alcuni avevano carattere temporaneo, come gli uffici stralcio delle gestioni prestatali che si occuparono, nei primi anni di attivit\u00e0 dell'azienda, del passaggio delle consegne da parte delle preesistenti societ\u00e0 ferroviarie e delle conseguenti liquidazioni.\nAltri come l'Istituto sperimentale, ebbero carattere permanente: svolgeva attivit\u00e0 di collaudo, ricerca tecnologica applicata, consulenza e normativa sia di laboratorio che esterna anche per conto terzi.\nQuesta organizzazione rimase sostanzialmente invariata fino alla trasformazione in ente pubblico (1985).\nIl Servizio Movimento ed il Servizio Commerciale e del Traffico, nei primi anni'70, furono entrambi investiti dalle mutate esigenze dei traffici viaggiatori e merci.\nIl Servizio Movimento pens\u00f2 all'utilizzo di elaboratori informatici che, gi\u00e0 in quegli anni, molte aziende industriali italiane impiegavano nei processi di pianificazione produttiva, commerciale o di controllo gestionale.\nFu progettato il Sistema Controllo Centralizzato Rotabili -C.C.R.- per il processo di conoscenza in tempo reale della situazione fisica delle carrozze viaggiatori e dei carri merci, e del loro utilizzo.\nIl Servizio Commerciale e del Traffico rispose alle mutate esigenze del traffico merci puntando sulla valorizzazione del capitale umano. \nNel 1970 fu istituita la nuova attivit\u00e0 dei \"Consulenti della Clientela per il Traffico Merci\".\nCronologia dei direttori generali.\nLa cronologia dei direttori generali \u00e8 riportata nella tabella seguente:"}
{"id": "3280097", "revid": "287204", "url": "https://it.wikipedia.org/wiki?curid=3280097", "title": "Coppa del Re 1930", "text": "La Copa del Rey 1930 fu la 30\u00aa edizione della Coppa del Re. Il torneo inizi\u00f2 il 6 aprile e si concluse il 1\u00ba giugno 1930. La finale si disput\u00f2 allo stadio Montjuic di Barcellona dove l'Athletic Bilbao ottenne la decima vittoria."}
{"id": "3280098", "revid": "729019", "url": "https://it.wikipedia.org/wiki?curid=3280098", "title": "XM2010", "text": "L\u2019XM2010 ESR (Enhanced Sniper Rifle), conosciuto anche come M24 RSWS (Reconfigured Sniper Weapon System) \u00e8 un fucile di precisione sviluppato dalla PEO Soldier per l'esercito degli Stati Uniti.\nDeriva dal noto fucile M24 SWS (Sniper Weapon System) ed \u00e8 stato sviluppato proprio come sostituto di tale arma.\nDopo aver vinto una competizione, la Remington Arms si \u00e8 aggiudicata il contratto di produzione per l'arma. La casa produttrice procurer\u00e0 3.600 fucili, con l'esercito intenzionato a fornire ai tiratori americani almeno 250 armi avanzate entro la fine di Dicembre 2010.\nIl cambiamento pi\u00f9 significativo nel passaggio tra M24 e XM2010 \u00e8 la conversione dal 7,62 \u00d7 51 mm NATO al pi\u00f9 potente .300 Winchester Magnum, che permette un incremento della gittata di oltre il 50%.\nLa possibilit\u00e0 di cambiare il munizionamento \u00e8 garantita dal fatto che il fucile M24 utilizza la versione a lunga azione del castello del Remington 700.\nL'esercito degli Stati Uniti spera che l'incremento di gittata fornito dal proiettile possa avvantaggiare i tiratori statunitensi nei territori montuosi e desertici in cui si combatte in Afghanistan.\nLo svantaggio nell'utilizzo di munizioni pi\u00f9 grandi e potenti \u00e8 quello di aumentare rinculo, alzo della canna e rendere visibile la fiammata al momento dello sparo.\nDesign.\nL'XM2010 \u00e8 considerato come un \"miglioramento con conversione totale\", che prevede la sostituzione di camera di scoppio, canna, caricatore, spegnifiamma, silenziatore ed eventualmente anche ottica. Le maggiori riconfigurazioni operate nel passaggio da M24 a XM2010 sono:\nMunizionamento.\nNel 2009 il governo statunitense adott\u00f2 le munizioni 248 Mod. 0 e Mod. 1 .300 Winchester Magnum per l'uso con fucili di precisione quali il Mk.13 SWS o gli M24 riconfigurati.\nQuesta munizione venne sviluppata come miglioramento del .300 Winchester Magnum e utilizza punte cave da 190 o 220 grani Sierra Match King sparate ad una velocit\u00e0 di 869 \u00b1 15,2\u00a0m/s.\nQuesti proiettili dovrebbero, secondo lo U.S. Navy incrementare la gittata utile dell'arma fino a 1370 m e risentire in minor misura degli effetti del vento. Inoltre questo munizionamento impiega una particolare polvere che si mantiene stabile in un intervallo di temperatura ambientale che va dai -32\u00a0\u00b0C ai 74\u00a0\u00b0C.\nStoria.\nL'esercito statunitense \u00e8 intenzionato a riconvertire tutti i suoi fucili M24 in XM2010.\nI primi esemplari di arma sono stati consegnati alla U.S. Army Sniper School di Fort Benning (Georgia) il 18 gennaio 2011, mentre in fucile \u00e8 in servizio attivo in Iraq dal 23 marzo 2011."}
{"id": "3280101", "revid": "98077", "url": "https://it.wikipedia.org/wiki?curid=3280101", "title": "Tunnel del Vereina", "text": ""}
{"id": "3280102", "revid": "183694", "url": "https://it.wikipedia.org/wiki?curid=3280102", "title": "Enzo Giudici", "text": "Biografia.\nFiglio di Isabella Sorce e Paolo Giudici, insegnante e scrittore. All'et\u00e0 di tre anni perde la madre. A dieci anni, lascia la Sicilia per seguire il padre. I frequenti cambiamenti di sede di quest'ultimo lo portano a proseguire i suoi studi a Piacenza, Pavia, Potenza e Roma. Consegue la laurea in lettere nel 1944.\nDa studente, \u00e8 vicino al Gruppo Universitario Fascista. Durante la seconda guerra mondiale, alla quale non partecipa per le malferme condizioni di salute, scrive in \"Orizzonte\", l'organo ufficiale della Xa MAS, e \"Fronte Unico\", un settimanale fascista virulento diretto da Vito Videtta, un membro della \u00abBanda Koch\u00bb. In un articolo di dicembre 1943, Giudici considera che il fascismo nega classi ed individui, rimanendo totalitario e corporativo. Scrive anche per \"Libro e moschetto\", il giornale del Gruppo Universitario Fascista. In \"Universalit\u00e0 e nazionalit\u00e0 delle guerre\", un articolo pubblicato in aprile 1943 in \"Libro e moschetto\", scrive: \u00abLa guerra attuale \u00e8 una guerra universale e nazionale ad un tempo, in cui si decidono - attraverso la nostra coscienza italiana - i valori e le sorti del mondo. La lotta \u00e8 certo tra due secoli e due idee, ma appunto perch\u00e9 \u00e8 lotta tra popoli, perch\u00e9 sono popoli che attuano e rappresentano le idee\u00bb. Nel 1944, durante la Repubblica Sociale Italiana, dibatte con Roberto Farinacci sulle riforme nel giornale \"Repubblica fascista\". Scrive in \"Repubblica Sociale\", una rassegna mensile diretta da Manlio Sargenti, un articolo intitolato \"Economia socializzata ed economia corporativa\". Lo stesso anno, scrive un libro sulla socializzazione delle imprese. Nel 1946, \u00e8 \u00abvicepresidente del consiglio direttivo\u00bb del nuovo \"Movimento Italiano di Unit\u00e0 Sociale\", che riunisce l'\u00e9lite fascista e precorre, non solo di nome, il MSI. Nel 1947, collabora al \"Pensiero nazionale\", una rassegna creata da Stanis Ruinas per riunire gli \u00abex fascisti di sinistra\u00bb.\nSolo nel 1948 riesce a trovare un lavoro, insegnando in scuole di vario ordine e grado, quali l'avviamento, le scuole medie e i licei.\nIl critico letterario Gino Raya nota la \u00absensitivit\u00e0\u00bb di Giudici per gli scacchi: viaggia per partecipare ai tornei, polemizza sull'introduzione in Italia del sistema Elo e scrive un articolo sul gioco degli scacchi nella letteratura.\nMuore nel 1985 dopo una breve malattia. La sua biblioteca, costituita da oltre 20.000 volumi, si trova attualmente all'universit\u00e0 del Salento.\nPercorso accademico.\nInizia la carriera universitaria come lettore d'italiano alla facolt\u00e0 di lettere dell'universit\u00e0 di Tolosa, nel periodo 1957-1962.\nInsegna nelle universit\u00e0 del Salento e nell'universit\u00e0 degli Studi di Napoli \"L'Orientale\" come incaricato di lingua e letteratura francese (1962-1965). Presso quest'ultima Universit\u00e0 lavora anche dal 1966 al 1969 come docente straordinario di lingue e letteratura francese, e dal 1\u00ba gennaio 1969 al 31 ottobre 1971 come ordinario della medesima cattedra. Insegna alla facolt\u00e0 di lettere dell'universit\u00e0 di Macerata (dove fonda i \"Quaderni di filologia e lingue romanze\") dal 1966 al 1982. Dal 1982, insegna all'universit\u00e0 degli Studi di Roma \"Tor Vergata\".\nStudi sulla scuola lionese.\nIl suo \u00abprolifico\u00bb interesse accademico \u00e8 centrato su un gruppo di scrittori lionesi del '500 chiamato scuola lionese, in particolare su Louise Lab\u00e9 e Maurice Sc\u00e8ve, il possibile scopritore dell'eventuale tomba di Laura de Noves, sottolineando, forse esageratamente, l'influenza di Petrarca. Nel 1958 pubblica un'edizione critica delle opere minori di Maurice Sc\u00e8ve e nel 1976 \u00abla prima propria edizione critica\u00bb, ma considerata oggi parziale e invecchiata, dell'ultima poema di Sc\u00e8ve, \"Microcosme\". Nel 1981, pubblica un'edizione scientifica delle opere di Louise Lab\u00e9, \u00absolida\u00bb e \u00ablussuriante\u00bb, ma considerata oggi incompleta. Il suo lavoro di editore, spesso con note eccessive, e la sua ricerca di documenti sono apprezzati da molti specialisti che lodano la sua \u00abdensit\u00e0 di informazioni\u00bb, piuttosto che le sue analisi letterarie. In riconoscimento della sua contribuzione al rinnovo dell'interesse per questi poeti, Giudici ha ricevuto per il suo lavoro un \"prix d'honneur\" dell'Acad\u00e9mie des Sciences, Belles-Lettres et Arts de Lyon.\nSaggi sulla cultura fascista.\nGiudici \u00e8 stato soggetto a critiche per la sua relazione con il fascismo. In \"Memorie e pensieri di un cattedratico\", considera il fatto di menzionare le sue relazioni con il fascismo come cosa falsa e vile confusione della cultura con la politica. Aggiunge che \u00abFascismo-antifascismo [\u00e8] un'antitesi stantia e superata [e] il significato e il valore della parola fascismo [\u00e8] tra i pi\u00f9 controversi. Di questi \"ismi\" contemporanei, anzi, io ho sempre estremamente diffidato\u00bb. Bench\u00e9 lo storico Carlo Vallauri noti che Giudici non si \u00e8 mai identificato con il MSI, un'affinit\u00e0, che alcuni considerano come l'espressione di un \u00abnon conformismo\u00bb di \u00abnuova destra\u00bb, traspare dalle sue prese di posizione sul movimento studentesco o sulla cultura del fascismo.\nIn \"L'avvento dell'asinocrazia\" e \"Contestatori alla sbarra\", Giudici critica il movimento studentesco. Le sue posizioni sono state considerate dallo storico Carlo Vallauri come \u00able tesi pi\u00f9 nette e organiche di rifiuto alla comprensione di tutto il fenomeno esploso in Italia dal '67 in poi\u00bb. L'espressione \"avvento dell'asinocrazia\" era stata prima usata nel 1968 da Giovanni Sartori in un articolo del \"Corriere della Sera\" per caratterizzare il movimento studentesco come un \u00abtrionfo degli asini\u00bb. In \"La scuola inutile\", inizialmente intitolato \"Asini allo spiedo per il pasto del barone\", Giudici critica non solo gli studenti \u00abcontestatori\u00bb, ma anche la classe politica, che giudica \u00abimbelle\u00bb.\nAlla fine degli anni '70, Giudici contribuisce nel \"Secolo d'Italia\", il giornale del MSI, a un dibattito sulla cultura del periodo fascista. Scrive: \u00abScartata l'idea, insostenibile, di un'incultura o anticultura fascista, il quesito si pone in questi termini: Il fascismo fu solo rispettoso della cultura o fu produttore di cultura esso stesso\u00bb. Queste considerazioni sono sviluppate nel 1982 in \"Ricerche sulla cultura dell'era fascista\". e in \"Riflessioni sulla cultura del periodo fascista\", pubblicato postumo dall'Istituto di studi corporativi di Gaetano Rasi, un punto di riferimento di studi e di strategia della politica economica del MSI, dove Giudici integra delle analisi di Robert Michels sul sincretismo di Mussolini.\nIn quest'ultimo libro, Giudici condanna l'antisemitismo fascista. Lo storico Gianni Rossi nota che Giudici, \u00ab\u00a0non nega n\u00e9 minimizza. Si limita a mettere in rilievo la \u00abriluttanza\u00bb dell'antisemitismo mussoliniano\u00a0\u00bb."}
{"id": "3280103", "revid": "984922", "url": "https://it.wikipedia.org/wiki?curid=3280103", "title": "Codey Burki", "text": ""}
{"id": "3280105", "revid": "182396", "url": "https://it.wikipedia.org/wiki?curid=3280105", "title": "Licia (provincia romana)", "text": ""}
{"id": "3280108", "revid": "287204", "url": "https://it.wikipedia.org/wiki?curid=3280108", "title": "Rhys Williams", "text": "Rhys Williams pu\u00f2 riferirsi a:"}
{"id": "3280109", "revid": "767487", "url": "https://it.wikipedia.org/wiki?curid=3280109", "title": "The Hunchback (film 1914 Cabanne)", "text": "The Hunchback \u00e8 un cortometraggio muto del 1914 diretto da Christy Cabanne.\nLa sceneggiatura \u00e8 firmata da Anita Loos che, nel giro di due anni, dopo il suo esordio con \"The Musketeers of Pig Alley\" del 1912, aveva gi\u00e0 contribuito a scrivere una trentina di film.\nProduzione.\nProdotto dalla Majestic Motion Picture Company, il film era interpretato da Lillian Gish.\nDistribuzione.\nIl film - un cortometraggio in due bobine - fu distribuito dalla Mutual Film, uscendo in sala il 12 aprile 1914."}
{"id": "3280118", "revid": "969721", "url": "https://it.wikipedia.org/wiki?curid=3280118", "title": "Rabdomanzia", "text": "La rabdomanzia (dal greco ) \u00e8 una pratica divinatoria esoterica che consiste nel tentativo di individuare acqua o filoni di metalli nel sottosuolo utilizzando uno strumento di legno, generalmente a forma di \"Y\", che sarebbe usato come amplificatore dei movimenti del corpo generati da supposte radiazioni emesse dall'oggetto ricercato. Chi usa questa pratica \u00e8 chiamato rabdomante.\nQuesta pratica, conosciuta e praticata sin dal III millennio a.C. in Cina e in Egitto, non ha alcun riscontro scientifico. Oggi \u00e8 considerata uno dei metodi della radioestesia, pratica pseudoscientifica che consiste nel tentare di localizzare oggetti nascosti o informazioni sconosciute servendosi di uno strumento inerte, solitamente una verga a forma di \"Y\" o un pendolo.\nPi\u00f9 genericamente, il termine si riferisce a qualsiasi forma di divinazione che implichi l'uso di bastoncini od aste, essendo il termine derivato dalla unione dei termini greci (\"rh\u00e1bdos\", cio\u00e8 \"verga\"), e (\"mant\u00e9ia\", cio\u00e8 \"divinazione\")."}
{"id": "3280128", "revid": "2041858", "url": "https://it.wikipedia.org/wiki?curid=3280128", "title": "Licia e Panfilia", "text": "La Licia (dal latino: \"Lycia\") e poi la Panfilia (dal latino: \"Pamphylia\"), erano un'antica provincia dell'impero romano che comprendeva i territori lungo parte della costa meridionale dell'attuale Turchia. Dal 74 (sotto Vespasiano) alla Licia fu unita la vicina Panfilia, e la provincia venne dunque ribattezzata Lycia et Pamphylia, rimanendo operativa fino a Diocleziano.\nStatuto.\nSappiamo che nell'11 a.C. il suo governatore, Lucio Calpurnio Pisone, fu costretto a muovere contro i Traci con il suo esercito.\nLa prima ad entrare a far parte dell'Impero romano fu la Licia, trasformata in provincia procuratoria dal 43-44 da Claudio. Dal 74 (sotto Vespasiano), torn\u00f2 provincia autonoma imperiale, unita alla vicina Panfilia (\"Lycia et Pamphylia\"), governata da un legato imperiale di rango pretorio. Dal 135 divent\u00f2 invece provincia senatoria e venne posta sotto un \"proconsul provinciae\".\nDal 297 entr\u00f2 a far parte della \"Diocesis Asiana\" insieme ad Asia, Hellespontus, Caria, Panfilia, Lidia, Pisidia, Phrygia I e Phrygia I. E sempre in questo periodo la Licia e Panfilia furono trasformate nella nuova provincia di \"Panfilia\".\nLa Licia a partire dalla morte di Costantino I entr\u00f2 a far parte della prefettura del pretorio d'Oriente, che inizialmente \"copriva\" anche le diocesi Asiana, Ponto (entrambe in Anatolia), oltre a quella di Tracia (nei Balcani). La provincia fu quindi suddivisa sotto Teodosio I in Licia e Panfilia.\nStoria.\nNel 190 a.C. i Romani sconfisse l'imperatore seleuco nella battaglia di Magnesia. Con il successivo trattato di pace di Apamea i Romani concessero la Licia ai Rodii in segno di riconoscenza per il loro appoggio contro Antioco. Questo dominio dur\u00f2 solo venti anni. Nel 168 a.C. Roma dichiar\u00f2 libera la regione della Licia. Qualche anno dopo le citt\u00e0, con un accordo, crearono la Lega Licia (\u039b\u03c5\u03ba\u03b9\u03c9\u03bd\u03c4\u03bf\u03ba\u03bf\u03b9\u03bd\u03bf\u03bd). Secondo Artemidoro, che \u00e8 la fonte di Strabone, le ventitr\u00e9 citt\u00e0 che formavano la confederazione, secondo un sistema proporzionale, eleggevano il loro presidente di Lega, chiamato liciarca. Le metropoli di Xanthos, Patara, Pinara, Olympos, Myra e Tlos possedevano tre voti.\nCon il mancato sostegno a Marco Giunio Bruto la confederazione licia si inimic\u00f2 Roma. In seguito Bruto assedi\u00f2 Xanthos, che venne completamente distrutta ad opera degli assediati, che secondo Plutarco si suicidarono in massa. A seguito di questo comportamento, l'imperatore esit\u00f2 ad assediare Patara. In seguito Patara, preso atto della magnanimit\u00e0 di Bruto, si arrese senza essere attaccata, seguita dalle altre citt\u00e0 della penisola. La regione venne trattata con magnanimit\u00e0 da Roma, che vi pretese contributi molto leggeri. Da allora la Licia fu fedele a Roma e solo nel 43 assieme alla Panfilia divenne provincia romana, pur mantenendo una larga autonomia.\nNel 129 l'imperatore Adriano visit\u00f2 la Licia e vi fece costruire, nel porto della citt\u00e0 di Myra e di Patara, due granai per raccogliere e conservare strategicamente la produzione di grano della regione. Queste infrastrutture rimasero attive fino al IV secolo.\nNel 141 un violentissimo terremoto sconvolse la regione provocando grandissime devastazioni. Opramoas di Rodiapoli, l'uomo pi\u00f9 ricco della penisola, si prodig\u00f2 investendo ingentissime somme per la ricostruzione delle citt\u00e0 devastate. Nella lapide mortuaria di Opramoas vengono indicate le citt\u00e0 ricostruite (Patara, Tlos, Olimpo, Rodiapoli, Korydalla, Oinoanda, Myra, Telmesso, Kadyanda, Pinara, Xanthos, Kalynda, Bubon, Balbura, Krya, Symbra, Arneai, Choma, Podalia, Arykanda, Limyra, Fellos, Antifellos, Faselide, Kyaneai, Aperlai, Nisa, Sidyma, Gagai e Akalissos). La regione si riprese solo lentamente da questo tremendo colpo. L'unificazione amministrativa sotto la Panfilia la fa sparire dai commenti storici per pi\u00f9 di cento anni.\nCon la riorganizzazione amministrativa voluta da Diocleziano alla fine del III secolo, la provincia di Licia e Panfilia fu inclusa nella diocesi dell'Asia col nome di Panfilia, e ricevette un \"praeses\" come capo dell'amministrazione civile; nel 325 fu suddivisa in due parti, Licia e Panfilia. Polemio Silvio la indica ancora come provincia indipendente nel V secolo.\nNel VII secolo fu invasa dagli arabi, che tennero il paese finch\u00e9 non fu rioccupato dall'imperatore bizantino Niceforo II Foca nel 965.\nGeografia politica ed economica.\nLe citt\u00e0 principali abitate in epoca romana, erano:\nZecche dell'Impero romano nelle citt\u00e0 di Licia e Panfilia:\nVa ricordato che tutte le zecche della Panfilia dovettero chiudere all'epoca di Aureliano con la sola eccezione di Perge che fin\u00ec di coniare sotto il regno di Floriano."}
{"id": "3280136", "revid": "122906691", "url": "https://it.wikipedia.org/wiki?curid=3280136", "title": "Giardini reali di Herrenhausen", "text": "I giardini reali di Herrenhausen (in tedesco: \"Herrenh\u00e4user G\u00e4rten\") sono un complesso di quattro giardini alla francese in stile barocco del quartiere di Herrenhausen, a Hannover (Bassa Sassonia, Germania nord-occidentale), progettati a partire dal 1666 e la cui costruzione inizi\u00f2 per volere della duchessa Sofia del Palatinato (1630-1714).\nFormano il complesso il \"Gro\u00dfer Garten\", il \"Georgengarten\", il \"Berggarten\" e il \"Welfengarten\".\nStoria.\nLa duchessa Sofia del Palatinato commission\u00f2 la costruzione del primo giardino, il\" Gro\u00dfer Garten\", nel 1666, dopo essere rimasta affascinata dai giardini della Reggia di Versailles.\nI quattro giardini.\nGro\u00dfer Garten.\nIl \"Gro\u00dfer Garten\" (\"Giardino grande\"), iniziato nel 1666 ed ampliato tra il 1680 ed il 1710, presenta una struttura che si ispira ai fastosi giardini francesi del XVII secolo. Vennero realizzati dal mastro-giardiniere Martin Charbonnier, allievo del grande Andr\u00e9 Le N\u00f4tre.\nVi si trovano grotte, labirinti e numerose fontane, tra cui la \"Gro\u00dfe Font\u00e4ne\" (\"Grande fontana\"), che, con un getto di 70-80 metri, \u00e8 la fontana pi\u00f9 alta d'Europa.\nNel giardino, vi si svolgono annualmente spettacoli di fuochi d'artificio.\nUn tempo ospitava anche il Castello di Herrenhausen, costruito da architetti italiani tra il 1676 e il 1708 e distrutto durante la seconda guerra mondiale.\nIl progetto di ricostruzione del castello \u00e8 iniziato nel 2011 ed \u00e8 stato portato a termine nel 2013. \nLa ricostruzione moderna si presenta come una fedele copia dell'originale edificio andato distrutto. \nNel 2016 la cancelliera Angela Merkel ha ricevuto nel parco e nel nuovo castello di Herrenhausen il presidente americano Barack Obama.\nGeorgengarten.\nNel \"Georgengarten\", parco in stile inglese costruito a partire dal 1769, si trova il castello di Wallmoden, che ospita un museo dedicato al pittore Wilhelm Busch.\nBerggarten.\nIl \"Berggarten\" fu iniziato nel 1677 da Henry Perronet. Ospita il giardino botanico dell'Universit\u00e0 di Hannover, dove si trovano oltre 2.500 piante, tra cactus, orchidee, ecc. Esso accoglie anche il \"Welfenmausoleum\", il mausoleo funebre della famiglia dei Guelfi.\nWelfengarten.\nVenne costituito a met\u00e0 Ottocento e rappresenta il parco che attornia il castello di \"Welfenschloss\", posto all'estremit\u00e0 opposta del \"Grosser Garten\"."}
{"id": "3280140", "revid": "110157", "url": "https://it.wikipedia.org/wiki?curid=3280140", "title": "Cantone di Balao", "text": "Il Cantone di Balao \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Balao."}
{"id": "3280145", "revid": "37395735", "url": "https://it.wikipedia.org/wiki?curid=3280145", "title": "Herrenh\u00e4user G\u00e4rten", "text": ""}
{"id": "3280147", "revid": "251304", "url": "https://it.wikipedia.org/wiki?curid=3280147", "title": "Cantone di Balzar", "text": "Il Cantone di Balzar \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Balzar."}
{"id": "3280149", "revid": "182396", "url": "https://it.wikipedia.org/wiki?curid=3280149", "title": "Panfilia (provincia romana)", "text": ""}
{"id": "3280154", "revid": "110157", "url": "https://it.wikipedia.org/wiki?curid=3280154", "title": "Cantone di Colimes", "text": "Il Cantone di Colimes \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Colimes."}
{"id": "3280155", "revid": "1573940", "url": "https://it.wikipedia.org/wiki?curid=3280155", "title": "Avitus", "text": "Avitus \u00e8 un genere di ragni appartenente alla famiglia Salticidae.\nDistribuzione.\nLe 6 specie note di questo genere sono diffuse in America centrale e meridionale; in particolare la A. diolenii \u00e8 stata rinvenuta solo a Panama e la A. taylori \u00e8 endemica della Giamaica..\nTassonomia.\nA maggio 2010, si compone di sei specie:"}
{"id": "3280156", "revid": "118354979", "url": "https://it.wikipedia.org/wiki?curid=3280156", "title": "Cantone di Coronel Marcelino Maridue\u00f1a", "text": "Il Cantone di Coronel Marcelino Maridue\u00f1a \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Marcelino Maridue\u00f1a."}
{"id": "3280158", "revid": "347132", "url": "https://it.wikipedia.org/wiki?curid=3280158", "title": "Francesco Aggazzotti", "text": "Biografia.\nNacque da una famiglia di professionisti e possidenti, dai quali eredit\u00f2 la passione per la professione e l'agricoltura. Nel 1837 si laure\u00f2 in giurisprudenza, ottenendo in seguito la laurea in utroque iure e l'abilitazione come avvocato, poi anche come notaio.\nEsercit\u00f2 la libera professione parallelamente alla gestione imprenditoriale delle propriet\u00e0 agricole, moltiplicando notevolmente i terreni di famiglia, razionalizzando le colture e avviando una produzione vinicola di altissima qualit\u00e0 basata sullo studio e la classificazione dei vitigni e sulle qualit\u00e0 proprie delle singole uve. Dai mosti produsse anche straordinario aceto balsamico, del quale fiss\u00f2 le regole in una lettera del 2 marzo 1862 all'avvocato Pio Fabriani, scritto che subito anche pubblic\u00f2. L'immediata pubblicazione dimostra una chiara volont\u00e0 di far conoscere il prodotto a livello nazionale, sebbene fuori da canali commerciali. Quel testo costituisce oggi la base dei disciplinari di produzione per le denominazioni di origine protetta dell'Aceto Balsamico Tradizionale.\nNel 1847 spos\u00f2 la nobil donna Marianna Rovighi avendone undici figli. Durante i moti del 1848 fu commissario municipale del governo provvisorio. A quanti avevano partecipato attivamente ai moti il duca Francesco V, al suo rientro, diede tempo di allontanarsi dal ducato per evitare repressioni eccessive. Francesco prese temporanea dimora a Pistoia, ma dopo non molto ottenne di poter rientrare, grazie all'intercessione del suocero, guardia nobile d'onore presso il duca. Tale esperienza favor\u00ec, dopo l'unit\u00e0 d'Italia la sua vita politica. A Modena fu consigliere comunale e consigliere provinciale, e a Formigine consigliere comunale, assessore e sindaco al momento dell'unificazione nazionale e per vari anni. Scrisse opere precorritrici sull'uva e sul vino. In particolare del Lambrusco ebbe una chiara visione complessiva come prodotto, che studi\u00f2 e divulg\u00f2 dalla selezione dei vitigni, alla coltivazione, alla vinificazione, al commercio, alla propaganda tramite fiere agrarie e pubblicazioni su riviste specializzate. Con altri proprietari costitu\u00ec un Comizio agrario e poi una Stazione agraria per la promozione e tutela dell'agricoltura, e anche una \"Societ\u00e0 dei floricoltori modenesi\".\nLa sua produzione fu premiata all' con tre medaglie: per un toro, per suoi vini - tra cui un lambrusco - e per l'aceto balsamico. Per i servigi resi allo Stato fu insignito del cavalierato dei Santi Maurizio e Lazzaro nel 1862, all'indomani della proclamazione del Regno d'Italia. Mor\u00ec a Modena il 25 febbraio 1890 a settantotto anni. Il giorno 28 ne avvennero le esequie solenni e la sepoltura nella tomba di famiglia nella natia Colombaro. Un suo legato testamentario istitu\u00ec una rendita che doveva provvedere ai medicinali e ai bisogni dei poveri infermi del paese. Le spoglie furono poi traslate nel nuovo cimitero, onorate da lapide e busto scultoreo con stemma, e l\u00ec ancora riposano in una delle due cappelle edificate dai figli Luigi e Pietro, quella di Luigi.\nOpere.\nN.B.: Tutte le opere edite di F. Aggazzotti sono ora in ristampa anastatica in \"Francesco Aggazzotti primo sindaco di Formigine nell'Italia unita. Viticoltore, imprenditore agricolo, politico. All'origine dell'idea di Lambruschi Modenesi e di Aceto Balsamico\", a cura di Riccardo Fangarezzi, Terra e Identit\u00e0, Modena 2011, pp.\u00a0211\u2013316. Vi manca il \"Sistema di coltivazione modenese\", del quale non si ha notizia di pubblicazione."}
{"id": "3280165", "revid": "287204", "url": "https://it.wikipedia.org/wiki?curid=3280165", "title": "Nubar Pasci\u00e0", "text": "N\u016bb\u0101r Pasci\u00e0 serv\u00ec da Primo ministro tre volte nel corso della sua carriera politica. Il suo primo incarico si svolse tra l'agosto 1878 e il 23 febbraio 1879. Il suo secondo incarico fu assolto dal 10 gennaio 1884 al giugno 1888. Il suo terzo e ultimo incarico copr\u00ec il periodo 16 aprile 1894 e il 12 novembre 1895.\nGiovent\u00f9.\nN\u016bb\u0101r nacque come N\u016bb\u0101r Nubarian (armeno \u0546\u0578\u0582\u057a\u0561\u0580 \u0546\u0578\u0582\u057a\u0561\u0580\u0565\u0561\u0576) a Smirne, allora parte dell'Impero ottomano, nel gennaio 1825, figlio di un mercante armeno di nome Mgrdich, che aveva sposato una parente di B\u014dgh\u014ds Bey Yusufian, un influente ministro armeno di Mehmet Ali. B\u014dgh\u014ds Bey aveva promesso di interessarsi al futuro del suo giovane parente acquisito e fu per il suo suggerimento che egli fu dapprima inviato a Vevey e poi a Tolosa, per essere istruito dai Gesuiti, dai quali egli impar\u00f2 a usare in modo magistrale la lingua francese.\nPrima del compimento del diciottesimo anno si spost\u00f2 in Egitto e dopo circa 18 mesi in cui era stato Segretario di B\u014dgh\u014ds Bey, che era all'epoca ministro del Commercio e al contempo degli Esteri, divenne il Secondo Segretario di Mehmet Ali. Nel 1845 divenne Primo Segretario di Ibr\u0101h\u012bm Pasci\u00e0, l'erede designato al trono, e lo accompagn\u00f2 nella sua speciale missione in Europa.\n\u02bfAbb\u0101s Pasci\u00e0, che succedette a Ibr\u0101h\u012bm nel 1848, conferm\u00f2 N\u016bb\u0101r nella medesima funzione e lo invi\u00f2 a Londra nel 1850 come suo rappresentante per contrastare le pretese del Sultano ottomano, che mirava a sfuggire alle clausole del Trattato col quale l'Egitto era stato consegnato all'amministrazione ereditaria della famiglia di Mehmet Ali. Nella capitale britannica riscosse un successo talmente corposo da essere nominato bey. Nel 1853 fu inviato a Vienna per una missione analoga e vi rimase fino alla morte del Chediv\u00e8 \u02bfAbb\u0101s nel luglio del 1854.\nIl nuovo vicer\u00e9 egiziano, Sa\u02bf\u012bd, inizialmente lo dimise dalla sua funzione ma due anni dopo lo nomin\u00f2 suo Segretario capo, affidandogli pi\u00f9 tardi l'incarico dell'importante servizio di trasporto per l'India. Qui il ruolo di N\u016bb\u0101r fu essenzialmente strumentale per il completamento delle comunicazioni ferroviarie tra Il Cairo e Suez, e mise in mostra un'accentuata abilit\u00e0 organizzatrice combinata con una rapidit\u00e0 di concretizzare le necessarie risorse. Dopo una sua seconda caduta in disgrazia causata dall'indole capricciosa di Sa\u02bf\u012bd e le sue conseguenti dimissioni, fu ancora una volta spedito a Vienna, ritornandone come principale Segretario di Sa\u02bf\u012bd: una posizione che egli mantenne fino alla morte del sovrano nel gennaio del 1863.\nLa nascita del Canale di Suez.\nAlla salita al potere di Ism\u0101\u02bf\u012bl Pasci\u00e0, N\u016bb\u0101r Bey era il primo della fila. Si trovava di gi\u00e0 in amichevoli rapporti con il nuovo sovrano ed aveva sempre preteso di avergli salvato la vita, anche se fu evidentemente un caso che i due avessero rifiutato di viaggiare con quel treno, il cui gravissimo incidente sub\u00ecto avrebbe tolto la vita il 14 maggio 1858 al principe Ahmed, che altrimenti sarebbe succeduto a Sa\u02bf\u012bd.\nIsm\u0101\u02bf\u012bl, di per s\u00e9 uomo pi\u00f9 capace dei suoi immediati predecessori, riconobbe le capacit\u00e0 di N\u016bb\u0101r e lo incaric\u00f2 di svolgere una missione a Costantinopoli, non solo per notificare al Sultano ottomano la sua salita al trono, ma anche per spianargli la via per attuare i molti ambiziosi progetti che il vicer\u00e9 accarezzava, e in modo particolare il completamento della costruzione del Canale di Suez, il mutamento del titolo sovrano in quello di chediv\u00e8 e il mutamento dell'ordine di successione al trono egiziano.\nPer quanto riguarda il primo di tali progetti, egli consegu\u00ec pieno successo. Il Sultano, credendo come tutti che il Canale non fosse altro che un sogno irrealizzabile, dette il proprio consenso, che pi\u00f9 tardi avrebbe rimpianto fortemente per le implicazioni economiche e politiche a suo danno che esso avrebbe prodotto. Il grato Ism\u0101\u02bf\u012bl promosse N\u016bb\u0101r alla dignit\u00e0 di pasci\u00e0 e il Sultano stesso, convinto a visitare Il Cairo, conferm\u00f2 quel titolo, tanto raramente elargito a un cristiano. Met\u00e0 del lavoro era tuttavia ancora da fare e N\u016bb\u0101r fu spedito a Parigi per realizzare il progetto e dirimere le controversie sul Canale tra Egitto e la Compagnia del Canale. In un momento di entusiasmo, egli affid\u00f2 la soluzione di queste differenze all'arbitrato non perfettamente neutrale dell'Imperatore Napoleone III, cosa che cost\u00f2 all'Egitto 4 milioni di sterline. Al suo ritorno in patria fu fatto primo ministro egiziano dei Lavori Pubblici e si mise in luce per l'energia con cui egli dette vita al nuovo dicastero, ma nel 1866 egli fu nominato ministro degli Esteri e ancora una volta si rec\u00f2 per una missione speciale a Costantinopoli, dove riusc\u00ec a concretizzare gli altri due progetti che aveva fino ad allora dovuto accantonare.\nL'impegno per la nascita di un Egitto moderno: il Chedivato e il regime delle Capitolazioni.\nNel giugno del 1867 Ism\u0101\u02bf\u012bl fu proclamato Chediv\u00e8 d'Egitto, con successione prevista per il suo primogenito. N\u016bb\u0101r aveva di fronte a s\u00e9 un compito pi\u00f9 duro da assolvere. L'antiquato e iniquo sistema delle Capitolazioni, esistente nell'Impero ottomano fin dal XV secolo, aveva condotto in Egitto alla creazione di fatto di diciassette \"imperia in imperio\": diciassette Consolati di diciassette diverse potenze straniere che amministravano giustizia per i loro sudditi presenti sul territorio egiziano in base a diciassette diversi Codici, in corti solo presso le quali era lecito tradurre i loro sudditi chiamati in giudizio. L'intento non semplice di N\u016bb\u0101r, cui impegn\u00f2 tutto il suo prestigio, fu quello di convincere quei diciassette poteri a rinunciare alla loro giurisdizione nelle cause civili, per sostituire le Corti Miste Internazionali con tribunali che avrebbero usato un unico codice di riferimento, legittimato ad agire per tutti. Ci\u00f2 cozzava con le egoistiche gelosie di tutte quelle potenze che pretendevano di mantenere la loro influenza e la loro voce in un territorio straniero, e con l'opposizione pi\u00f9 o meno sorda della Sublime Porta che, in caso di successo di N\u016bb\u0101r, lo avrebbe visto innalzato al rango dei maggiori statisti della sua epoca.\nN\u016bb\u0101r non tent\u00f2 di estendere al campo penale la piena e legittima giurisdizione egiziana, dal momento che i tempi non erano maturi per battere in breccia un colonialismo occidentale ancora rampante e che non aveva ancora alcuna intenzione di deporre le proprie ambizioni sopraffattorie.\nLa stravagante amministrazione di Ism\u0101\u02bf\u012bl, della quale in qualche misura anche N\u016bb\u0101r fu forse in piccola parte responsabile, port\u00f2 le finanze dell'Egitto alla bancarotta, e l'indifferenza del Chediv\u00e8 verso le osservazioni delle Corti Miste Internazionali, port\u00f2 il Regno Unito e la Francia (fortemente esposte finanziariamente nell'impresa del Canale), a interferire nella politica egiziana. Sottoposto a fortissime pressioni, Ism\u0101\u02bf\u012bl, che aveva ignorato ogni messa in guardia delle Corti Internazionali, dette il proprio assenso affinch\u00e9 un Gabinetto misto fosse creato sotto la guida di N\u016bb\u0101r, con Charles Rivers Wilson ministro delle Finanze ed Ernest-Gabriel de Bligni\u00e8res ministro dei Lavori Pubblici. N\u016bb\u0101r, sentendosi sostenuto dal Regno Unito e dalla Francia, tent\u00f2 di trasformare Ism\u0101\u02bf\u012bl in un monarca costituzionale e Ism\u0101\u02bf\u012bl, con astuzia degna di miglior causa, s'avvantaggi\u00f2 del fermento di alcuni reggimenti dell'esercito per incitare le forze armate a insorgere contro il Gabinetto N\u016bb\u0101r. I governi di Gran Bretagna e Francia, anzich\u00e9 sostenere il Governo contro il Chediv\u00e8, furbescamente acconsentirono alle dimissioni di N\u016bb\u0101r; ma quando queste furono seguite di l\u00ec a poco da quelle di Rivers Wilson e di de Bligni\u00e8res capirono appieno finalmente quanto fosse critica la situazione ed ebbero successo nell'ottenere dal Sultano ottomano la deposizione di Ism\u0101\u02bf\u012bl e la sua sostituzione col figlio Tawf\u012bq come Chediv\u00e8 (1879). N\u016bb\u0101r rimase fuori dalla politica fino al 1884.\nNel frattempo la Gran Bretagna, dall'ingerenza volle passare all'occupazione dell'Egitto. A nulla valsero gli sforzi dei patrioti egiziani che, al comando di \u02bfOr\u0101b\u012b Pasci\u00e0, impegnarono un impari combattimento contro i britannici, venendo sconfitti nella battaglia di Tell el-Keb\u012br. \u02bfOr\u0101b\u012b Pasci\u00e0 fu esiliato a Ceylon e a Sir Evelyn Baring (pi\u00f9 tardi Lord Cromer) succedette Sir Edward Baldwin Malet.\nIl Governo di Sua Maest\u00e0 britannica, seguendo il consiglio di Baring, insistette sull'evacuazione del Sudan e, avendo lasciato il suo posto Muhammad Sharif Pasci\u00e0, il pi\u00f9 compiacente N\u016bb\u0101r pot\u00e9 grazie alle mene di Londra diventare nuovamente Primo ministro e portare avanti una politica improntata al pi\u00f9 amaro realismo, essendo del tutto convinto della realt\u00e0 dei fatti: che cio\u00e8 l'Egitto era ormai assoggettato al volere di Londra e costretto a piegarsi alla sua volont\u00e0. In quel periodo N\u016bb\u0101r usava dire: \u00abSono qui non per governare l'Egitto ma ad amministrare il governo britannico dell'Egitto. Sono semplicemente il grasso delle sue ruote ufficiali\u00bb.\nAnd\u00f2 anche bene a N\u016bb\u0101r il rimaner confinato in quel ruolo, ma \u00e8 avvilente pensare allo spreco del suo talento e della sua energica intelligenza politica e al ritardo che l'Egitto cominci\u00f2 a cumulare nei confronti della modernit\u00e0.\nRiy\u0101\u1e0d Pasci\u00e0, che gli succedette, fu Primo ministro per otto mesi appena. Fino all'aprile del 1894, quando N\u016bb\u0101r torn\u00f2 al potere, al solito con entrambe le mani legate. Nel 1890 Tawf\u012bq mor\u00ec, senza che mutasse il quadro politico cos\u00ec avvilente per l'Egitto e cos\u00ec proficuo per il Regno Unito.\nNel novembre del 1895 N\u016bb\u0101r complet\u00f2 il suo cinquantesimo anno di servizio pubblico e, accettando una congrua pensione, si ritir\u00f2 dall'Amministrazione. Visse poco pi\u00f9 di tre anni ancora, trascorrendo il suo tempo tra Il Cairo e Parigi, dove mor\u00ec nel gennaio del 1899.\nNubarashen, un suburbio di Erevan, fu fondato col suo aiuto e ricevette il suo nome in segno di riconoscimento."}
{"id": "3280167", "revid": "363629", "url": "https://it.wikipedia.org/wiki?curid=3280167", "title": "Combitube", "text": "Il Combitube \u00e8 un dispositivo di inserimento alla cieca nelle vie respiratorie spesso utilizzato nel setting preospedaliero di emergenza.\nIl dispositivo \u00e8 disegnato per facilitare l'intubazione del paziente in grave difficolt\u00e0 respiratoria. Consiste in un tubo a doppio lume, cuffiato, che viene inserito nelle vie aeree del paziente per facilitarne la ventilazione.\nQuando il dispositivo viene cuffiato con l'insufflazione di alcuni cc. di aria, il suo funzionamento \u00e8 simile a quello di un tubo endotracheale, l'esofago viene chiuso dal palloncino cuffiato e ci\u00f2 permette una adeguata ventilazione prevenendo l'aspirazione di contenuto gastrico nel polmone. \nLa semplicit\u00e0 del suo posizionamento rappresenta il principale vantaggio del \"Combitube\" rispetto alla intubazione orotracheale.\nQuando si effettua la classica intubazione orotracheale, bisogna avere cura nel verificare che il tubo sia stato correttamente posizionato in trachea mentre il doppio lume del dispositivo \"Combitube\" permette di eseguire la ventilazione indipendentemente che il posizionamento sia avvenuto in esofago o trachea. \nIn genere il tubo penetra in esofago e la ventilazione viene assicurata dal primo tubo. Meno frequentemente quando il \"Combitube\" viene posizionato in trachea, la ventilazione viene assicurata dal tubo numero due mentre il tubo numero uno viene clampato.\nUn altro dispositivo chiamato \"Positube\", che \u00e8 un dispositivo di rilevamento di intubazione esofagea, pu\u00f2 essere utilizzato sul tubo numero due a escludere l'intubazione del \"Combitube\" in trachea. Il \"Positube\" rileva la resistenza del flusso d'aria sul tubo numero due ed \u00e8 estremamente utile nel controllo del corretto posizionamento del \"Combitube\" quando l'intubazione viene eseguita in condizioni difficili.\nLa facilit\u00e0 d'utilizzo del \"Combitube\" lo rende ideale nell'uso preospedaliero, ed in condizioni di emergenza, quando personale adeguatamente addestrato ad un utilizzo avanzato dei presidi delle vie aeree non \u00e8 immediatamente disponibile. \nI possibili inconvenienti nell'uso del Combitube sono sostanzialmente rappresentati da una incapacit\u00e0 a compiere profonde suzioni quando il dispositivo \u00e8 posizionato in esofago.\nLe societ\u00e0 scientifiche \"American Heart Association\" e l\"'European Resuscitation Council\" hanno suggerito l'impiego del \"Combitube\" come una possibile e valida alternativa alla intubazione orotracheale, tuttavia il dispositivo \u00e8 raramente utilizzato al di fuori dell'uso preospedaliero, in condizioni di emergenza-urgenza, in quanto non consente di controllo delle vie aeree a lungo termine. \nAlternative all'uso del Combitube includono la maschera laringea (LMA), il tubo endotracheale ed altri dispositivi per la gestione delle vie aeree con inserimento alla cieca come ad esempio la \"King Airway\".\nIl Combitube \u00e8 stato inventato da ricercatori austriaci MD M. Frass, R. Frenzer, e J. MD Zahler"}
{"id": "3280168", "revid": "1137211", "url": "https://it.wikipedia.org/wiki?curid=3280168", "title": "Rappresentanze diplomatiche del Paraguay", "text": "Il Paraguay \u00e8 l'unico paese del Sud America che mantiene un'ambasciata in Taipei invece di Pechino. Qui di seguito \u00e8 le Ambasciate, Consolati generali, i consolati e rappresentanze permanenti di Paraguay:"}
{"id": "3280173", "revid": "300067", "url": "https://it.wikipedia.org/wiki?curid=3280173", "title": "Katsiaryna Snytsina", "text": ""}
{"id": "3280174", "revid": "300067", "url": "https://it.wikipedia.org/wiki?curid=3280174", "title": "Yekaterina Snytina", "text": ""}
{"id": "3280175", "revid": "256896", "url": "https://it.wikipedia.org/wiki?curid=3280175", "title": "Nazionale Under-21 di calcio delle F\u00e6r \u00d8er", "text": "La nazionale di calcio faroese Under-21 \u00e8 la rappresentativa calcistica Under-21 delle F\u00e6r \u00d8er ed \u00e8 posta sotto l'egida della FSF. La squadra partecipa alle qualificazioni per il Campionato europeo di categoria che si tiene ogni due anni."}
{"id": "3280177", "revid": "246700", "url": "https://it.wikipedia.org/wiki?curid=3280177", "title": "Athlon II", "text": "L'Athlon II \u00e8 una famiglia di microprocessori multi-core prodotta da AMD, che si rivolge alla fascia media di mercato.\n\u00c8 una linea di prodotti inferiore ai Phenom II, rispetto al quale manca della cache di terzo livello.\nCaratteristiche.\nQuesta famiglia si compone di diverse serie:\nL'Athlon II X3 \u00e8 similmente derivato dall'Athlon II X4; l'Athlon II X2 \u00e8 invece un dual core nativo.\nLe versioni XXXe, low power e XXXu, ultra low power, sono contraddistinte da un TDP di 45W e 25W rispettivamente."}
{"id": "3280178", "revid": "599013", "url": "https://it.wikipedia.org/wiki?curid=3280178", "title": "Flavien Conne", "text": "Statistiche.\n\"Statistiche aggiornate a giugno 2014.\"\nCuriosit\u00e0.\nInterpreta se stesso in alcune scene di hockey del film TV \"The Legacy Run\" insieme all'ex rugbista, diventato autore e attore, Luca Tramontin. \nIl film introduce alcuni temi e personaggi della serie investigativa internazionale \"Sport Crime\" del cui cast Conne far\u00e0 ancora parte per alcuni episodi."}
{"id": "3280181", "revid": "111373", "url": "https://it.wikipedia.org/wiki?curid=3280181", "title": "Ferrovia Orbe-Chavornay", "text": "La ferrovia Orbe-Chavornay (OC) \u00e8 una breve linea del Canton Vaud che collega il centro abitato di Orbe alla stazione ferroviaria di Chavornay.\nStoria.\nOrbe dista circa quattro chilometri da Chavornay, localit\u00e0 raggiunta dalla ferrovia nel maggio 1856 (treni della Compagnie des Chemins de fer de l'ouest suisse). Vista la presenza ad Orbe di industrie molitorie e di uno stabilimento della Nestl\u00e9, un collegamento con la rete ferroviaria si rendeva pi\u00f9 che mai necessario. Tuttavia, solo dal 17 aprile 1894 venne aperto al traffico il collegamento a scartamento normale tra Orbe e Chavornay. Data la breve distanza che obbligava ad una ascesa del 30 per mille, fu deciso di realizzarne l'elettrificazione a corrente continua a 750 volt e vennero acquistate tre unit\u00e0 di trazione. Il traffico passeggeri rimase modesto mentre il crescente volume di quello merci richiese locomotive pi\u00f9 potenti.\nIl 1\u00ba giugno 2003 la direzione della ferrovia \u00e8 stata assunta dalla Transports Vall\u00e9e de Joux, Yverdon-les-Bains, Sainte-Croix (Travys), la quale ha assorbito per fusione la Soci\u00e9t\u00e9 du chemin de fer Orbe-Chavornay (concessionaria della linea) il 27 giugno 2008 con effetto retroattivo dal 1\u00ba gennaio 2008.\nCaratteristiche.\nLa ferrovia, a scartamento normale, \u00e8 lunga 3,981\u00a0km, \u00e8 elettrificata a corrente continua con la tensione di 750 V; la pendenza massima \u00e8 del 28,51 per mille, il raggio minimo di curva \u00e8 di 90 metri, la velocit\u00e0 massima ammessa di 80 km/h. \u00c8 interamente a binario unico.\nMateriale rotabile.\nAllo stato attuale Travys ha in servizio i seguenti mezzi (ai quali sono da aggiungere vari carri di servizio):"}
{"id": "3280192", "revid": "300067", "url": "https://it.wikipedia.org/wiki?curid=3280192", "title": "Yelena Leuchanka", "text": ""}
{"id": "3280194", "revid": "300067", "url": "https://it.wikipedia.org/wiki?curid=3280194", "title": "Elena Levcenko", "text": ""}
{"id": "3280195", "revid": "300067", "url": "https://it.wikipedia.org/wiki?curid=3280195", "title": "Yelena Levchenko", "text": ""}
{"id": "3280199", "revid": "300074", "url": "https://it.wikipedia.org/wiki?curid=3280199", "title": "Farra (Borgo Valbelluna)", "text": "Farra \u00e8 una frazione del comune di Borgo Valbelluna (Belluno). Posto alla confluenza del torrente Ardo nel Piave.\nOrigini del nome.\nIl nome deriva dal longobardo \"fara\" che significa \"distaccamento militare\" .\nStoria.\nIl paese sorge lungo l'antica strada che collegava Belluno a Feltre sulle rive del fiume Piave.\nLuoghi di culto.\nNel paese sorgevano tre chiese. La prima, risalente al XV secolo, ma ricostruita su una chiesa preesistente, \u00e8 dedicata a San Teonisto. La seconda del XVII secolo, detta di Sant'Antonio, \u00e8 dedicata ai santi Ermagora e Fortunato. La terza di Santa Maria fu chiusa al culto nel XX secolo e ora fa parte di un'abitazione.\nGeografia fisica.\nTerritorio.\nLa frazione di Farra sorge su una piana sopra i due corsi d'acqua, confina ad est, oltre il corso dell'Ardo con la frazione di \"Pialdier\", ad ovest e a sud con le frazioni di \"Pagogna\" e \"Zottier\".\nTradizioni.\nPalio delle contrade.\nOgni anno nel mese di luglio si svolge il tradizionale Palio delle contrade, che negli ultimi anni consiste in una sfida a 'T\u00f2 Vegna', tradizionale gioco locale.\nTorneo di calcio.\nNel mese di agosto si svolge il tradizionale torne di calcio 'Lino Comiotto', iniziato anni '60, e che termina solitamente il giorno di ferragosto.\nNote"}
{"id": "3280202", "revid": "118588896", "url": "https://it.wikipedia.org/wiki?curid=3280202", "title": "Troglobi", "text": "I troglobi (al singolare \"troglobio\") sono quelle specie animali strettamente legate agli habitat cavernicoli. Vivendo esclusivamente all'interno di grotte e altri ambienti sotterranei, che presentano caratteristiche climatiche peculiari, questi animali hanno evoluto particolari adattamenti per la vita in queste condizioni.\nDefinizione.\nIn base alla loro ecologia, i troglobi sono definiti come gli animali strettamente legati all'habitat ipogeo e si differenziano dai troglofili (specie che vivono sia in ambiente ipogeo sia epigeo) e dai troglosseni (specie che si ritrovano solo occasionalmente nell\u2019ambiente ipogeo e inadatte a stabilirvi popolazioni). In generale si parla di \"troglobi\" per gli animali terricoli e di \"stigobi\" (da Stige, uno dei fiumi infernali) per quelli che vivono nelle acque sotterranee.\nI troglobi sono animali altamente specializzati e hanno evoluto una serie di adattamenti, sia morfologici sia fisiologici, alla vita in ambiente sotterraneo. Esempi di adattamenti morfologici sono la depigmentazione (perdita della pigmentazione esterna) e l'anoftalmia (totale scomparsa degli occhi), compensate dallo sviluppo di lunghe antenne e lunghe appendici locomotorie, ricche di chemiorecettori, tattocettori e igrorecettori, che permettono di meglio muoversi e rispondere agli stimoli ambientali. Gli adattamenti fisiologici comprendono il rallentamento del metabolismo e la riduzione del consumo di energia, a causa delle limitate risorse nutritive, che viene svolto riducendo i movimenti, eliminando le interazioni aggressive, migliorando la capacit\u00e0 di foraggiamento e l'efficienza nell'uso del cibo, e attraverso l'ectotermia. Di conseguenza, questi animali possono resistere per lunghi periodi senza mangiare, vivono pi\u00f9 a lungo, si riproducono molto tardi e fanno poche grandi uova.\nLa maggior parte degli animali troglobi sono invertebrati (insetti, crostacei, aracnidi, molluschi), sebbene esistano anche alcune specie di anfibi e pesci (vertebrati).\nTroglobi presenti in Italia.\nCrostacei.\nMoltissime specie stigobie di Ostracodi, Cladoceri, Copepodi, Anfipodi, Batinellacei, Termosbenacei, Misidacei, Decapodi e Isopodi sono presenti nelle acque sotterranee di tutto il territorio italiano.\nCollemboli e dipluri.\nMolte specie di collemboli e dipluri sono legate all'ambiente sotterraneo, ma \u00e8 difficile affermare con sicurezza se esse siano effettivamente troglobie.\nTroglofili notevoli presenti in Italia.\nVertebrati.\nMammiferi.\nLe grotte offrono riparo durante il giorno o durante il periodo di letargo ai pipistrelli, che in Italia sono rappresentati da pi\u00f9 di una trentina di specie appartenenti a 4 famiglie:"}
{"id": "3280206", "revid": "339392", "url": "https://it.wikipedia.org/wiki?curid=3280206", "title": "Olga Podobed", "text": ""}
{"id": "3280208", "revid": "1573940", "url": "https://it.wikipedia.org/wiki?curid=3280208", "title": "Bagheera (zoologia)", "text": "Bagheera \u00e8 un genere di ragni appartenente alla famiglia Salticidae.\nEtimologia.\nIl nome del genere deriva da Bagheera, personaggio in forma di pantera nera de \"Il libro della giungla\" e \"Il secondo libro della giungla\" di Rudyard Kipling.\nVi sono altri tre generi di ragni della famiglia Salticidae che condividono questa peculiarit\u00e0: Akela, Messua e Nagaina \nDistribuzione.\nLe quattro specie note di questo genere sono diffuse negli Stati Uniti d'America, in Messico, in Guatemala ed in Costa Rica.\nTassonomia.\nA giugno 2014, si compone di quattro specie:"}
{"id": "3280209", "revid": "580197", "url": "https://it.wikipedia.org/wiki?curid=3280209", "title": "Nazionale Under-21 di calcio d'Israele", "text": "La Nazionale di calcio israeliana Under-21 (\u05d4\u05e0\u05d1\u05d7\u05e8\u05ea \u05d4\u05e6\u05e2\u05d9\u05e8\u05d4 \u05e9\u05dc \u05d9\u05e9\u05e8\u05d0\u05dc \u05d1\u05db\u05d3\u05d5\u05e8\u05d2\u05dc) \u00e8 la rappresentativa calcistica Under-21 d'Israele ed \u00e8 posta sotto l'egida della IFA. La squadra partecipa al campionato europeo di categoria che si tiene ogni due anni."}
{"id": "3280211", "revid": "436907", "url": "https://it.wikipedia.org/wiki?curid=3280211", "title": "Marco Minnemann", "text": "Nel giugno 2007 \u00e8 apparso sulla copertina di Modern Drummer in quanto \u00ab\u00e8 stato determinante nello sviluppo del concetto avanzato di interdipendenza complessa\u00bb, ovvero una tecnica di batteria che gli permette di suonare tempi diversi con ciascuno degli arti.\nBiografia.\nNel corso della sua carriera ha collaborato con diversi artisti, tra cui Kreator, Necrophagist, Paul Gilbert, Joe Satriani, Mike Keneally, Nina Hagen, Steven Wilson e Jordan Rudess. \u00c8 inoltre componente di vari supergruppi e progetti, tra cui The Mute Gods e The Sea Within.\nNei primi mesi del 2011 ha partecipato, insieme ad altri sei tra i maggiori batteristi del mondo, all'audizione indetta dai Dream Theater per trovare un sostituto a Mike Portnoy, che ha lasciato il gruppo l'8 ottobre 2010. Sempre nel 2011 fonda il gruppo The Aristocrats insieme a Guthrie Govan e Bryan Beller, con i quali ha pubblicato quattro album."}
{"id": "3280212", "revid": "300067", "url": "https://it.wikipedia.org/wiki?curid=3280212", "title": "Viktoryia Hasper", "text": ""}
{"id": "3280213", "revid": "300067", "url": "https://it.wikipedia.org/wiki?curid=3280213", "title": "Viktoriya Gasper", "text": ""}
{"id": "3280214", "revid": "400694", "url": "https://it.wikipedia.org/wiki?curid=3280214", "title": "Metamorfismo dei cristalli di ghiaccio", "text": "In glaciologia, il metamorfismo dei cristalli di ghiaccio \u00e8 quel processo per cui un cristallo di ghiaccio depositato al suolo incorre, nel tempo, in una modificazione della sua struttura complessiva e dei parametri fisici connessi, in termini di peso, resistenza meccanica, adesione in funzione di modifiche dello . \nDescrizione.\nIn presenza di particolari fattori o condizioni ambientali e meteorologiche, quali variazioni significative della temperatura dell'aria, dell'umidit\u00e0 atmosferica, del vento, del peso di altri strati di neve soprastanti, il cristallo pu\u00f2 modificare la sua struttura, ovvero: \nUna modifica dei parametri fisici del cristallo, quale peso e adesione, influisce invece sulla tenuta del manto nevoso, cio\u00e8 sulla forza di coesione ed \u00e8 quindi importante nel monitoraggio in loco e nella valutazione del rischio di valanghe."}
{"id": "3280217", "revid": "933835", "url": "https://it.wikipedia.org/wiki?curid=3280217", "title": "Ambasciata d'Italia a Berlino", "text": "L'Ambasciata d'Italia a Berlino \u00e8 la missione diplomatica della Repubblica Italiana nella Repubblica Federale di Germania.\nLa sede dell'ambasciata si trova a Berlino, al n\u00b0 1 di Hiroshimastra\u00dfe.\nSede storica.\nIl palazzo fu progettato dall'architetto Friedrich Hetzelt e costruito tra il 1938 e il 1943, ma a causa della guerra, fu poco utilizzato dagli stessi ambasciatori del regime fascista..\nA seguito dei bombardamenti e della divisione della citt\u00e0 in due parti, l'edificio rest\u00f2 disabitato per decenni.\n\u00c8 tornato ad essere sede dell'Ambasciata italiana solo nel 2003, dopo circa sessanta anni di abbandono. L'edificio \u00e8 posto sotto tutela monumentale (\"Denkmalschutz\").\nArchitettura.\nL'edificio \u00e8 costruito nello stile neoclassico tipico del regime nazionalsocialista e presenta nella facciata principale sei colonne in travertino, tipico materiale delle costruzioni romane. Tra il 1999 e il 2003 \u00e8 stato effettuato un importante lavoro di restauro conservativo che tuttavia ha lasciato la memoria di alcune delle distruzioni subite dalla struttura durante la guerra.\nL'Ambasciata ospita inoltre molte opere artistiche, come arazzi e vasi, di manifattura italiana."}
{"id": "3280218", "revid": "307923", "url": "https://it.wikipedia.org/wiki?curid=3280218", "title": "Bagheera (disambigua)", "text": ""}
{"id": "3280221", "revid": "2034231", "url": "https://it.wikipedia.org/wiki?curid=3280221", "title": "Elias M. Stein", "text": ""}
{"id": "3280222", "revid": "300067", "url": "https://it.wikipedia.org/wiki?curid=3280222", "title": "Sviatlana Volnaya", "text": ""}
{"id": "3280223", "revid": "300067", "url": "https://it.wikipedia.org/wiki?curid=3280223", "title": "Svetlana Volnaja", "text": ""}
{"id": "3280227", "revid": "1305772", "url": "https://it.wikipedia.org/wiki?curid=3280227", "title": "Jouhikko", "text": "Lo Jouhikko (chiamato anche Jouhikannel o Jouhikantele) \u00e8 uno strumento musicale tradizionale finlandese, estone e careliano.\nMolto usato dal XIV secolo all'inizio XX secolo, soprattutto come accompagnamento nei balli, negli ultimi anni \u00e8 molto meno diffuso ma alcuni musicisti lo suonano ancora.\n\u00c8 una lira ad arco, le cui corde sono fatte tradizionalmente di crine di cavallo; la cassa \u00e8 rettangolare, a volte arrotondata, e di legno.\nL'arco \u00e8 ad alzo fisso (non \u00e8 possibile modificarne curvatura e tensione); in Finlandia i costruttori di Jouhikko erano soliti fissare dei pesi ai rami pi\u00f9 giovani degli alberi in modo che crescessero con la curvatura adatta per farne un arco.\nJouhikko significa kantele ad arco."}
{"id": "3280229", "revid": "287204", "url": "https://it.wikipedia.org/wiki?curid=3280229", "title": "Museo delle antichit\u00e0 etrusco italiche", "text": ""}
{"id": "3280230", "revid": "287204", "url": "https://it.wikipedia.org/wiki?curid=3280230", "title": "Museo di arte classica", "text": ""}
{"id": "3280232", "revid": "824274", "url": "https://it.wikipedia.org/wiki?curid=3280232", "title": "ITF Women's Circuit gennaio-marzo 2010", "text": "L'ITF Women's Circuit 2010 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti. L'ITF Women's Circuit comprende tornei che hanno montepremi che vanno dai 10.000 ai 100.000 dollari. Tra gennaio e marzo si sono giocati circa 50 tornei."}
{"id": "3280233", "revid": "1305772", "url": "https://it.wikipedia.org/wiki?curid=3280233", "title": "Museo di zoologia", "text": ""}
{"id": "3280234", "revid": "300067", "url": "https://it.wikipedia.org/wiki?curid=3280234", "title": "Nadzeya Drozd", "text": ""}
{"id": "3280235", "revid": "300067", "url": "https://it.wikipedia.org/wiki?curid=3280235", "title": "Nadezda Drozd", "text": ""}
{"id": "3280236", "revid": "1305772", "url": "https://it.wikipedia.org/wiki?curid=3280236", "title": "Museo di anatomia patologica", "text": ""}
{"id": "3280238", "revid": "110157", "url": "https://it.wikipedia.org/wiki?curid=3280238", "title": "Museo storico etnografico della Bassa Valsesia", "text": "Il Museo storico etnografico della Bassa Valsesia si trova a Romagnano Sesia (NO), nell'ala orientale della neoclassica Villa Caccia, costruita negli anni Quaranta del XIX secolo da Alessandro Antonelli come villa di campagna dei Conti Caccia di Romentino. In questa suggestiva struttura, un tempo sede dell'attivit\u00e0 vitivinicola e della \"Premiata Fattoria Vinicola dei conti Caccia\", \u00e8 allestita l'esposizione di oggetti riguardanti la storia, le tradizioni e la cultura materiale di Romagnano Sesia e del territorio circostante della Bassa Valsesia e delle Colline Novaresi.\nLa Storia.\nIl museo viene fondato nel 1973 da Maria Adriana Prolo, gi\u00e0 fondatrice del Museo nazionale del Cinema di Torino, Fernanda Renolfi, Carlo Dionisotti e un gruppo di amici, appassionati e studiosi di storia e tradizioni locali. La finalit\u00e0 dell'ente \u00e8 la raccolta, la conservazione, lo studio e la valorizzazione del patrimonio etnografico del territorio e della storia locale.\nLa collezione.\nAttraverso le sale di Villa Caccia il percorso si snoda tra i diversi aspetti della vita quotidiana di un tempo: l'attivit\u00e0 agricola e vitivinicola, l'artigianato e i mestieri, la casa e la vita domestica, la scuola e il gioco, l'industria, le tradizioni del Venerd\u00ec Santo e dell'Epifania.\nCivilt\u00e0 contadina.\nLa prima parte del percorso \u00e8 dedicata alle attivit\u00e0 agricole e vitivinicole: attraverso gli strumenti meccanici, raccolti grazie a donazioni private, vengono mostrati gli aspetti della vita dei contadini della bassa Valsesia e delle Colline Novaresi.\nProtagonista della sala \u00e8 l'imponente torchio seicentesco a leva pressante, un tempo impiegato per la spremitura delle vinacce e delle noci e proveniente dalla frazione Sella di Grignasco.\nMestieri.\nIl percorso prosegue con le ricostruzioni delle botteghe artigiane con le attrezzature tipiche dei mestieri tradizionali: dalla lavandaia al ciabattino, dall'arrotino al materassaio, dal norcino al sellaio, dal carradore al bottaio. Di particolare interesse anche un violino costruito da Pierino Platinetti, un agricoltore che durante i mesi invernali praticava la professione del liutaio.\nAd arricchire la sezione, una macchina idraulica dei pompieri, risalente al 1842 e il meccanismo dell'orologio seicentesco, tuttora funzionante, proveniente dalla torre campanaria della chiesa abbaziale di San Silano.\nCantina.\nLa cantina \u00e8 dedicata alla produzione e maturazione del vino, elemento portante dell'economia agricola delle Colline Novaresi. In esposizione bigonce e sgrappolatrici, tini e botti, tappatrici di bottiglie, alambicchi per la distillazione della grappa. Di particolare interesse una bottiglia di vino del 1866 prodotto proprio a Villa Caccia. Antichi reperti, tra cui anfore vinarie del II secolo d.C., testimoniano l'antica vocazione vitivinicola del territorio.\nAmbienti di vita.\nAttraverso una galleria fotografica con immagini d'epoca si accede alle ricostruzioni di ambientazioni tipiche della vita quotidiana, sociale e familiare: la cucina, la camera da letto e un'autentica osteria con possibilit\u00e0 di degustazione di vini e prodotti tipici del territorio.\nLa ricostruzione di un'aula scolastica del secondo dopoguerra ci riporta tra banchi di legno, pennini e calamai.\nDal telaio all'industria.\nUn tipico telaio a mano valsesiano del sec. XVII, impiegato per tessere canapa e lana, introduce alla sezione dedicata ai lavori tradizionalmente svolti dalle donne: dalla filatura alla tessitura, dal cucito al ricamo. Abiti contadini e borghesi di fine Ottocento e inizio Novecento completano l'allestimento.\nUn'altra sezione \u00e8 dedicata ai primi insediamenti industriali di Romagnano, determinanti per l'evoluzione economica e per il cambiamento sociale e culturale del territorio.\nIl \"Venerd\u00ec santo\".\nDi particolare interesse risulta la sala dedicata al \"Venerd\u00ec Santo\u201d\" la sacra rappresentazione che, dall'inizio del Settecento, rinnova lungo le vie e le piazze dell'antico borgo la Passione di Cristo. Oltre trecento personaggi interpretano gli episodi principali, dall'Ultima Cena alla Resurrezione.\nQuesto suggestivo evento coinvolge moltissimi spettatori che accorrono ad assistervi. Un allestimento multimediale e interattivo restituisce tutta la carica emotiva e spettacolare della rappresentazione.\nFondatori e giocattoli d'epoca.\nAl piano superiore si accede alle sale dedicate ai fondatori, che propongono una lettura del museo stesso attraverso la storia dell'istituzione museale e delle sue collezioni, in un allestimento arricchito da un sistema multimediale.\nUn'ampia sezione dedicata ai giocattoli d'epoca \u00e8 proposta in un contesto nuovo e stimolante, che consente l'incontro con l'attivit\u00e0 ricreativa dei primi decenni del Novecento.\nBiblioteca e archivio.\nIl museo ha anche una biblioteca, con oltre 5.000 volumi, dipinti ed un archivio storico e fotografico."}
{"id": "3280239", "revid": "256896", "url": "https://it.wikipedia.org/wiki?curid=3280239", "title": "Museo di fisica", "text": ""}
{"id": "3280240", "revid": "767487", "url": "https://it.wikipedia.org/wiki?curid=3280240", "title": "Donna che ama", "text": "Donna che ama (\"The Battle of the Sexes\") \u00e8 un film muto del 1914 diretto da David W. Griffith. La storia drammatica dell'uomo di mezz'et\u00e0 che perde la testa per la bella vicina di casa, sar\u00e0 ripresa dallo stesso Griffith con toni da commedia nel 1928 con il remake \"La battaglia dei sessi\".\nTrama.\nFrank Andrews \u00e8 un uomo di mezza et\u00e0, devoto alla famiglia e senza grilli per la testa. Ma Cleo, la sua nuova vicina di casa, una bella ragazza, gli fa perdere la testa: accorso in suo aiuto per spegnere un piccolo incendio provocato da una sigaretta, la vede in sottoveste e allora lui la bacia con passione. Da quel momento, la famiglia si accorge del cambiamento dell'uomo. La moglie finge indifferenza. Jane, la figlia, invece, decide di mettere fine alla storia, progettando di uccidere Cleo. Ma quando le due ragazze si parlano, si mettono d'accordo per mettere la parola fine alla storia: quando Frank torna dall'amante, la trova in una situazione compromettente con un suo amico, giovane e affascinante. Andrews alla fine torner\u00e0 pentito dalla famiglia.\nProduzione.\nGirato a New York probabilmente in quattro giorni, il film fu prodotto dalla Majestic Motion Picture Company con un budget stimato di 25.000 dollari, usando il titolo di lavorazione \"The Single Standard\".\nTra le comparse, anche un giovane Rodolfo Valentino.\nDistribuzione.\nIl film fu presentato in prima il 12 aprile 1914 al Weber's Theatre di New York, distribuito dalla Continental Feature Film Corporation (Mutual Film Corporation).A fronte di un budget di 25.000 dollari, il film incass\u00f2 480.000 dollari (incasso mondiale), con un profitto netto di 400.000 dollari.\nIl film \u00e8 presumibilmente perduto: se ne conserva un solo frammento.\nData di uscita.\nAlias"}
{"id": "3280242", "revid": "298055", "url": "https://it.wikipedia.org/wiki?curid=3280242", "title": "Naomi Clark", "text": ""}
{"id": "3280244", "revid": "287204", "url": "https://it.wikipedia.org/wiki?curid=3280244", "title": "Museo di Idraulica", "text": ""}
{"id": "3280245", "revid": "184755", "url": "https://it.wikipedia.org/wiki?curid=3280245", "title": "Museo di merceologia", "text": ""}
{"id": "3280246", "revid": "287204", "url": "https://it.wikipedia.org/wiki?curid=3280246", "title": "ITF Women's Circuit aprile-giugno 2010", "text": "L'ITF Women's Circuit 2010 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti."}
{"id": "3280247", "revid": "287204", "url": "https://it.wikipedia.org/wiki?curid=3280247", "title": "Museo di anatomia comparata", "text": ""}
{"id": "3280249", "revid": "614400", "url": "https://it.wikipedia.org/wiki?curid=3280249", "title": "Il'ja Pjateckij-\u0160apiro", "text": ""}
{"id": "3280250", "revid": "287204", "url": "https://it.wikipedia.org/wiki?curid=3280250", "title": "Museo di chimica", "text": ""}
{"id": "3280251", "revid": "287204", "url": "https://it.wikipedia.org/wiki?curid=3280251", "title": "ITF Women's Circuit luglio-settembre 2010", "text": "L'ITF Women's Circuit 2010 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti."}
{"id": "3280253", "revid": "84604", "url": "https://it.wikipedia.org/wiki?curid=3280253", "title": "Museo di arte e giacimenti minerari", "text": ""}
{"id": "3280254", "revid": "287204", "url": "https://it.wikipedia.org/wiki?curid=3280254", "title": "ITF Women's Circuit ottobre-dicembre 2010", "text": "L'ITF Women's Circuit 2010 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti."}
{"id": "3280256", "revid": "109929018", "url": "https://it.wikipedia.org/wiki?curid=3280256", "title": "Museo di geologia", "text": ""}
{"id": "3280257", "revid": "155634", "url": "https://it.wikipedia.org/wiki?curid=3280257", "title": "Nazionale Under-21 di calcio della Lettonia", "text": "La nazionale di calcio lettone Under-21 \u00e8 la rappresentativa calcistica Under-21 della Lettonia ed \u00e8 posta sotto l'egida della LFF. La squadra partecipa al campionato europeo di categoria che si tiene ogni due anni.\nPartecipazioni ai tornei internazionali.\nEuropeo U-21.\nDal 1940 al 1991 la Lettonia non aveva una propria nazionale in quanto lo stato lettone era inglobato nell'Unione Sovietica. Esisteva, quindi, un'unica nazionale che rappresentava tutta l'Unione Sovietica."}
{"id": "3280258", "revid": "883940", "url": "https://it.wikipedia.org/wiki?curid=3280258", "title": "Akela (disambigua)", "text": ""}
{"id": "3280264", "revid": "729019", "url": "https://it.wikipedia.org/wiki?curid=3280264", "title": "Ferrovia Pont-Brassus", "text": "La ferrovia Pont \u2013 Brassus (acronimo PBr) \u00e8 una linea ferroviaria svizzera che unisce Le Pont, frazione di L'Abbaye, con Le Brassus. Lunga 13,17\u00a0km \u00e8 a scartamento normale e a binario unico.\nDal 1\u00ba gennaio 2001 fa parte del gruppo Transports Vall\u00e9e de Joux, Yverdon-les-Bains, Sainte Croix (Travys).\nStoria.\nA seguito dell'apertura, il 31 ottobre 1886, della linea ferroviaria da Le Pont a Vallorbe da parte della compagnia Pont-Vallorbe (acronimo PV, assorbita a decorrere dal 1\u00ba gennaio 1891 dalla Compagnia del Giura-Sempione), si fece forte il desiderio di vedere anche il resto della Valle di Joux collegato alla rete ferroviaria. Allo scopo viene costituita la Compagnia Pont-Brassus, la quale inaugura, il 21 agosto 1899, la linea omonima. L'esercizio \u00e8 subito affidato alla Compagnia del Giura-Sempione. Al momento del riscatto di quest'ultima, il 1\u00ba maggio 1903, l'esercizio viene ripreso dalla PBr, \u00ab\"ma senza il servizio della trazione e dei treni\"\u00bb, il quale viene affidato alle FFS. La trazione \u00e8 a vapore sino al 2 ottobre 1938, quando viene attivata l'elettrificazione a 15 kV, 16 2/3\u00a0Hz di tutta la tratta da Le Day a Le Brassus. Grazie all'acquisizione di due moderne elettromotrici RBDe 568 384-385 con le relative rimorchiate semipilota la Compagnia PBr riprende a partire dal 1989 il servizio della trazione. Con effetto dal 1\u00ba gennaio 2001 la Compagnia PBr \u00e8 assorbita dal gruppo Transports Vall\u00e9e de Joux, Yverdon-les-Bains, Sainte Croix (Travys).\nIl 27 aprile 2009 viene aperta la nuova stazione di testa di Le Brassus, spostata di 90 m in direzione di Vallorbe rispetto alla precedente.\nCaratteristiche.\nLa linea, a scartamento normale e binario unico, \u00e8 lunga 13,12 km. La linea \u00e8 elettrificata a corrente alternata con la tensione di 15.000 V alla frequenza di 16,7 Hz; la pendenza massima \u00e8 del 38 per mille.\nMateriale rotabile.\nLa dotazione di rotabili di Travys nel 2013 contava i seguenti mezzi (ai quali sono da aggiungere vari carri di servizio):"}
{"id": "3280265", "revid": "182193", "url": "https://it.wikipedia.org/wiki?curid=3280265", "title": "Nazionale Under-21 di calcio del Liechtenstein", "text": "La nazionale di calcio del Liechtenstein Under-21 \u00e8 la rappresentativa calcistica Under-21 del Liechtenstein ed \u00e8 posta sotto l'egida della LFV. La squadra partecipa alle qualificazioni per il Campionato Europeo di categoria che si tiene ogni due anni."}
{"id": "3280274", "revid": "51032", "url": "https://it.wikipedia.org/wiki?curid=3280274", "title": "Troglobio", "text": ""}
{"id": "3280275", "revid": "300067", "url": "https://it.wikipedia.org/wiki?curid=3280275", "title": "Igor Griszczuk", "text": ""}
{"id": "3280276", "revid": "300067", "url": "https://it.wikipedia.org/wiki?curid=3280276", "title": "Igor Griscuk", "text": ""}
{"id": "3280278", "revid": "300067", "url": "https://it.wikipedia.org/wiki?curid=3280278", "title": "Igor Grishuk", "text": ""}
{"id": "3280281", "revid": "339392", "url": "https://it.wikipedia.org/wiki?curid=3280281", "title": "Team HTC-Columbia Women", "text": ""}
{"id": "3280285", "revid": "124409971", "url": "https://it.wikipedia.org/wiki?curid=3280285", "title": "Jacques Tits", "text": "Biografia.\nConosciuto per i suoi lavori sulla teoria dei gruppi, fu vincitore del Premio Wolf per la matematica nel 1993, della medaglia Cantor nel 1996, e del premio Abel nel 2008.\n\u00c8 morto il 5 dicembre 2021 all'et\u00e0 di 91 anni."}
{"id": "3280291", "revid": "438678", "url": "https://it.wikipedia.org/wiki?curid=3280291", "title": "Shlosha Yamim Veyeled", "text": "Shlosha Yamim Veyeled \u00e8 un film del 1967 diretto da Uri Zohar.\nFu presentato in concorso al 20\u00ba Festival di Cannes, dove Oded Kotler vinse il premio per la miglior interpretazione maschile."}
{"id": "3280292", "revid": "30610", "url": "https://it.wikipedia.org/wiki?curid=3280292", "title": "Le cronache di Prydain", "text": "Le cronache di Prydain (\"The Chronicles of Prydain\") \u00e8 una serie di cinque romanzi fantasy scritti dall'americano Lloyd Alexander basata fondamentalmente sulla maggior parte delle leggende contenute nel \"Mabinogion\", il testo mitologico pi\u00f9 importante della letteratura gallese. La stessa ambientazione \u00e8 un Galles immaginario, parallelo a quello esistente, da cui il nome Prydain in Cymru; lo stesso autore ragguaglia il lettore nella nota d'apertura che precede il testo del primo romanzo.\nNel 1985, basandosi liberamente sui primi due volumi della saga, \"Il libro dei tre\" e \"Il calderone nero\", la Walt Disney Company produsse il lungometraggio animato \"Taron e la pentola magica\" (\"The Black Cauldron\").\nRomanzi del ciclo.\nIn pi\u00f9 esistono otto storie brevi, anch'esse ambientate nel mondo di Prydain, ma in un periodo anteriore a \"Il Libro dei Tre\". Le otto storie sono \"Coll and His White Pig\" (pubblicato per la prima volta nel 1965, ruotante attorno al fabbro Coll e alla scrofa Hen Wen), \"The Truthful Harp\" (pubblicato per la prima volta nel 1967 e avente come protagonista invece Fflewddur Flam) e le sei raccolte nella collezione del 1973 \"The Foundling and Other Tales of Prydain\", che Lloyd Alexander dedic\u00f2 agli \"Amici di Prydain, che hanno promesso di leggere di pi\u00f9, se io scrivessi di pi\u00f9\". Nel 1999 le otto storie sono state riunite in un unico volume intitolato \"The Foundling\" (lett. \"Il trovatello\"), che contiene anche una mappa di Prydain e un glossario di nomi, con spiegata la loro corretta pronuncia in inglese.\nAmbientazione.\nLa saga \u00e8 ambientata in una terra fantastica, che ricorda fortemente l'antico Galles. Il suo stesso nome, Prydain, \u00e8 nella realt\u00e0 stato utilizzato per indicare quella regione britannica.\nPrydain \u00e8 una terra verde e in buona parte vergine, piena di foreste misteriose, rilievi montani e brughiere, similmente a come in passato era il Galles. Ma vi sono anche luoghi fantastici, che si rifanno alla mitologia celtica: il regno del popolo fatato nel sottosuolo, la terra dei morti Annuvin, le paludi di Morva.\nPoliticamente, Prydain \u00e8 una realt\u00e0 frammentata, similmente alla civilt\u00e0 celtica antica. Dacch\u00e9 la strega Achren, un tempo sovrana assoluta della terra, \u00e8 stata tradita e detronizzata da Arawn Signore della Morte, gli uomini si sono divisi in numerosi piccoli potentati chiamati \"Cantrev\", ciascuno governato da propri sovrani, fra loro spesso in lotta. Solo un gruppetto di insediamenti denominati \"Commot\" sono liberi da questo ordinamento, governandosi ciascuno per conto proprio. Dalla lontana Terra d'Estate proviene la stirpe dei Figli di Don, che hanno imposto nella citt\u00e0 di Caer Dathyl come Sommo Re Math figlio di Mathonwy, che cerca di governare e difendere i regni degli uomini, ma che nei fatti ha un'influenza limitata nei confronti dei sovrani minori. Un altro insediamento di rilievo \u00e8 Caer Dallben, sede del potente e saggio mago Dallben, nonch\u00e9 dimora di Taran e Coll. Infine, nella tetra landa di Annuvin domina l'oscuro mago Arawn, portatore della Corona di Ferro, che ripetutamente minaccia e attacca la terra di Prydain.\nPersonaggi.\nAchren.\nAchren \u00e8 una strega, un tempo cos\u00ec potente da dominare tutta Prydain, finch\u00e9 il suo favorito Arawn, cui aveva insegnato le sue arti magiche, non le si rivolt\u00f2 contro e la detronizz\u00f2. Achren da quel giorno brama di distruggerlo e recuperare il potere a qualsiasi costo, offrendo, nel primo libro, la propria alleanza anche al principe Gwydion, che per\u00f2 la rifiuta seccamente, ritenendola non meno crudele e pericolosa di Arawn stesso. Fallita nel tentativo di fare di Eilonwy una strega asservita ai suoi scopi, Achren, nel terzo libro, tenta di uccidersi, ma Gwydion la ferma e la conduce a Caer Dallben. Nell'ultimo libro, Achren aiuta i protagonisti nella lotta contro Arawn, riuscendo a scovarlo in forma di serpente, il quale allora la uccide, ma viene infine preso e abbattuto a sua volta.\nColl.\nColl \u00e8 un fabbro di Caer Dallben, energico anche se non pi\u00f9 giovane. In passato era un famoso guerriero, riuscito a introdursi ad Annuvin e recuperare alcune conoscenze segrete che Arawn aveva rubato. In \"Il Libro dei Tre\" appare come maestro del giovane Taran, che conia per lui il titolo \"assistente-guardiano dei maiali\", quando gli affida le cure della scrofa magica Hen Wen. Nell'ultimo libro, Coll rimane ucciso in un combattimento contro i guerrieri non-morti di Arawn.\nDallben.\nDallben appare nel primo libro come guardiano di Caer Dallben e tutore del giovane Taran, da lui trovato abbandonato in fasce. Dallben, che all'inizio della storia ha 379 anni, \u00e8 uno dei maghi pi\u00f9 anziani e potenti di Prydain, custode di grandi segreti e artefatti magici, come il misterioso Libro dei Tre e la scrofa Hen Wen, da lui per\u00f2 sfruttati con estrema parsimonia. Nella serie il suo ruolo fondamentalmente \u00e8 quello di istruire il protagonista.\nDoli.\nDoli \u00e8 un nano del Popolo Fatato, che, al pari dei suoi simili, vive nel sottosuolo, evitando il contatto con gli uomini. \u00c8 abile nel combattimento con l'ascia e dotato di poteri magici, ma, con sua grande vergogna, non di quello di rendersi invisibile. Quando, in \"Il Libro dei Tre\", Taran e i suoi compagni finiscono nel reame sotterraneo, Eilonwy riesce a persuadere il re locale, Eiddileg, a lasciarli andare, con Doli che gli viene assegnato come guida. Il nano in un primo momento ostenta insofferenza, ma col tempo si affezioner\u00e0 ai compagni e nei successivi libri li aiuta in pi\u00f9 occasioni.\nDorath.\nDorath \u00e8 un brutale e avido predone, che nel quarto libro attacca i Commot per saccheggiarli. In \"Il Sommo Re\" si fa invece assoldare come mercenario da Arawn, ma viene infine ucciso, con l'intera sua banda, da un branco di lupi aizzatigli contro dall'eremita Medwyn.\nGlew.\nGlew, che appare per la prima volta in \"Il castello di Llyr\", \u00e8 un uomo ossessionato dalle proprie dimensioni minute, cui cerca di rimediare con delle pozioni magiche, sperimentate prima sulla sua gatta Llyan, che infatti diventa enorme, e poi su s\u00e9 stesso. Ma Llyan, infuriata per la propria trasformazione, insegue Glew in una caverna, ove l'uomo, crescendo a dismisura per gli effetti della sua pozione, rimane inesorabilmente bloccato. Taran e i suoi amici riescono a liberarlo, facendolo tornare delle dimensioni originarie, ma la gratitudine di Glew sar\u00e0 parca e lui non smetter\u00e0 pi\u00f9 di rimpiangere il periodo in cui era un gigante, credendo che adesso nessuno lo rispetti pi\u00f9. Nell'ultimo libro, in virt\u00f9 del suo vitale (ma in effetti non intenzionale) aiuto ai protagonisti, gli viene concesso di seguire Gwydion e i Figli di Don nella Terra d'Estate.\nGurgi.\nGurgi, che appare in tutti e cinque gli episodi della serie, \u00e8 una strana creatura, simile ad un uomo con pelliccia e tratti animaleschi, che vive in solitudine nella foresta. Anche il suo fare \u00e8 bestiale e, in cambio di cibo, serve in vario modo Gwydion e anche Taran. Quest'ultimo \u00e8 inizialmente inorridito dall'aspetto e dall'atteggiamento servile di Gurgi, ma col tempo scorger\u00e0 in lui una grande lealt\u00e0 e spirito di sacrificio, cui ripetutamente, nel corso della saga, dovr\u00e0 la vita. Nell'ultimo libro gli viene concesso di seguire Gwydion e i Figli di Don nella Terra d'Estate.\nGwydion.\nGwydion, figlio del Sommo Re Math, dei Figli di Don, \u00e8 il pi\u00f9 famoso degli eroi di Prydain, che gi\u00e0 in \"Il Libro dei Tre\" il ragazzo Taran ammira molto e vorrebbe ardentemente emulare. Gwydion si mostrer\u00e0 essere, almeno fisicamente, molto pi\u00f9 comune di quanto Taran aveva favoleggiato. I due diventano compagni d'avventura e si aiutano in diverse occasioni nella lotta contro Arawn. Nell'ultimo libro, morto Math, Gwydion assume la guida delle residue forze di Prydain e conduce la battaglia finale in Annuvin. Infine, dopo la vittoria, Gwydion guida i superstiti Figli di Don nel viaggio di ritorno nella Terra d'Estate, lasciando la corona nelle mani di Taran, che decide di non seguirlo.\nUn personaggio di nome Gwydion, potente e astuto mago, esiste anche nella mitologia celtica.\nMagg.\nMagg appare nel terzo libro come rispettato maggiordomo nella casa dei re di Mona. Tuttavia \u00e8 ossessionato dall'idea di assumere il potere, sicch\u00e9 tradisce i suoi signori per la strega Achren, e in seguito passa al soldo di Arawn. Stoltamente persuaso che, in virt\u00f9 dei suoi servigi, Arawn lo ricompenser\u00e0 con la Corona di Ferro, nell'ultimo libro Magg se ne impadronisce di sua iniziativa e se la pone sul capo, venendo ucciso all'istante dalla magia che la proteggeva.\nMath.\nMath, figlio di Mathonwy e padre di Gwydion, \u00e8 il Sommo Re di Prydain, che governa dalla roccaforte di Caer Dathyl e cerca, assieme agli altri Figli di Don, di difendere la terra dalle ambizioni del mago oscuro Arawn. Nell'ultimo libro per\u00f2 viene tradito dal re Pryderi, che lo accusa di debolezza per la sua condiscendenza verso i litigiosi sovrani minori dei \"Cantrev\" e gli muove guerra. Con gli uomini di Pryderi per\u00f2 si schierano anche i soldati non-morti di Arawn, che prendono d'assalto Caer Dathyl. Math rimane ucciso nel corso della battaglia.\nMedwyn.\nMedwyn \u00e8 un eremita, che, similmente a No\u00e8, vive in un rifugio segreto, ove ha riunito numerosi animali, per tenerli al sicuro dagli uomini e lontani dai conflitti e mali che insanguinano Prydain.\nMorda.\nMorda \u00e8 un mago oscuro, che nel quarto episodio minaccia il Popolo Fatato, avendo scoperto come infrangere la sua magia e utilizzarla contro di esso. In pi\u00f9, Morda ha creato un filatterio magico, che di fatto lo rende immune a qualsiasi attacco. \nRhun.\nRhun \u00e8 il figlio del re di Mona, un ragazzo piuttosto goffo, sciocco e ingenuo, che Taran, in \"Il castello di Llyr\", trova peraltro antipatico, perch\u00e9 persuaso che la sua amica, la principessa Eilonwy, un giorno lo sposer\u00e0. A dispetto dei suoi limiti, Rhun \u00e8 per\u00f2 un giovane di buon cuore, che, dopo la morte del padre, cerca di governare con saggezza. Nell'ultimo libro perde la vita mentre cerca di difendere Mona dall'attacco dei guerrieri al servizio di Arawn.\nSmoit.\nSmoit \u00e8 uno dei maggiori signori dei \"Cantrev\" meridionali di Prydain. Uomo guerresco e poco riflessivo, vanamente cerca di imporre la pace ai suoi vassalli e vicini, \u00e8 tuttavia un guerriero coraggioso e leale, che verso Taran si mostra amichevole e ospitale.\nOrddu, Orwen e Orgoch.\nOrddu, Orwen e Orgoch sono tre streghe, che vivono da sole nelle sinistre paludi di Morva. Sono probabilmente le entit\u00e0 pi\u00f9 antiche e potenti di Prydain, simili alle Parche della mitologia romana, che tessono le storie delle vite dei mortali e custodiscono i pi\u00f9 terribili artefatti magici della terra. Esse non prendono posizione nei conflitti di Prydain, offrendo aiuto solo a chi secondo loro n\u00e9 \u00e8 degno, e mai gratuitamente. Nel secondo libro appaiono ai protagonisti come tre terrificanti vecchie megere, che rivelano di essere le proprietarie originarie del malefico Calderone Nero, prestato al mago oscuro Arawn, ma poi da loro recuperato, perch\u00e9 Arawn lo sfruttava per fini malvagi. In successive apparizioni nella saga per\u00f2 rivelano che quello di vecchie streghe \u00e8 solo uno dei loro aspetti, potendo assumere sembianze ben pi\u00f9 piacevoli, inoltre che la loro attivit\u00e0 di tessitrici di fatto non predetermina il destino dei mortali, i quali conservano la libert\u00e0 di scegliere il sentiero da imboccare. "}
{"id": "3280293", "revid": "121893251", "url": "https://it.wikipedia.org/wiki?curid=3280293", "title": "Malassezia furfur", "text": "Malassezia furfur, in precedenza denominato \"Pityrosporum ovale\", \u00e8 un lievito normalmente presente nella flora cutanea di oltre il 90% degli esseri umani adulti. \u00c8 in grado di comportarsi da patogeno opportunista e la sua presenza \u00e8 considerata importante nell'eziologia di patologie cutanee come la pitiriasi versicolor e la dermatite seborroica.\nCrescita.\nCresce rapidamente, raggiungendo la maturazione in 5 giorni alla temperatura di 30-37 \u00b0C; la crescita diviene pi\u00f9 lenta alla temperatura di 25 \u00b0C. Si nutre di acidi grassi a lunga catena, sostanze di cui il sebo \u00e8 molto ricco.\nMorfologia.\nLe fialidi di \"Malassezia furfur\" hanno dimensioni 1,5-4,5 x 2,0-6,5 \u03bcm, con piccolo collaretto all'estremit\u00e0, assumendo la caratteristica forma \"a bottiglia\".\nPatologia.\n\"Malassezia furfur\" \u00e8 normalmente un commensale; diviene in grado di comportarsi da patogeno in seguito a una sua iperproliferazione (dovuta ad esempio ad eccessiva o alterata produzione di sebo, o alla eccessiva umidit\u00e0 di certe zone corporee) o in pazienti immunodepressi. \u00c8 principalmente noto per il suo ruolo eziopatogenetico nella dermatite seborroica e nella pitiriasi versicolor, infezione cutanea che si presenta con macchie ipocromiche, desquamazione e irritazione.\nAltre manifestazioni patologiche associabili a \"Malassezia furfur\" sono follicoliti, sepsi da cateterismo in seguito a somministrazione endovena di lipidi con possibilit\u00e0 di sviluppo di polmonite, peritonite in pazienti in dialisi peritoneale continua. Pi\u00f9 raramente il lievito \u00e8 stato riscontrato in casi di artrite settica, mastite, sinusite e ostruzione del dotto lacrimale."}
{"id": "3280294", "revid": "287204", "url": "https://it.wikipedia.org/wiki?curid=3280294", "title": "Diana Skrastina", "text": ""}
{"id": "3280296", "revid": "81195", "url": "https://it.wikipedia.org/wiki?curid=3280296", "title": "Pityrosporum ovale", "text": ""}
{"id": "3280298", "revid": "438678", "url": "https://it.wikipedia.org/wiki?curid=3280298", "title": "Pascual Duarte", "text": "Pascual Duarte \u00e8 un film del 1976 diretto da Ricardo Franco, tratto dal romanzo \"La famiglia di Pascual Duarte\" di Camilo Jos\u00e9 Cela.\nFu presentato in concorso al 29\u00ba Festival di Cannes, dove Jos\u00e9 Luis G\u00f3mez vinse il premio per la miglior interpretazione maschile."}
{"id": "3280299", "revid": "182193", "url": "https://it.wikipedia.org/wiki?curid=3280299", "title": "Nazionale Under-21 di calcio della Macedonia del Nord", "text": "La Nazionale di calcio macedone Under-21 \u00e8 la rappresentativa calcistica Under-21 della Macedonia del Nord ed \u00e8 posta sotto l'egida della LFV. \nLa squadra partecipa al campionato europeo di categoria che si tiene ogni due anni. L'11 ottobre 2016, grazie alla vittoria sulla Scozia, si \u00e8 qualifica per la prima volta all'Europeo di categoria 2017 che si \u00e8 tenuto in Polonia, raccogliendo per\u00f2 l'eliminazione nella fase a gironi.\nPartecipazioni ai tornei internazionali.\nEuropeo U-21.\nFino al 1992 la Macedonia del Nord non aveva una propria nazionale in quanto lo stato macedone era inglobato nella Jugoslavia. Esisteva, quindi, un'unica nazionale che rappresentava tutta la Jugoslavia."}
{"id": "3280300", "revid": "125492171", "url": "https://it.wikipedia.org/wiki?curid=3280300", "title": "Francesco Foggia", "text": "Note biografiche.\nFrancesco Foggia, figlio di Giacomo e della romana Angela Alberici, nacque a Roma, dove il 17 novembre 1603 venne battezzato nella chiesa di S. Luigi dei francesi. \u00c8 molto probabile che la famiglia Foggia fosse in rapporti con Giovanni Bernardino Nanino, maestro di cappella a S. Luigi. Il piccolo Francesco fu dapprima putto cantore al Collegio Germanico-Ungarico dal 1611 al 1613 sotto la guida di Ottavio Catalano. Fu poi mandato a Bonn come fanciullo cantore della cappella musicale del principe elettore e arcivescovo di Colonia Ferdinando di Baviera. Tornato a Roma prosegu\u00ec gli studi con Antonio Cifra e Paolo Agostini, entrambi allievi di Bernardino Nanino. \nNell'ottobre 1631 spos\u00f2 Eugenia, figlia del defunto Paolo Agostini che era stato suo maestro.\nFrancesco Foggia svolse i primi passi della carriera come maestro di cappella a Roma, in S. Maria in Aquiro (1628-30), e poi nelle cattedrali di Narni (1630-31) e a Montefiascone (1633-34). Ritorn\u00f2 definitivamente a Roma, dove divenne uno dei pi\u00f9 importanti maestri di cappella della citt\u00e0; diresse le cappelle musicali di S. Maria in Trastevere (1634-36) e dal dicembre 1636 della Cappella musicale Pia Lateranense di S. Giovanni in Laterano, dove rest\u00f2 n carica fino al 1661. Fu anche maestro di cappella in altre importanti chiese romane, tra cui S. Girolamo della Carit\u00e0. Collabor\u00f2 pi\u00f9 volte alle musiche quaresimali dell'oratorio del Ss. Crocifisso di S. Marcello, sicuramente negli anni 1641, 1658, 1660, 1665 e 1675. &lt;br&gt;\nIl ventennio 1655-1675 segn\u00f2 il periodo di maggiore intensit\u00e0 della sua lunga e ragguardevole attivit\u00e0 compositiva. Il 13 giugno 1677 fu nominato maestro di cappella di S. Maria Maggiore, succedendo ad Antonio Maria Abbatini, e contemporaneamente chiese e ottenne che il figlio Antonio divenisse suo coadiutore. &lt;br&gt;\nFrancesco Foggia fu un prolifico compositore di musica sacra sia nello stile concertato che in quello \"pieno\"; scrisse messe, mottetti, oratori (in italiano e in latino), litanie, salmi, ecc. Tra i suoi allievi figurano Giovanni Battista Bianchini, Giuseppe Ottavio Pitoni e il figlio Antonio Foggia, che nel 1688 fu suo successore come maestro di cappella a S. Maria Maggiore.\nOpere.\nComposizioni sacre.\nA queste opere vanno aggiunte diverse altre composizioni, pervenuteci manoscritte o stampate all'interno di raccolte collettive."}
{"id": "3280303", "revid": "8596", "url": "https://it.wikipedia.org/wiki?curid=3280303", "title": "Elisa, vida m\u00eda", "text": ""}
{"id": "3280304", "revid": "767487", "url": "https://it.wikipedia.org/wiki?curid=3280304", "title": "Il libro dei tre", "text": "Il Libro dei Tre (titolo in lingua originale: \"The Book of Three\") \u00e8 un romanzo \"fantasy\" per ragazzi del 1964, scritto dall'americano Lloyd Alexander. \u00c8 il primo dei cinque libri, che compongono la serie de \"Le cronache di Prydain\", basata sulle leggende contenute nel \"Mabinogion\", il testo mitologico pi\u00f9 importante della letteratura gallese. Dal \"Libro dei Tre\" e dal suo seguito, \"Il Calderone Nero\", \u00e8 tratto il film d'animazione Disney del 1985 \"Taron e la pentola magica\".\nIl libro, come il resto della saga, \u00e8 ambientato nella terra immaginaria di Prydain, per geografia e ordinamento politico modellata sull'antico Galles, ma caratterizzata anche dalla presenza di magia e creature fantastiche. La serie segue le avventure del giovane Taran e dei suoi amici, che lottano per difendere la loro terra dalle forze del male.\nTrama.\nIl protagonista \u00e8 Taran, un vivace ragazzo che vive a Caer Dallben, sotto la tutela del fabbro Coll e dell'anziano mago Dallben. Orfano di oscure origini, Taran sogna una vita di gloriose imprese, sicch\u00e9 Coll, per contentarlo, lo nomina \"assistente-guardiano dei maiali\" e gli affida le cure della scrofa magica Hen Wen. Eppure l'incarico, bench\u00e9 conferito per scherzo, si riveler\u00e0 di l\u00ec a poco molto serio, perch\u00e9 su Hen Wen ha posto gli occhi il Re dalle Lunghe Corna, un misterioso guerriero al soldo del mago oscuro Arawn, che minaccia la terra di Prydain. Avvertendo il pericolo in avvicinamento, Hen Wen scappa e Taran parte per rintracciarla. Sulla via si imbatte in Gwydion, principe di D\u00f4n e figlio del Sommo Re Math, che, assieme alla strana creatura dei boschi Gurgi, si propone di aiutarlo. Taran e Gwydion per\u00f2 vengono attaccati da una coppia di Figli del Calderone, gli invincibili guerrieri non-morti di Arawn, che li catturano e li portano al castello della strega Achren. Quest'ultima era un tempo la maestra e consorte di Arawn, ma quest'ultimo, superatala in potere e conoscenza, la spodest\u00f2 e releg\u00f2 in una delle sue fortezze, ove Achren medita di vendicarsi, tanto da offrire a Gwydion un'alleanza contro Arawn. Ma il principe rifiuta, ritenendo Achren non meno malvagia di Arawn, sicch\u00e9 lui e Taran vengono gettati nelle segrete. Il ragazzo per\u00f2 fa fortunosamente la conoscenza di Eilonwy, una giovane apprendista maga, la quale si offre di aiutarlo ad evadere, per fuggire anche lei dalle grinfie della strega. Per sbaglio Eilonwy per\u00f2 libera, al posto di Gwydion, un altro prigioniero, il bardo girovago Fflewddur Flam, il quale, comunque riconoscente, si aggiunge ai due ragazzi. I tre passano per un'antica cripta, ove Taran ruba la spada magica Dyrnwyn, il cui potere \u00e8 cos\u00ec grande da far collassare il castello di Achren.\nIl viaggio prosegue verso Caer Dathyl, la sede del Sommo Re, che Taran vuole avvertire della minaccia incombente e della fine di Gwydion. I due ragazzi e il bardo ottengono aiuti insperati prima da Gurgi, che Taran aveva in precedenza fortemente disprezzato a causa del suo aspetto e dei suoi modi animaleschi, e poi dal riluttante nano Doli, assegnatogli come guida dal burbero re del Popolo Fatato. In prossimit\u00e0 della meta per\u00f2 sembrerebbe che siano arrivati troppo tardi, perch\u00e9 il Re dalle Lunghe Corna e il suo esercito si trovano gi\u00e0 in procinto di attaccare. Taran, ignorando gli avvertimenti di Eilonwy, cerca di affrontarlo impugnando la spada Dyrnwyn, il cui potere gli si rivolta contro e lo riduce in fin di vita. Ma proprio quando sta per venirgli inflitto il colpo di grazia dal Re dalle Lunghe Corna, quest'ultimo viene improvvisamente folgorato e ucciso e i suoi guerrieri si danno alla fuga.\nQuando Taran rinviene, si ritrova davanti Gwydion, il quale gli spiega di essere riuscito a fuggire da solo dalla prigionia e di aver rintracciato Hen Wen, dalla quale aveva scoperto la vera ragione per cui il Re dalle Lunghe Corna la cercava: essa era a conoscenza del suo nome segreto, il quale, se pronunciato, l'avrebbe distrutto (come infatti \u00e8 accaduto). Taran si rende conto di aver mal giudicato il significato delle imprese eroiche e della gloria e di essere altres\u00ec stato ingiusto verso gli altri personaggi che ha incontrato e che lo hanno aiutato. Fa cos\u00ec ritorno a Caer Dallben, ove si trasferiscono con lui anche Eilonwy e Gurgi."}
{"id": "3280306", "revid": "767487", "url": "https://it.wikipedia.org/wiki?curid=3280306", "title": "Kai Warner", "text": "Biografia.\nNato a Brema, prese lezioni di pianoforte da Ernst Weelen e di teoria musicale da Max Reger e da un allievo di Engelbert Humperdinck, Richard Bulling.\nDopo la seconda guerra mondiale, Werner Last suon\u00f2 come trombonista, assieme ai suoi fratelli Hans (bassista, successivamente noto come James Last) e Robert Last (percussionista) nelle sale da concerto di Brema ed in club americani nelle vicinanze di Bremerhaven. In questa occasione venne scoperto dal compositore e manager Friedrich Meyer e assunto nella neo formata orchestra della radio di Brema.\nI fratelli Last divennero noti come membri del Last-Becker Ensemble. Werner Last ebbe i suoi primi successi come arrangiatore. Dopo lo scioglimento della \"Bremen dance orchestra\" nel 1948, egli suon\u00f2 per qualche tempo in un'orchestra di 12 elementi e poi tent\u00f2 la fortuna negli Stati Uniti. Prima di partire, spos\u00f2 la diciottenne Hj\u00f6rdis Harlow, una statunitense di origine norvegese. Da questo matrimonio giunsero due figli, Steven e Werner.\nNegli Stati Uniti, Werner dovette guadagnarsi da vivere come bracciante occasionale per diversi mesi prima di essere ammesso nell\"'unione dei musicisti\" di New York. Come trombonista, suon\u00f2 in diverse band di rinomati grandi. Nel frattempo studi\u00f2 teoria musicale presso la New York University con Rudolf Schramm.\nNel 1958, Werner Last torn\u00f2 in Germania ed arrangi\u00f2 numerose colonne sonore. Nel 1966 firm\u00f2 un contratto di produttore per la with Polydor; egli scopr\u00ec e produsse Renate Kern. Come Kai Warner, part\u00ec con una sua orchestra, che comprendeva diversi musicisti che avevano suonato con James Last (come il suo ultimo fratello Robert, che aveva gi\u00e0 suonato la batteria sulle prime sessioni di James Last). In 1975, Kai Warner pass\u00f2 dalla Polydor alla Philips.\nOltre ai suoi LP come \"Pops For Minis, Happy Together, Goldtimer 1 and 2\", il suo nome \u00e8 per sempre legato alla serie \"Go-In\", che continu\u00f2 in seguito alla Philips con il nome di \"Go-In Party \".\nAltri album: \"So In Love, Love Songs, Romantic Songs, Wer recht in Freuden tanzen will, Warner Plays Wagner, Golden Violins, Volkslieder Festival, On The Road To Philadelphia, Swingin' Johann, Salsoul Explosion, A Glass Of Champagne, Dance To The Beatles, Zum Tanz Marsch Marsch, Polka wie noch nie, Oriental Nights, It's Country Time\" e naturalmente l'album di Natale, \"Christmas Party\".\nEgli esegu\u00ec diverse registrazioni con i Kai Warner Singers, un coro misto costituito da sei donne e sei uomini, spesso accompagnato soltanto da una sezione ritmica, come usato da Ray Conniff nei suoi album degli anni 1970. albums.\nMor\u00ec ad Amburgo all'et\u00e0 di 55 anni."}
{"id": "3280307", "revid": "438678", "url": "https://it.wikipedia.org/wiki?curid=3280307", "title": "Elisa, vita mia", "text": "Elisa, vita mia (\"Elisa, vida m\u00eda\") \u00e8 un film del 1977 diretto da Carlos Saura.\nFu presentato in concorso al 30\u00ba Festival di Cannes, dove Fernando Rey vinse il premio per la migliore interpretazione maschile."}
{"id": "3280310", "revid": "339392", "url": "https://it.wikipedia.org/wiki?curid=3280310", "title": "Radio Televizija Srbije", "text": ""}
{"id": "3280312", "revid": "438678", "url": "https://it.wikipedia.org/wiki?curid=3280312", "title": "Izgnanie", "text": "Izgnanie \u00e8 un film del 2007 diretto da Andrej Zvjagincev.\nPresentato in concorso al 60\u00ba Festival di Cannes, \u00e8 valso al protagonista Konstantin Lavronenko il premio per la miglior interpretazione maschile."}
{"id": "3280313", "revid": "110157", "url": "https://it.wikipedia.org/wiki?curid=3280313", "title": "Galleria d'arte moderna di Roma Capitale", "text": "La Galleria d'arte moderna di Roma Capitale (gi\u00e0 Galleria comunale d'arte moderna e contemporanea) \u00e8 sita in via Francesco Crispi 24 a Roma.\nDescrizione.\nLa galleria ebbe una storia complessa e travagliata fin dal suo esordio ufficiale nel 1925. Il nucleo iniziale delle collezioni risaliva al 1883, quando il comune di Roma cominci\u00f2 ad acquistare opere di arte contemporanea al fine dichiarato di \"documentare l'ambiente artistico romano\". La prima sede fu a palazzo Caffarelli al Campidoglio. Nel 1925 l'accumularsi di ulteriori acquisizioni spinse a trovare una nuova collocazione espositiva; questa fu individuata nel convento delle Carmelitane a via Crispi, annesso alla chiesa di San Giuseppe a Capo le Case, che fu parzialmente ristrutturato all'uopo.\nIl museo, la cui collezione conta attualmente circa opere, principalmente di pittura, ma anche di scultura e grafica, espone 150 pezzi che, a rotazione, spaziano dall'Ottocento alla met\u00e0 del Novecento, documentando generi e autori del periodo: Realismo, Simbolismo, Divisionismo, Scuola Romana, con opere, tra gli altri, di Giorgio de Chirico, Giorgio Morandi, Renato Guttuso, Mario Mafai, Giacomo Balla, Gino Severini, Giuseppe Capogrossi, Alberto Savinio. Lungamente chiuso per restauro (dal 2003), il museo \u00e8 stato riaperto al pubblico nell'autunno 2011, con esposizioni che variano periodicamente."}
{"id": "3280315", "revid": "363629", "url": "https://it.wikipedia.org/wiki?curid=3280315", "title": "Medaglia Cantor", "text": "La medaglia Cantor \u00e8 un premio della Deutsche Mathematiker-Vereinigung, istituita in onore di Georg Cantor. Viene consegnata ogni due o pi\u00f9 anni durante il meeting della societ\u00e0 ad un matematico che parli il tedesco."}
{"id": "3280317", "revid": "2204595", "url": "https://it.wikipedia.org/wiki?curid=3280317", "title": "Nazionale Under-21 di calcio di Malta", "text": "La nazionale di calcio maltese Under-21 \u00e8 la rappresentativa calcistica Under-21 di Malta ed \u00e8 posta sotto l'egida della MFA. La squadra partecipa al campionato europeo di categoria che si tiene ogni due anni.\nIl primo tentativo di Malta di qualificarsi agli Europei Under 21 riguarda l'edizione 1992, in cui segna quasi sempre (non ci riesce solo nella trasferta in Portogallo) ma chiude con 6 sconfitte venendo eliminata. Le cose peggiorano ulteriormente nelle qualificazioni per il torneo del 1994, in cui Malta segna solo in casa contro la Svizzera, raccogliendo 8 sconfitte.\nPer vedere i primi punti di Malta bisogna aspettare le qualificazioni all'edizione successiva, in cui la nazionale biancorossa raccoglie 4 punti contro il Lussemburgo e 1 in casa con la Bielorussia, chiudendo penultima il girone.\nIl successivo risultato utile arriva nelle qualificazioni a Euro 2000 (5-1 in casa alla Macedonia). Nei successivi due percorsi di qualificazione arrivano 15 sconfitte e 5 pareggi (contro Irlanda del Nord, Danimarca, Bulgaria, Islanda e Slovenia).\nMalta torna alla vittoria nelle qualificazioni a Euro 2006 (4 punti contro l'Islanda e 1 con la Bulgaria) ma i 5 punti conquistati non bastano per evitare l'ultimo posto. Dopo l'eliminazione nel preliminare delle qualificazioni per Olanda 2007 per mano della Georgia, arriva un'altra vittoria (2-1 alla Bosnia) nel girone successivo. Il 7 giugno 2011 arriva la prima vittoria esterna (1-2 in rimonta in Lituania) cui bisogna aggiungere i pareggi con Finlandia e Ucraina, ma la squadra arriva comunque ultima. Nelle qualificazioni a Polonia 2017, Malta ottiene i suoi migliori risultati, arrivando quarta davanti a Lettonia e Moldavia (entrambe battute in casa) con 11 punti."}
{"id": "3280324", "revid": "486946", "url": "https://it.wikipedia.org/wiki?curid=3280324", "title": "Garmin-Cerv\u00e9lo", "text": ""}
{"id": "3280330", "revid": "729019", "url": "https://it.wikipedia.org/wiki?curid=3280330", "title": "Chengdu J-20", "text": "Il Chengdu J-20 \u00e8 un aereo da caccia stealth di quinta generazione sviluppato dall'azienda aeronautica cinese Chengdu Aircraft Industry Group negli anni duemila e dal 2016 in fase di preproduzione.\nPanoramica.\n\u00c8 un bireattore con configurazione alare delta canard con elevate caratteristiche di invisibilit\u00e0, supercruise e maneggevolezza, complessivamente comparabile all'F-22. Il design dovrebbe trarre parzialmente ispirazione dal Mig 1.44 e dal Northrop-McDonnell Douglas YF-23 Black Widow II.\nTra le caratteristiche innovative figurerebbero un radar AESA a scansione elettronica sviluppato localmente, una stiva interna, un'interfaccia digitale, un sistema di spinta vettoriale e una grande capacit\u00e0 di trasporto di armi e carburante in stive interne.\nDalle informazioni in possesso risulta che siano stati realizzati 9 prototipi (le cui foto sono apparse in rete il 22 dicembre 2010), e che si stanno effettuando numerosi test a terra; mentre sembra che il primo test in volo si sia tenuto l'11 gennaio 2011 sui cieli della citt\u00e0 di Chengdu.\nAnche il J-20 \u00e8 attualmente equipaggiato con due turbofan di fabbricazione russa, anche se il caccia di linea dovrebbe essere dotato di un motore di concezione e produzione nazionale.\nPer la propulsione, i cinesi puntano a sfruttare la tecnologia dei turbofan russi NPO Saturn AL-41F1 che equipaggiano i Su-35E (Pechino ne ha acquistati 24) per sviluppare un nuovo sistema propulsivo. Nonostante gli sforzi, i cinesi non hanno ancora sviluppato motori a reazione in grado di raggiungere le prestazioni dei Pratt &amp; Whitney F119 e F135, che equipaggiano rispettivamente l\u2019F-22 Raptor e l\u2019F-35 Lightning della Lockheed Martin. Il J-20 non sar\u00e0 in grado di raggiungere il suo pieno potenziale fino a quando la Cina non sar\u00e0 in grado di sviluppare dei motori con un rapporto spinta-peso di dieci a uno.\nProvvisoriamente sono equipaggiati con dei turboreattori Saturn AL-31 di fabbricazione russa, a differenza del modello definitivo che monter\u00e0 un propulsore di concezione e produzione nazionale denominato WS-15 accreditato di una spinta di 17\u00a0000 kgf, dotato di un ugello di spinta vettoriale tridimensionale e teoricamente capace di garantire al velivolo eccellenti prestazioni di supercrociera.\nIl J-20 dovrebbe trasportare internamente fino ad un massimo di quattro missili BVRAAM, beyond-visual-range air-to-air missiles e due a corto raggio PL-10.\nNel 2016 erano quattro i caccia J-20 operativi con numero di serie 2001, 2002, 2011 e 2017. I primi due, 2001 e 2002, sono stati utilizzati come dimostratori tecnologici mentre il 2011 ed il 2017 sono in configurazione di pre-produzione.\nA marzo 2017 i primi esemplari, con un anno di anticipo, sono entrati in servizio con la PLAAF, a confermarlo \u00e8 stato il canale militare China Central Television."}
{"id": "3280336", "revid": "37398543", "url": "https://it.wikipedia.org/wiki?curid=3280336", "title": "Teorema di Peano e Picard", "text": ""}
{"id": "3280337", "revid": "599013", "url": "https://it.wikipedia.org/wiki?curid=3280337", "title": "Mirko Pagliarini", "text": "Carriera.\nConta una presenza in Serie A con la maglia del , e successive 82 presenze in Serie B tra Genoa e .\nNel 2012 diviene team manager del Campobasso Calcio."}
{"id": "3280340", "revid": "729019", "url": "https://it.wikipedia.org/wiki?curid=3280340", "title": "Dialisi peritoneale", "text": "La dialisi peritoneale \u00e8 una terapia fisica adottata per il trattamento dell'insufficienza renale cronica avanzata in fase uremica: permette il processo di depurazione del sangue che avviene all'interno dell'organismo sfruttando come membrana dializzante il peritoneo. La dialisi peritoneale \u00e8 una metodica dialitica che consente al paziente di gestire la terapia dialitica al suo domicilio sempre sotto il controllo e la supervisione del team medico e infermieristico del Centro Dialisi di riferimento. Se per la dialisi extracorporea \u00e8 necessario disporre in via preliminare di un accesso vascolare che fornisca il sangue necessario al trattamento emodialitico, cos\u00ec la dialisi peritoneale necessita di un dispositivo che metta in comunicazione il mondo esterno (ossia la sacca con il liquido dializzante al suo interno) con la cavit\u00e0 addominale\nFunzionamento.\nEssa si fonda sulla ampia vascolarizzazione della membrana del peritoneo. Questo tipo di dialisi si esegue generalmente a domicilio dopo aver effettuato un periodo di addestramento del paziente incidente presso il centro dialisi di pertinenza.\nNella sua applicazione pi\u00f9 elementare la tecnica \u00e8 semplice: una sacca di soluzione dializzante (di norma 2 litri) viene immessa nell'addome dall'alto \"per caduta\" mezzo di un catetere permanente, creando le condizioni per un lento riequilibrio per mezzo degli stessi meccanismi che governano la emodialisi extracorporea.\nTrascorse 4-5 ore, il liquido viene quindi convogliato sempre per caduta (assieme alle sostanze tossiche che in esso si sono accumulate) in un'apposita sacca di scarico e il ciclo riprende con una nuova sacca di soluzione dializzante. Questo processo prende l\u00ec nome di \"scambio\" in quanto il paziente toglie il liquido connettendo una sacca al catetere e quindi connette una sacca con liquido \"pulito\" e riempie il peritoneo. Questo metodo prende il nome di dialisi peritoneale continua ambulatoriale (Continuous Ambulatory Peritoneal Dialysis \u2013 CAPD).\nUna variante del trattamento viene effettuata di notte, mentre il soggetto dorme, con apposite macchine automatiche dette \"Cycler\" (Dialisi peritoneale notturna continua o Continuous Cyclic Peritoneal Dialysis \u2013 CCPD). L'apparecchiatura gestisce automaticamente gli scambi, con un totale di 15-20 litri di soluzione dializzata, rispettando uno schema personalizzabile da caso a caso.\nCatetere peritoneale.\nPreliminare all'inizio del trattamento dialitico peritoneale \u00e8 il posizionamento chirurgico nella cavit\u00e0 addominale del catetere peritoneale. Questa comunicazione viene da un tubicino in silicone detto catetere peritoneale che pu\u00f2 essere posizionato chirurgicamente per via laparotomica o laparoscopica. Il catetere peritoneale \u00e8 quindi il tramite che permette di caricare la soluzione dializzante nell'addome del paziente o alternativamente dopo un periodo di sosta intraddominale drenarla. . Questo dispositivo presenta:\nIl catetere presenta in genere due piccole cuffie in dacron che hanno lo scopo, stimolando il processo di fibrosi, di ancorare il catetere alla parete addominale impedendo che incongrue trazioni portino all'avulsione accidentale del catetere stesso. Una di esse \u00e8 extraperitoneale prossima all'ingresso del catetere nella cavit\u00e0 addominale ed una lungo il tunnel sottocutaneo del catetere prossima alla sua uscita dalla cute ad una distanza di circa 2 cm da questa.\nEffetti sulla salute.\nLa dialisi peritoneale \u00e8 meno efficace nel rimuovere i rifiuti dal corpo rispetto all'emodialisi e la presenza del tubo presenta un rischio di peritonite a causa del potenziale di introduzione di batteri nell'addome. Non ci sono prove sufficienti per essere chiari sul miglior trattamento per la peritonite associata a dialisi peritoneale, sebbene l'infusione diretta di antibiotici nel peritoneo sembri offrire un leggero vantaggio sulla via di somministrazione endovenosa; non vi \u00e8 alcun chiaro vantaggio per altri trattamenti frequentemente utilizzati come il lavaggio peritoneale di routine o l'uso di urokinase. L'uso della mupirocina nasale preventiva ha effetti poco chiari rispetto alla peritonite. Le infezioni possono essere frequenti quanto una volta ogni 15 mesi (0,8 episodi per anno paziente). Rispetto all'emodialisi, la PD consente una maggiore mobilit\u00e0 del paziente, produce meno oscillazioni dei sintomi a causa della sua natura continua e i composti del fosfato vengono rimossi meglio, ma vengono rimosse grandi quantit\u00e0 di albumina che richiedono un monitoraggio costante dello stato nutrizionale. I costi della PD sono generalmente inferiori a quelli della MH nella maggior parte del mondo, questo vantaggio di costo \u00e8 pi\u00f9 evidente nelle economie sviluppate. La ricerca \u00e8 insufficiente per confrontare adeguatamente i rischi e i benefici tra CAPD e APD; una revisione Cochrane di tre piccoli studi clinici non ha riscontrato differenze nei risultati clinicamente importanti (cio\u00e8 morbilit\u00e0 o mortalit\u00e0) per i pazienti con malattia renale allo stadio terminale, n\u00e9 vi \u00e8 stato alcun vantaggio nel preservare la funzionalit\u00e0 dei reni. I risultati suggeriscono che l'APD pu\u00f2 avere vantaggi psicosociali per i pazienti pi\u00f9 giovani e per coloro che sono impiegati o perseguono un'istruzione.\nAltre complicazioni includono ipotensione (dovuta a eccesso di scambio di liquidi e rimozione del sodio), lombalgia ed ernia o perdita di liquido a causa dell'alta pressione all'interno dell'addome. La PD pu\u00f2 anche essere usata per i pazienti con instabilit\u00e0 cardiaca poich\u00e9 non provoca alterazioni rapide e significative dei fluidi corporei e per i pazienti con diabete mellito insulino-dipendente a causa dell'incapacit\u00e0 di controllare i livelli di zucchero nel sangue attraverso il catetere. L'ipertrigliceridemia e l'obesit\u00e0 sono fonte di preoccupazioni a causa dell'elevato volume di glucosio nel fluido, che pu\u00f2 aggiungere 500-1200 calorie alla dieta al giorno. Dei tre tipi di connessione e sistemi di scambio di fluidi (standard, doppia sacca e serie y; le ultime due che coinvolgono due sacche e una sola connessione al catetere, la serie y utilizza una singola connessione a forma di y tra le sacche che coinvolgono svuotando, svuotando e riempiendo il peritoneo attraverso la stessa connessione) i sistemi a doppia sacca e Y-set sono stati trovati superiori ai sistemi convenzionali per prevenire la peritonite.\nLa dialisi peritoneale presenta molte differenze rispetto alla dialisi extracorporea. La dialisi extracorporea si caratterizza per una altissima efficienza depurativa ed ultrafiltativa per unit\u00e0 di tempo impegnando nel trattamento 12 ore alla settimana in media (4 ore x 3/settimana).Il tempo di trattamento effetivo \u00e8 pari quindi al 7% delle ore settimanali. Ne deriva che il paziente giunge in Centro Emodialisi iperidrato e con un sangue saturo di scorie; al termine del trattamento emodialitico i valori ematici delle tossine uremiche sono molti bassi per poi risalire nelle ore successive fino ai valori elevati con i quali il paziente si presenta al trattamento emodialitico successivo. Ancche la rimozione di fluidi \u00e8 rapida essendo distribuita in 4 ore . Se volessimo graficare la concentrazione di soluti nel sangue durante la settimane noteremmo un andamento a denti di sega con picchi predialitici e valli immediatamente postdialitiche. La dialisi peritoneale si presenta come un trattamento depurativo e ultrafiltrativo a bassa efficienza per unit\u00e0 di tempo per la CAPD e medio-bassa per la CCPD. Ma la CAPD in un paziente che esegue 4 scambi/die consente depurazione e ultrafltrazione per tutte le 168 ore della settimana e la CCPD, ipotizzando un trattamento di 8 ore per 7 giorni alla settimana,esplica la sua azione 56 ore a settimana pari al 33% del le ore settimanali. In altre parole ci\u00f2 che la dialisi peritoneale perde in efficienza per unit\u00e0 di tempo lo guadagna essendo spalmata su tempi enorrmemente pi\u00f9 lunghi rispetto alla emodfialisi. Questa caratteristica della peritoneale consente di depurare non solo il sangue ma anche interstizio e ambiente intracellualare con rebounds di concentrazione delle scorie nel sangue nulli in CAPD e molto meno ampificati in CCPD.\nMetodologia dialitica peritoneale.\nLe migliori pratiche per la dialisi peritoneale affermano che prima di implementare la dialisi peritoneale, \u00e8 necessario valutare la comprensione della persona del processo e dei sistemi di supporto, con un'istruzione su come prendersi cura del catetere e per colmare eventuali lacune nella comprensione che possono esistere. La persona dovrebbe ricevere un monitoraggio continuo per garantire un'adeguata dialisi ed essere regolarmente valutata per le complicanze. Infine, dovrebbero essere istruiti sull'importanza del controllo delle infezioni e stabilire un regime medico adeguato con la loro cooperazione .\nL'addome viene pulito in preparazione all'intervento chirurgico e un catetere viene inserito chirurgicamente con un'estremit\u00e0 nell'addome e l'altra sporgente dalla pelle. Prima di ogni infusione, il catetere deve essere pulito e fluire dentro e fuori dall'addome testato. Due-tre litri di liquido per dialisi vengono introdotti nell'addome in dieci /quindici minuti.\nDifferenze fra emodialisi e dialisi peritoneale.\nLe due metodiche sono ugualmente efficaci, pur presentando caratteristiche diverse: con la prima \u00e8 possibile ottenere una depurazione in tempi rapidi (3-4 ore) offrendo la possibilit\u00e0 di modificare velocemente la composizione dei soluti e di rimuovere altrettanto velocemente l'eccesso d'acqua; con la seconda gli scambi avvengono in maniera graduale e continua nell'arco delle 24 ore. Per queste caratteristiche l'emodialisi \u00e8 il trattamento d'elezione nell'insufficienza renale acuta, mentre la dialisi peritoneale va riservata ai pazienti instabili dal punto di vista cardiovascolare, ai bambini e ai giovani con diuresi conservata, ai pazienti con accesso vascolare difficile o anche ai soggetti che, dopo un adeguato addestramento, sono in grado di autogestirsi la propria malattia seguendo schemi personalizzati.\nComplicanze.\nLa complicanza pi\u00f9 frequente \u00e8 la peritonite, sostenuta da germi che trovano il loro ingresso attraverso il catetere installato nella cavit\u00e0 addominale (per la non corretta osservanza di norme igieniche nelle manovre di connessione delle sacche) ma talvolta anche sostenuta da germi endogeni. Altra possibile complicanza \u00e8 l'insorgenza di ernie, dovuta al carico di liquidi in addome."}
{"id": "3280341", "revid": "1240484", "url": "https://it.wikipedia.org/wiki?curid=3280341", "title": "Nazionale Under-21 di calcio della Moldavia", "text": "La nazionale di calcio moldava Under-21 \u00e8 la rappresentativa calcistica Under-21 della Moldavia ed \u00e8 posta sotto l'egida della FMF. La squadra partecipa alle qualificazioni per il campionato europeo di categoria che si tiene ogni due anni.\nPartecipazioni ai tornei internazionali.\nEuropeo U-21.\nFino al 1991 la Moldavia non aveva una propria nazionale in quanto lo stato moldavo \u00e8 stato parte integrante prima della Romania (1918 - 1940) e poi nell'Unione Sovietica (1940 - 1991). Quindi fino al 1940 la Moldavia \u00e8 stata rappresentata dalla Romania; successivamente \u00e8 stata rappresentata dall'Unione Sovietica. Dopo la dissoluzione dell'Unione Sovietica ogni nazione cre\u00f2 la propria nazionale."}
{"id": "3280345", "revid": "1728", "url": "https://it.wikipedia.org/wiki?curid=3280345", "title": "Chocola Meilleure", "text": ""}
{"id": "3280346", "revid": "179980", "url": "https://it.wikipedia.org/wiki?curid=3280346", "title": "Jos\u00e9 De Rodrigues Martins", "text": ""}
{"id": "3280351", "revid": "599013", "url": "https://it.wikipedia.org/wiki?curid=3280351", "title": "Ji\u0159\u00ed Koubsk\u00fd", "text": ""}
{"id": "3280356", "revid": "37398753", "url": "https://it.wikipedia.org/wiki?curid=3280356", "title": "H. A. R. Gibb", "text": ""}
{"id": "3280362", "revid": "537927", "url": "https://it.wikipedia.org/wiki?curid=3280362", "title": "Elio Di Carlo", "text": ""}
{"id": "3280363", "revid": "599013", "url": "https://it.wikipedia.org/wiki?curid=3280363", "title": "Stazione di Casamozza", "text": "La stazione di Casamozza (in francese: \"Gare de Casamozza\", in corso: \"Gara di Casamozza\") \u00e8 una stazione ferroviaria e deposito locomotive della linea Bastia \u2013 Ajaccio. \u00c8 posta a servizio della localit\u00e0 omonima del comune di Lucciana. Tra il 1888 e il 1943, da quest'impianto si diramava la ferrovia della Costa orientale.\nDi propriet\u00e0 della Collectivit\u00e9 Territoriale de la Corse (CTC), \u00e8 gestita dalla Chemins de fer de la Corse (CFC).\nStoria.\n\u00c8 stata aperta il 1\u00ba febbraio 1888 assieme al tronco Bastia \u2013 Corte della Bastia \u2013 Ajaccio e al Casamozza \u2013 Tallone della ferrovia della Costa orientale.\nNel 1943, quest'ultima linea, che dal 1935 si attestava a Porto Vecchio, fu distrutta dai tedeschi in ritirata. Le societ\u00e0 ferroviarie che ebbero in concessione la linea, decisero di non ripristinare il servizio ad eccezione del mantenimento di un raccordo per un'industria di Folelli. Questo tipo di servizio cess\u00f2 nel giugno 1953.\nA causa della guerra fu distrutto il fabbricato viaggiatori originario: l'attuale \u00e8 stato ricostruito dalla \"Ponts et Chaffeux\" negli anni cinquanta del XX secolo.\nNel 1978, la \"Chemins de Fer et Transport Automobile\" (CFTA) decise di trasferire a Casamozza il deposito del materiale rotabile, fino a quel momento ubicato presso la stazione di Bastia.\nStrutture ed impianti.\nLo scalo \u00e8 dotato del tipico fabbricato viaggiatori delle piccole stazioni delle linee corse, presentando tuttavia un'ala aggiuntiva sul lato a meridione con funzione di ristorante (\"buffet\") e ritirata.\nLo scalo merci \u00e8 posto sul lato Bastia, a nord del fabbricato viaggiatori, ed \u00e8 dotato di magazzino e di piano caricatore.\nDi fronte all'edificio viaggiatori \u00e8 presente il deposito locomotive.\nMovimento.\nPresso l'impianto termina la linea proveniente da Bastia e avente un raggio suburbano. La stazione \u00e8 anche servita dai treni e dalle autocorse sostitutive della Bastia \u2013 Ajaccio."}
{"id": "3280365", "revid": "767487", "url": "https://it.wikipedia.org/wiki?curid=3280365", "title": "Demandasaurus darwini", "text": "Il demandasauro (Demandasaurus darwini) \u00e8 un dinosauro erbivoro appartenente ai sauropodi. Visse nel Cretaceo inferiore (Barremiano/Aptiano, circa 120 milioni di anni fa) e i suoi resti sono stati ritrovati in Spagna.\nDescrizione.\nQuesto dinosauro, lungo una decina di metri, \u00e8 noto per uno scheletro incompleto con parti di cranio, ritrovato nella formazione Castrillo la Reina. Come tutti i sauropodi, possedeva un corpo massiccio, collo e coda lunghi, arti colonnari e una testa piccola. Rispetto all'assai simile \"Nigersaurus\", \"Demandasaurus\" era molto meno specializzato, e possedeva denti a forma di piolo sui lati della mandibola oltre che sul davanti. I denti, inoltre, erano appiattiti e provvisti di striature e carene longitudinali, che li distinguono da quelli di \"Nigersaurus\".\nClassificazione.\n\"Demandasaurus\", descritto per la prima volta nel 2010, \u00e8 un rappresentante dei diplodocoidi, il gruppo di sauropodi dai denti a piolo e dalla testa lunga e bassa, comprendenti i famosi \"Apatosaurus\" e \"Diplodocus\". \u00c8 il primo diplodocoide ritrovato nel Cretaceo della penisola iberica. In particolare, \"Demandasaurus\" \u00e8 stato ascritto ai rebbachisauridi, una famiglia di diplodocoidi dotati di caratteristiche vertebre dorsali. Il suo parente pi\u00f9 prossimo sembra essere stato \"Nigersaurus\", vissuto qualche milione di anni dopo in Africa.\nPaleogeografia.\nLa scoperta di \"Demandasaurus\" ha rafforzato l'ipotesi di un utilizzo della cosiddetta Placca Apuliana (che nel Cretaceo inferiore comprendeva parte dell'Italia e dell'Adriatico) da parte di alcuni gruppi di dinosauri per spostarsi tra l'Europa meridionale (che allora faceva parte del Laurasia) e dell'Africa settentrionale (compresa nel Gondwana). La prima evidenza di questo passaggio \u00e8 stata la descrizione, nel 1998, di un altro sauropode rebbachisauride, \"Histriasaurus\"."}
{"id": "3280366", "revid": "22356", "url": "https://it.wikipedia.org/wiki?curid=3280366", "title": "Demandasaurus", "text": ""}
{"id": "3280376", "revid": "1776051", "url": "https://it.wikipedia.org/wiki?curid=3280376", "title": "Discografia degli Axel Rudi Pell", "text": ""}
{"id": "3280378", "revid": "767487", "url": "https://it.wikipedia.org/wiki?curid=3280378", "title": "Tony Grey", "text": "Ha iniziato a suonare il basso elettrico quasi per caso. In seguito ad un incidente d'auto che lo ha immobilizzato a letto per diversi mesi ha iniziato a studiare musica appassionandosi in seguito al basso elettrico. Ha studiato all'universit\u00e0 Berklee College of Music ed ha avuto modo di suonare con John McLaughlin, Hiromi Uehara, Gavin DeGraw, Dennis Chambers, David Fiuczynski e molti altri.Tony Grey ha prodotto e realizzato il suo primo cd \"Moving\", nel 2004. Il cd include le canzoni \"Awaken\" e \"White Woods\" con la collaborazione del vocalista indiano Falguni Shah. \nNel 2008 ha realizzato il suo secondo album \u201cChasing Shadows\u201d con l'etichetta discografica Abstract Logix. L'album \u00e8 stato prodotto da Tony Grey e dal pianista Oli Rockberger e vede tra gli altri la partecipazione all'armonica di Gregoire Maret. La sua ultima produzione discografica \u201cUnknown Angles\u201d realizzato con l'etichetta ObliqSound nel 2010 vede la partecipazione del maestro indiano U.Shrinivas e del percussionista Selvaganesh."}
{"id": "3280381", "revid": "125277229", "url": "https://it.wikipedia.org/wiki?curid=3280381", "title": "Formazione degli Axel Rudi Pell", "text": "Questa che segue \u00e8 la lista di tutti i componenti della band heavy metal Axel Rudi Pell, dagli esordi fino a oggi."}
{"id": "3280392", "revid": "66677", "url": "https://it.wikipedia.org/wiki?curid=3280392", "title": "Area Exp", "text": ""}
{"id": "3280394", "revid": "767487", "url": "https://it.wikipedia.org/wiki?curid=3280394", "title": "Super Nova (Wayne Shorter)", "text": "Super Nova \u00e8 un album del sassofonista jazz Wayne Shorter, registrato il 29 agosto e il 2 settembre del 1969.\nTutti i brani sono stati composti da Wayne Shorter tranne dove indicato diversamente.\nNote.\nLa sequenza e la durata dei brani sono tratti dall'edizione in Cd del 1988. ."}
{"id": "3280395", "revid": "767487", "url": "https://it.wikipedia.org/wiki?curid=3280395", "title": "Odyssey of Iska", "text": "Odissey of Iska \u00e8 un album del sassofonista jazz Wayne Shorter, registrato il 26 agosto del 1970.\nTutti i brani sono stati composti da Wayne Shorter tranne dove indicato diversamente.\nNote.\nLa sequenza e la durata dei brani sono tratti dall'edizione in Cd del 1987."}
{"id": "3280396", "revid": "228587", "url": "https://it.wikipedia.org/wiki?curid=3280396", "title": "Guai", "text": ""}
{"id": "3280402", "revid": "767487", "url": "https://it.wikipedia.org/wiki?curid=3280402", "title": "Horst Wende", "text": "Egli fece parte dell'ondata di artisti tedeschi che resero popolare la musica easy listening fra gli anni 1960 e gli anni 1970, assieme a Bert Kaempfert e James Last.\nBiografia.\nNato in Sassonia, dimostr\u00f2 interesse per la musica gi\u00e0 in tenera et\u00e0. Inizi\u00f2 a suonare nella band del nonno in un ristorante all'et\u00e0 di sei anni e nell'adolescenza era in grado di suonate il pianoforte, la fisarmonica, lo xilofono e la marimba. Comp\u00ec regolari studi musicali al conservatorio di Lipsia.\nVenne inquadrato nell'esercito tedesco durante la seconda guerra mondiale e venne fatto prigioniero dagli inglesi. Durante la prigionia nel campo danese di POW, incontro un chitarrista di nome Ladi Geisler, con il quale presto form\u00f2 un duo. Dopo la fine della guerra, diresse alcuni gruppi (che normalmente comprendevano Geisler) nel \"The Salambo Night Club\" e nel \"Ren\u00e9 Durand &amp; The Tarantella Night Club\" vicino al famoso \"Reeperbahn\". Horst suon\u00f2 anche con i \"British Service musicians\" e Big Bands come Edmundo Ros. Stabilitosi ad Amburgo, entr\u00f2 a far parte della scena musicale fiorente della citt\u00e0 portuale. Firm\u00f2 un contratto con l'etichetta Polydor nel 1950, e fond\u00f2 un'orchestra di fisarmoniche con il proprio nome. Inizi\u00f2 anche a fare registrazioni di musica latina con lo pseudonimo di Roberto Delgado &amp; Mister Pepper. Gli album di Delgado divennero molto popolari in tutta Europa e poi trovarono ottimo gradimento nel Regno Unito ed in Nord America dove Polydor apr\u00ec diverse filiali internazionali. La Polydor aveva gi\u00e0 due top pop star orchestre dirette da Bert Kaempfert e James Last e molti dei loro estimatori iniziarono a comprare i dischi di Delgado. Si noti che Wende registr\u00f2 il suo album con lo stesso gruppo di musicisti di studio che avevano registrato per Kaempfert e Last. Infatti, il chitarrista Ladi Geisler aveva fornito il profondo suono di basso all'orchestra di Kaempfert.\nLe registrazioni di Delgado erano inizialmente incentrate sulla musica latina, ma coprivano comunque un numeroso numero di generi diversi spaziando dalla musica africana, a quella italiana, russa, greca e giamaicana per giungere ai musical di Broadway ed ai successi dell'epoca. Si pu\u00f2 arguire come Wende/Delgado contribuirono al periodi di pionierismo della \"worl music\". Egli prov\u00f2 a far breccia nel mercato tedesco dei singoli con la sua versione di \u201cMexico\u201d nel 1962. Egli arrangi\u00f2 anche pezzi per altri artisti tedeschi come il cantante folk/pop Knut Kiesewetter.\nCome per la maggior parte delle orchestre pop contemporanee, la popolarit\u00e0 di Wende and\u00f2 scemando dal 1980, e poco a poco si ritir\u00f2 dal mercato. Negli ultimi anni, la sua musica divenne nuovamente popolare e alcuni dei suoi dischi sono stati ristampati su CD."}
{"id": "3280403", "revid": "305330", "url": "https://it.wikipedia.org/wiki?curid=3280403", "title": "Publio Pinario Mamercino Rufo", "text": "Biografia.\nPublio Pinario apparteneva alla \"Gens\" Pinaria, una delle \"gens\" patrizie dell'antica Roma i cui membri conosciuti sono vissuti nel primo periodo della Repubblica romana. Fu nominato console nel 489 a.C. collega di Gaio Giulio Iullo; fu il primo membro della sua \"gens\" a ricoprire tale incarico.\nI due consoli furono indotti con l'inganno, a credere che i Volsci, progettassero di attaccare Roma, mentre vi erano inviati per attendere ai giochi. I Consoli convinsero i Senatori a cacciare dalla citt\u00e0 tutti i Volsci, aumentando il risentimento di questi nei confronti di Roma.\nE alla fine, nel corso del consolato, i Volsci, comandati da Attio Tullio e da Coriolano, dichiarano guerra a Roma, lasciando ai due consoli il compito di arruolare un esercito romano, che avrebbero lasciato al comando dei due consoli eletti per l'anno successivo.\nL'anno successivo fu uno dei cinque ex-consoli inviati dal Senato al campo dei Volsci ad intercedere con Coriolano, quando questo stava avanzando contro Roma"}
{"id": "3280404", "revid": "1305772", "url": "https://it.wikipedia.org/wiki?curid=3280404", "title": "Parlame 'e Napule", "text": "Parlame 'e Napule \u00e8 tra le canzoni napoletane che hanno arricchito il repertorio musicale partenopeo di met\u00e0 Novecento.\nLa canzone.\nI versi, che raccontano la vicenda di un emigrante (e che vengono anche citati come esempio di come veniva affrontato questo tema nella canzone) sono scritti da Giuseppe Casillo, mentre la musica dal maestro Manfredo Quintavalle; venne lanciata nel 1946 dal cantante Franco Ricci.\n\"Parlame e Napule\" ebbe un successo clamoroso anche all'estero (ad esempio in Brasile).\nTra le cover sono note quelle di Consiglia Licciardi, Tony Mauro ed Enzo Rippa."}
{"id": "3280407", "revid": "62748", "url": "https://it.wikipedia.org/wiki?curid=3280407", "title": "Roberto Delgado", "text": ""}
{"id": "3280408", "revid": "228587", "url": "https://it.wikipedia.org/wiki?curid=3280408", "title": "Steve Saluto", "text": "Steve nella sua carriera ha scritto pezzi e collaborato con Richie Kotzen , Marco Mendoza , Doug Wimbish, Mark Cross, Oni Logan e altri.\nStoria.\nNel 1999 esce il primo album solista dal titolo \"Under\" ma \u00e8 nel 2004 che inizia a collaborare con nomi importanti del panorama musicale quali Buddy Miles, Darryl Jones, Jeff Berlin e Danny Gotlieb con cui incide \"The Steve Saluto's Fuzzy House\".\nNel 2006 inizia la collaborazione con Richie Kotzen concretizzata in successivi 3 album.\nSuccessivamente con Marco Mendoza, Atma Anur e Terry Ilous (cantante del gruppo rock statunitense XYZ) nel 2008 ha formato la band \"La Famiglia Superstar\" che nel 2009 ha pubblicato l'omonimo album.\nSaluto fa anche parte dei White Falcon Band, un gruppo che suona cover di C.S. N.&amp; Y. solo per divertimento.\nDefinito \"un genio dello studio di registrazione\" attualmente all'attivit\u00e0 di musicista affianca il lavoro di produzione nel proprio studio di registrazione."}
{"id": "3280409", "revid": "62748", "url": "https://it.wikipedia.org/wiki?curid=3280409", "title": "Roberto Delgado &amp; Mister Pepper", "text": ""}
{"id": "3280413", "revid": "123435474", "url": "https://it.wikipedia.org/wiki?curid=3280413", "title": "Gallows humor", "text": "Il gallows humor (letteralmente \"Humor da patibolo\", comunque traducibile come \"Humor macabro\"; in tedesco: \"Galgen humour\") \u00e8 un particolare tipo di umorismo che sorge da situazioni di \"stress\", momenti traumatici o di grave pericolo durante la vita. Esso appare spesso in circostanze in cui la morte \u00e8 percepita come imminente e inevitabile. \u00c8 simile all'umorismo nero, ma se ne differenzia in quanto il \"gallows humor\" \u00e8 utilizzato dalla persona interessata dai disagi sopraccitati.\nNatura e funzioni del \"gallows humor\".\nSigmund Freud, in un saggio del 1927, chiamato \"Humour\" (\"Der Humor\"), ha gettato le basi per la successiva teoria sul \"gallows humor\": \u00abl'Io rifiuta di essere afflitto dalle provocazioni della realt\u00e0, di lasciar s\u00e9 stesso costretto a soffrire. Esso insiste sul fatto di non poter essere influenzato dai traumi del mondo esterno; mostra, infatti, che tali traumi non sono altro che occasioni per procurarsi piacere\u00bb. Alcuni sociologi hanno ulteriormente elaborato questo concetto. Paul Lewis, professore presso il Boston College nel Massachusetts, avverte come l'aspetto liberatorio del \"gallows humor\" dipenda innanzitutto dal contesto della battuta: se la battuta \u00e8 pronunciata dalla stessa persona minacciata o da qualcun altro.\nEsempi.\nIl concetto di \"gallows humor\" \u00e8 sintetizzabile in una storia apocrifa di un uomo condannato a morte che viene portato in una camera di esecuzione. Il prigioniero condannato punta il dito verso la sedia elettrica e chiede al direttore del carcere: \u00ab\u00e8 proprio certo che quell'aggeggio sia sicuro?\u00bb.\nInoltre, citando \"Romeo e Giulietta\" di William Shakespeare (atto 3, scena 1), in cui Mercuzio \u00e8 colpito in uno scontro da Tebaldo, cugino di Giulietta:\nTommaso Moro, condannato a morte il 6 luglio 1535, ironizz\u00f2 sulla sua esecuzione: sulla scala, totalmente rotta e pericolante, che lo portava al patibolo chiese il sostegno del suo esecutore per salire dicendo: \u00abLa prego, Tenente, mi aiuti a salire. Per discendere, me la sbroglier\u00f2 da solo!\u00bb\nLo scrittore Oscar Wilde si trov\u00f2 povero e malato sul letto di morte, in una pensione da due soldi. Pur nelle condizioni in cui versava pare che le sue ultime parole siano state: \u00abLa mia carta da parati e io siamo impegnati in un duello mortale. O l'uno o l'altra dovr\u00e0 andarsene\u00bb (anche se esistono diverse interpretazioni su come fosse realmente composta la frase stessa).\nAll'assassino James French sono state attribuite le ultime, famose parole prima dalla sua morte sulla sedia elettrica: \u00abche ve ne pare di questo come titolo di testa sul giornale domani? \"French Fries\"\u00bb (letteralmente \"patatine fritte\", \u00e8 un gioco di parole usato da French sul suo nome, in quanto pu\u00f2 anche voler dire \"French frigge\").\nL'agiografia di San Lorenzo narra che egli, condannato a bruciare su una graticola, avesse detto al carnefice, dopo un certo tempo che il supplizio procedeva: \u00abQuesta parte \u00e8 cotta, volta e mangia\u00bb.\nUn esempio famoso di \"gallows humor\" \u00e8 il finale del film dei Monty Python \"Brian di Nazareth\", in cui un gruppo di condannati crocefissi si mettono a cantare gaudiosamente \"Always Look on the Bright Side of Life\" (Guarda sempre al lato positivo della vita).\nNel libro di Stephen King \"Le creature del buio\", il personaggio principale riflette su una battuta che ha \u00absentito una volta\u00bb. Un uomo sta per essere giustiziato, il capo della squadra che lo deve fucilare gli offre una sigaretta. Lui risponde: \u00abno grazie, sto provando a smettere\u00bb.\nNel film \"Amore e guerra\" di Woody Allen, il protagonista (Boris Grushenko), mentre seppellisce caduti al fronte, incontra il fantasma di un suo conoscente (Vladimir Maximovich). Questo dialogo \u00e8 un continuo e brillante scambio di battute in cui emergono tratti di \"gallows humor\":\nQuesto genere di umorismo \u00e8 stato fonte di ispirazione per Jack Richardson, drammaturgo americano, che nella sua opera \"Gallows Humor\" (\"Risate sul patibolo\", 1961) attua una acuta indagine esplorativa sulla vita americana.\nUsi sociali.\nSi \u00e8 sostenuto che questo genere di umorismo macabro si verifichi spesso nelle societ\u00e0 i cui abitanti hanno mezzi limitati per esprimere il loro malcontento e in cui il malcontento stesso risulti significativo. In questi casi il \"gallows humor\" \u00e8 in grado di fornire uno sbocco, una via di uscita alternativa alle persone rispetto ad un pi\u00f9 pericoloso dialogo aperto.\nNella sua etnografia \"Death without Weeping: The Violence of Everyday life in Brazil\" (1993), l'antropologa Nancy Scheper-Hughes descrive l'uso di umorismo macabro degli abitanti di una baraccopoli nel nord-est del Brasile."}
{"id": "3280421", "revid": "287204", "url": "https://it.wikipedia.org/wiki?curid=3280421", "title": "Victor Pua", "text": ""}
{"id": "3280426", "revid": "729019", "url": "https://it.wikipedia.org/wiki?curid=3280426", "title": "Stazione di Mezzana (Francia)", "text": "La stazione di Mezzana (in francese: \"Gare de Mezzana\", in corso: \"Gara di Mezzana\") \u00e8 una stazione ferroviaria della linea Bastia \u2013 Ajaccio storicamente a servizio della Valle di Mezzana (da cui prende il nome) e del comune di Sarrola-Carcopino in cui \u00e8 posta.\nDi propriet\u00e0 della Collectivit\u00e9 Territoriale de la Corse (CTC), \u00e8 gestita dalla Chemin de fer de la Corse (CFC).\nStoria.\nLo scalo fu aperto nel 1888, assieme al tronco Ajaccio \u2013 Bocognano\nNel 2009, la stazione \u00e8 diventata uno dei capolinea della \"sezione periferica di Ajaccio\", che offre cinque collegamenti quotidiani con la capitale della Corsica. Il tempo di viaggio tra Ajaccio e Mezzana \u00e8 di circa 12 minuti.\nIl 12 luglio 2010 \u00e8 stato inaugurato un parcheggio scambiatore da 50 posti realizzato nei pressi del fabbricato viaggiatori, al fine di favorire l'intermodalit\u00e0 tra auto e mezzi pubblici e di decongestionare il traffico stradale nel centro di Ajaccio.\nStrutture ed impianti.\nLo scalo \u00e8 dotato del tipico fabbricato viaggiatori delle piccole stazioni delle linee corse.\nLo scalo merci \u00e8 posto sul lato Bastia, a nord del fabbricato viaggiatori, ed \u00e8 dotato di piano caricatore servito da binario tronco. Il relativo magazzino merci non \u00e8 stato abbattuto, ma risulta inglobato in un edificio che ospita un bar-ristorante.\nIl piazzale risulta composto da due binari: quello di corsa e quello dedicato agli incroci ed alle precedenze. \u00c8 presente la torre dell'acqua: un cilindro in ferro che poggia sopra una struttura in muratura.\nMovimento.\nPresso l'impianto termina la linea vicinale proveniente dalla stazione di Aiaccio ed inaugurata nel 2009. La stazione \u00e8 anche servita dai treni della Bastia \u2013 Ajaccio."}
{"id": "3280428", "revid": "767487", "url": "https://it.wikipedia.org/wiki?curid=3280428", "title": "Stranezze di un miliardario", "text": "Stranezze di un miliardario (\"Lord Chumley\") \u00e8 un film muto del 1914 diretto da James Kirkwood. Il soggetto \u00e8 tratto dal lavoro teatrale omonimo scritto da Henry C. De Mille e David Belasco, rappresentato sulle scene teatrali il 21 agosto 1888. H.C. DeMille (1850-1893) era il padre di Cecil e William De Mille\nLa storia venne ripresa dalla Paramount nel 1925 per un remake dal titolo \"Forty Winks\"; il film, che fu diretto da Frank Urson e Paul Iribe, era interpretato da Viola Dana e Raymond Griffith.\nTrama.\nDue ex-galeotti, Gasper La Sage e Blink Blunk, usciti di galera, progettano una nuova rapina. Il piano prevede che Le Sage debba atteggiarsi a gentleman: ma i due vengono scoperti e Blink Blunk viene arrestato. Qualche tempo dopo, La Sage va in Inghilterra, dove ricatta il tenente Hugh Butterworth, un ufficiale che si \u00e8 appropriato del denaro appartenente alla vedova di un militare e che ha un debito di gioco con La Sage. Come pagamento, La Sage vuole sposare Eleanor, la sorella di Hugh. Non sapendo come tirarsene fuori, Butterworth chiede consiglio all'amico Chumley. Quest'ultimo scopre il passato di Le Sage da Blink Blunk che, uscito di prigione, vuole pareggiare i conti con il vecchio socio. La Sage, intanto, \u00e8 sempre pi\u00f9 insistente con le sue pretese di avere Eleanor: lord Chumley, per\u00f2, lo smaschera strappandogli la camicia e rivelando, cos\u00ec, un tatuaggio che marchiava i condannati al carcere. Sbarazzatosi di Le Sage, ora lord Chumley pu\u00f2 annunciare le sue nozze con Eleanor, seguito dall'amico Butterworth che sposer\u00e0 Jessie, la sua fidanzata.\nProduzione.\nIl film fu prodotto dalla Biograph Company e da Klaw &amp; Erlanger.\nDistribuzione.\nIl copyright del film, richiesto dalla Klaw &amp; Erlanger, fu registrato il 16 marzo 1914 con il numero LP2487.\nIl film fu distribuito dalla General Film Company e usc\u00ec nelle sale il 14 giugno 1914. Il 18 ottobre 1916, la compagnia ne distribu\u00ec una riedizione in tre rulli. In Italia, dove venne distribuito dalla Ferretti, il film ottenne il visto di censura 10642 nell'ottobre del 1915.\nCopia completa della pellicola in 16\u00a0mm si trova conservata negli archivi della Cineteca del Friuli di Gemona; un positivo in 35\u00a0mm esiste presso la Library of Congress di Washington."}
{"id": "3280456", "revid": "767487", "url": "https://it.wikipedia.org/wiki?curid=3280456", "title": "Ladi Geisler", "text": "Biografia.\nFatto prigioniero dagli inglesi nel corso della seconda guerra mondiale, alla fine del conflitto si stabil\u00ec in Germania dove raggiunse una certa notoriet\u00e0 nella scena musicale tedesca.\nMolto noto per aver suonato nelle orchestre di musicisti tedeschi come Bert Kaempfert, James Last, Horst Wende e Freddy Quinn, Geisler svilupp\u00f2 un suo distintivo sound di basso percussivo (\u201cKnack-Bass\u201d) che aiut\u00f2 a rendere popolare l'orchestra di Bert Kaempfert e in particolare il suo album \"A Swingin' Safari\".\nSuccessivamente realizz\u00f2 numerosi dischi da solista."}
{"id": "3280460", "revid": "216401", "url": "https://it.wikipedia.org/wiki?curid=3280460", "title": "Nazionale di ciclismo su strada dell'Italia Under-23", "text": ""}
{"id": "3280461", "revid": "216401", "url": "https://it.wikipedia.org/wiki?curid=3280461", "title": "Nazionale di ciclismo su strada dell'Italia Juniores", "text": ""}
{"id": "3280471", "revid": "599013", "url": "https://it.wikipedia.org/wiki?curid=3280471", "title": "Colby Genoway", "text": ""}
{"id": "3280481", "revid": "6923", "url": "https://it.wikipedia.org/wiki?curid=3280481", "title": "Ambasciata d'Italia a Varsavia", "text": "L'Ambasciata d'Italia a Varsavia \u00e8 la missione diplomatica della Repubblica Italiana nella Repubblica di Polonia.\nL'ambasciata \u00e8 ospitata nel Palazzo Szlenkier, edificio storico sito in piazza D\u0105browskiego 6 a Varsavia.\nSede storica.\nL'edificio \u00e8 stato costruito nel 1881 al fine di divenire la residenza della famiglia Szlenkier: una ricca famiglia borghese polacca. Il progetto di tale opera \u00e8 dell'architetto italo-polacco Witold Lanci.\nA seguito della prima guerra mondiale, la famiglia Szlenkier fu costretta a cedere il palazzo per far fronte ai numerosi debiti contratti. L'edificio venne cos\u00ec acquistato allo Stato italiano, per mezzo del primo plenipotenziario Francesco Tommasini, che ne fece la propria ambasciata nel 1922. Durante la seconda guerra mondiale il Palazzo fu gravemente danneggiato dai bombardamenti tedeschi. Nel dopoguerra l'edificio fu restaurato e pot\u00e9 riprendere a svolgere le proprie funzioni diplomatiche.\nL'edificio ha subito un notevole cambiamento rispetto alla struttura originaria: in primo luogo sono andati persi gli affreschi realizzati da Wojciech Gerson nel 1883, sostituiti da nuove opere effettuate da maestranze italiane nel secondo dopoguerra. Lo studio dell'ambasciatore, sito nell'ala sinistra dell'edificio, ha mantenuto le originarie opere di Gerson. Al termine della seconda guerra mondiale, ad una prima verifica dell'edificio effettuata dalla rappresentanza diplomatica italiana, il palazzo appariva quasi completamente spoglio di ogni tipo di arredamento. Tra gli arredi originari vi \u00e8 il caminetto in marmo rosso, in stile neorinascimentale e un prezioso dipinto, che faceva parte della galleria degli Uffizi di Firenze, intitolato \"Natura morta con libri\" di Cristoforo Munari."}
{"id": "3280486", "revid": "767487", "url": "https://it.wikipedia.org/wiki?curid=3280486", "title": "Sam Roberts", "text": " Il suo album di debutto, \"The Inhuman Condition\", pubblicato nel 2001 \u00e8 diventato uno degli album indie rock di maggior successo nella storia della musica canadese.\nBiografia e carriera.\nNato a Pointe-Claire, Qu\u00e9bec, da genitori sudafricani, Sam Roberts completa i suoi studi presso la Loyola High School e la McGill University. Roberts fonda la band che successivamente sar\u00e0 conosciuta come \"William\" nel 1993. Il nome del gruppo viene cambiato in \"Northstar\" nel 1996. Bench\u00e9 il gruppo riesca a farsi un nome negli ambienti del rock indipendente, non riescono a farsi conoscere a livello nazionale ed alla fine si sciolgono nel 1999, senza aver pubblicato nessun album. Il compagno di Roberts nel gruppo, George Donoso otterr\u00e0 un certo successo con i The Dears.\nDopo aver sciolto i Northstar nel 1999, Roberts prontamente registr\u00f2 in casa il suo primo album discografico \"Brother Down\", in seguito molto ricercato dai collezionisti. Nel 2001, Roberts registra e pubblica, da indipendente, un EP di sei brani, \"The Inhuman Condition\". L'EP inizialmente vende poco, ma quando nell'estate del 2002 viene pubblicato il singolo \"Brother Down\" dalla MapleMusic Recordings, l'EP diventa uno dei dischi pi\u00f9 venduti nella storia della musica canadese.\nRoberts firma un contratto con la Universal Music e pubblica il suo album di debutto, \"We Were Born in a Flame\", nel giugno 2003. I singoli estratti dall'album, \"Where Have All the Good People Gone?\" e \"Hard Road\", ottengono un notevole successo, bench\u00e9 solo in Canada.\nIl secondo album, \"Chemical City\", viene pubblicato nell'aprile 2006. \"The Gate\", che ne fa parte, arriva rapidamente in vetta alle classifiche radiofoniche rock canadesi. Seguono rispettivamente \"Bridge to Nowhere\" e \"With a Bullet\", utilizzati per promuovere l'album nelle radio.\n\"Love at the End of the World\", viene pubblicato nel maggio 2008 ed ha raggiunto la prima posizione nelle classifiche degli album pi\u00f9 venduti in Canada. Il primo singolo che ne \u00e8 stato ricavato, \"Them Kids\", \u00e8 stato pubblicato il 4 marzo 2008.\nSam Roberts ed il suo gruppo hanno pubblicato il loro quarto album \"Collider\" il 10 maggio 2011, per la prima volta con il nome \"Sam Roberts Band\" anzich\u00e9 semplicemente \"Sam Roberts\". Il primo singolo estratto, \"I Feel You\" \u00e8 stato presentato alle radio canadesi il 28 febbraio, mentre \u00e8 stato reso disponibile su iTunes l'8 marzo.\nSam Roberts parla fluentemente tre lingue: inglese, francese e spagnolo. Nel 2004 ha sposato la sua fidanzata Jen, dalla quale ha avuto due figlie."}
{"id": "3280498", "revid": "287204", "url": "https://it.wikipedia.org/wiki?curid=3280498", "title": "Nemzeti Bajnoks\u00e1g I 2001-2002", "text": "Ledizione 2001-2002 del Nemzeti Bajnoks\u00e1g I vide la vittoria finale dello Zalaegerszeg.\nIl campionato era articolato in due fasi distinte: nella prima le dodici squadre si affrontavano in un girone all'italiana in cui tutte le squadre si affrontavano tra loro tre volte. Al termine di questa prima fase le prime sei formavano un altro girone all'italiana che valeva per l'assegnazione dello scudetto e delle posizioni di vertice. Le ultime sei, invece, lottavano per non retrocedere. Infatti le ultime due di quest'ultimo raggruppamento retrocedevano nella Nemzeti Bajnoks\u00e1g II, la seconda divisione ungherese.\nCapocannoniere del torneo fu Attila T\u00f6k\u00f6li del Dunaferr SE con 28 reti."}
{"id": "3280517", "revid": "119744631", "url": "https://it.wikipedia.org/wiki?curid=3280517", "title": "Giuseppe Villaroel", "text": "Biografia.\nInsegnante, fu curatore di antologie, dell'aggiornamento del \"Nuovissimo vocabolario della lingua italiana\" di Niccol\u00f2 Tommaseo (Milano, Istituto editoriale moderno, 1938) e di un fortunato commento alla \"Divina Commedia\" (\"La divina commedia\", commento a cura di Giuseppe Villaroel; revisione di Guido Davico Bonino e Carla Poma; con uno scritto di Eugenio Montale, Milano, Arnoldo Mondadori editore, 1985).\nEntr\u00f2 nel giornalismo nel 1915 e fond\u00f2 e diresse il Giornale dell'Isola letterario a Catania; fu critico letterario del \"Secolo-Sera\" a Milano dal 1925 al 1935, del \"Popolo d'Italia\" dal 1935 al 1943. Ha collaborato, come articolista di terza pagina alla: \"Gazzetta del Popolo\", al \"Corriere della Sera\", al \"Messaggero\", ecc. Fu collaboratore del \"Giornale d'Italia\", del \"Resto del Carlino\", della \"Nazione\", del \"Mattino\", della \"Fiera letteraria\". Ha pubblicato dieci volumi di poesie, due romanzi, due volumi di novelle, tre volumi di critica e studi letterari. Ha vinto otto premi di poesia: \"Viareggio\", 1930, \"Accademia d'Italia\", 1932\u20131933, \"Fusinato\", 1935; \"Goethe\", 1937; \"San Remo\", 1938; \"Columbus\", 1951; \"Valdagno\", 1951.\nProlifico critico letterario, narratore e poeta, scrisse, tra gli altri, \"Il secolo dei panni al sole\" (Milano, Ceschina, 1959); \"Giuf\u00e0: romanzo comico e grottesco per i ragazzi di tutte le et\u00e0\" (Milano, La Prora, 1934); \"La donna e il vortice\" (Milano, Ceschina, 1935); \"Via Etnea\" (Milano, Ceschina, 1956); \"Ingresso nella notte\" (Firenze, Vallecchi, 1943); \"Quasi vento d'aprile\", con una premessa critica di Francesco Flora (Milano-Verona, A. Mondadori, 1956); \"La tavolozza e l'oboe\" (Milano, Studio editoriale Lombardo, 1918); \"La bellezza intravista\" (Roma-Milano-Verona, A. Mondadori, 1923); \"Ombre sullo schermo\" (Milano, Alpes, 1930); e il racconto per ragazzi, \"Cocoriello Testadura\" (Torino, Societ\u00e0 Editrice Internazionale, 1961).\nDopo l'armistizio di Cassibile ader\u00ec alla Repubblica Sociale Italiana. La sua vena poetica, in origine vicina al Decadentismo, \u00e8 andata evolvendosi verso toni di ispirazione amorosa, sempre contenuti e controllati.\nOpere.\nPoesie\nRomanzi\nNovelle\nStudi critici\nMonografie\nTraduzioni\nAntologie"}
{"id": "3280527", "revid": "729019", "url": "https://it.wikipedia.org/wiki?curid=3280527", "title": "Stazione di Ceregnano", "text": "La stazione di Ceregnano \u00e8 una fermata ferroviaria posta sulla linea Rovigo-Chioggia, situata nel comune di Ceregnano. Fino al 24 giugno 2004 era una stazione.\nL'impianto \u00e8 servito da treni regionali limitati alle direttrici Rovigo-Adria-Chioggia ed \u00e8 classificata come \"fermata\".\nStrutture e impianti.\nLa fermata dispone di un fabbricato viaggiatori che si compone di due piani entrambe non accessibili ai viaggiatori e non utilizzati.\nIl piazzale \u00e8 composto dal solo binario di corsa della linea.\nMovimento.\nIl servizio passeggeri \u00e8 coperto da quarantadue treni regionali. Le loro principali destinazioni sono: Rovigo, Adria e Chioggia."}
{"id": "3280531", "revid": "1543377", "url": "https://it.wikipedia.org/wiki?curid=3280531", "title": "Torri e campanili pi\u00f9 alti d'Europa", "text": "L'Europa \u00e8 un continente estremamente ricco di torri e campanili, di ogni stile e dimensione, che da secoli marcano il profilo delle citt\u00e0. Sorte per differenti ragioni e per rivalit\u00e0, sono a volte diventati veri e propri emblemi cittadini, come il famosissimo \"Steffl\", la torre del Duomo di Vienna o quelle del Duomo di Colonia o ancora come la pi\u00f9 alta torre in pietra in stile gotico del mondo, quella del Duomo di Ulma in Germania.\nLa torre storica ancora esistente pi\u00f9 alta d'Europa \u00e8 quella della Cattedrale di Strasburgo. In Italia il campanile pi\u00f9 alto \u00e8 quello del Duomo di Mortegliano in provincia di Udine. Il seguente \u00e8 l'elenco dei primi quarantasei. Sono escluse dalla graduatoria le cupole (a titolo indicativo, quella della Basilica di San Pietro raggiunge i 136 metri). Da notare che nel futuro la prima posizione sar\u00e0 occupata dalla Sagrada Fam\u00edlia di Barcellona, ancora inconclusa, la cui torre principale raggiunger\u00e0 i 172 metri d'altezza. "}
{"id": "3280539", "revid": "83531", "url": "https://it.wikipedia.org/wiki?curid=3280539", "title": "Spettri dal futuro", "text": "Spettri dal futuro (\"Here Comes Tomorrow\") \u00e8 l'ultimo arco narrativo della gestione Morrison di \"\". Pubblicato in quattro numeri dalla Marvel Comics fra il marzo e il maggio 2004, la trama ambientata in un apocalittico futuro contiene molti elementi controversi atti a ridefinire la storia degli X-Men.\nTrama.\nTra le rovine dello Xavier Institute, in Megamerica, Tom Skylark e la Sentinella Rover cadono in un'imboscata dei Crawler della Bestia, malvagio genetista che ha quasi distrutto il pianeta per la sua brama di conoscenza, ed al termine dello scontro che li vede vincitori l'arrivo di E.V.A. apre loro la strada per giungere al cratere di Manhattan dove ha sede l'Istituto guidato da Cassandra Nova-Xavier e gestito dalle Tre-In-Una.\nUna volta all'interno del perimetro difensivo il Crawler che si era nascosto dentro Rover inizia il suo attacco replicandosi fino a quando fattolo cadere non riescono ad impossessarsi dell'uovo di Fenice che trasportava e teleportatisi a Transatlantide lo consegnano al loro padrone. Interrogata da Wolverine, Cassandra afferma con assoluta certezza che alla base del loro apocalittico futuro deve essere accaduto qualcosa di profondamente sbagliato: 150 anni nel passato, sulla tomba di Jean Grey, Ciclope ha rifiutato la proposta di Emma Frost di riaprire insieme lo Xavier Institute. Dietro richiesta di alcuni bambini Tom racconta le ultime ore di Starlit City, avamposto difensivo delle isole di Intereuropa e sede degli Indomabili che per primi hanno recuperato l'uovo di Fenice dal lato blu della luna, invasa dall'esercito dei Crawler della Bestia guidato dal suo araldo Apollyon. Mentre le Tre-In-Una continuano a prevedere un grande fuoco che consuma e giudica tutto, Cassandra riunisce Becco, Wolverine, E.V.A., Martha Johansson, Tom e Rover formando l'ultima squadra di X-Men per colpire Transatlantide nelle cui camere d'incubazione l'uovo di Fenice si schiude ridando vita a una confusa Jean Grey che scambia la Bestia per il suo vecchio amico Herny prima che questi le riveli di essere Sublime.\nInviata a sterminare la linea genetica delle Termidi in Panafrika, Fenice viene a conoscenza degli X-Men dei quali chiede delucidazioni alla Bestia che le spiega come essi avrebbero potuto diventare i padroni del pianeta se non fosse stato per il suo intervento. Al largo dell'Oceano Atlantico gli X-Men di Cassandra prendono possesso di uno dei vascelli della flotta salpata da Transatlantide, mentre all'Istituto i parassiti Alimentatori divorano le menti dei telepati spingendoli a massacrare i superstiti all'interno del perimetro difensivo e costringendo le Tre-In-Una a dare avvio alla sequenza di autodistruzione. Giunta sul vascello, intanto, Fenice viene \"risvegliata\" da Cassandra e Martha prima di dare il via all'epurazione che per\u00f2 ha inizio quando la Bestia si mostra dopo essersi trasfuso il sangue della divinit\u00e0 da lui risvegliata negandolo al fidato Apollyon.\nSconfitta E.V.A. e uccisi Becco, Wolverine, Cassandra e Martha, Sublime viene estirpato dal corpo ospite grazie a Jean che tornata in s\u00e9 prende in mano la situazione trascendendo in Fenice Bianca della Corona e preparandosi ad emettere il suo giudizio. Rifugiatasi nella Stanza Incandescente scopre la storia del batterio Sublime (prima forma di vita terrestre abitante tutti gli organismi fino all'arrivo dei mutanti che grazie al loro particolare genoma si rivelarono immuni alla sua influenza e quindi causa della sua eventuale estinzione se avessero ereditato la Terra) e decide di recidere l'intero futuro per correggere l'errore commesso nel passato: 150 anni indietro, sulla tomba di Jean Grey, Ciclope accetta la proposta di Emma Frost di riaprire insieme lo Xavier Institute suggellando la promessa con un bacio."}
{"id": "3280542", "revid": "35326", "url": "https://it.wikipedia.org/wiki?curid=3280542", "title": "Area templare dello Scoglietto", "text": ""}
{"id": "3280544", "revid": "287204", "url": "https://it.wikipedia.org/wiki?curid=3280544", "title": "Nazionale Under-21 di calcio della Polonia", "text": "La nazionale di calcio polacca Under-21 \u00e8 la rappresentativa calcistica Under-21 della Polonia ed \u00e8 posta sotto l'egida della PZPN. La squadra partecipa al campionato europeo di categoria che si tiene ogni due anni."}
{"id": "3280547", "revid": "486946", "url": "https://it.wikipedia.org/wiki?curid=3280547", "title": "Nazionale di calcio della Macedonia Under-21", "text": ""}
{"id": "3280554", "revid": "38120", "url": "https://it.wikipedia.org/wiki?curid=3280554", "title": "Spettri dal Futuro", "text": ""}
{"id": "3280557", "revid": "38120", "url": "https://it.wikipedia.org/wiki?curid=3280557", "title": "Genesi Letale", "text": ""}
{"id": "3280575", "revid": "287204", "url": "https://it.wikipedia.org/wiki?curid=3280575", "title": "Nemzeti Bajnoks\u00e1g I 2000-2001", "text": "Ledizione 2000-2001 del Nemzeti Bajnoks\u00e1g I vide la vittoria finale del Ferencv\u00e1ros.\nIl campionato era articolato in due fasi distinte: nella prima le sedici squadre venivano divise in due gironi all'italiana con partite di andata e ritorno. Al termine di questa prima fase le ultime due di ciascun gruppo si giocavano con le squadre della Nemzeti Bajnoks\u00e1g II la partecipazione alla successiva stagione in massima divisione, mentre le restanti sei di ciascun girone formavano un girone da dodici per l'assegnazione del titolo e per le posizioni di vertici. Le squadre si portavano dietro un bonus di punti in relazione alla classifica della prima fase. Al termine del campionato le ultime due classificate retrocedevano in NBII.\nCapocannoniere del torneo fu P\u00e9ter Kab\u00e1t del Vasas Danubius Hotels SC con 24 reti."}
{"id": "3280576", "revid": "767487", "url": "https://it.wikipedia.org/wiki?curid=3280576", "title": "Infermiere di pratica avanzata", "text": "L'infermiere di pratica avanzata \u00e8 un professionista dell'infermieristica che ha sviluppato le proprie competenze professionali in un determinato contesto clinico o organizzativo, attraverso un percorso formativo universitario o di rilievo professionale tale da consentire un pi\u00f9 approfondito approccio metodologico ai problemi della persona o della comunit\u00e0 assistita.\nNel mondo sono diversi i titoli attribuiti all'infermiere che eroga assistenza avanzata, ad esempio:\nInfermiere specialista clinico.\nL'infermiere specialista clinico (ISC) \u00e8 un infermiere di pratica avanzata con una preparazione universitaria superiore (master clinico).\nL'ISC \u00e8 l'esperto clinico nell'accertamento e la pianificazione dell'assistenza nell'area di competenza, ha una conoscenza approfondita dei percorsi diagnostico-terapeutici dei propri assistiti, \u00e8 in grado di sviluppare i propri interventi secondo le pi\u00f9 recenti indicazioni dell\"'evidence-based nursing\".\nL'ISC lavora con gli altri infermieri, favorendo la crescita e l'aggiornamento della pratica infermieristica, per migliorare i risultati delle cure al paziente e costruire nuove strategie di assistenza.\nNel 2002, l\"'International Council of Nurses\" definiva l'infermiere di pratica avanzata come: \"un infermiere abilitato all'esercizio della professione che ha acquisito una base di conoscenze a livello di esperto, abilit\u00e0 per prendere decisioni complesse e competenze cliniche per un esercizio professionale ampliato le cui caratteristiche dipendono dal paese nel quale l'infermiere \u00e8 accreditato per esercitare\", raccomandando il possesso di una laurea biennale conseguita dopo il corso di base (master degree)."}
{"id": "3280578", "revid": "4175", "url": "https://it.wikipedia.org/wiki?curid=3280578", "title": "Nazionale Under-21 di calcio della Repubblica Democratica Tedesca", "text": "La nazionale di calcio tedesco-orientale Under-21 \u00e8 stata la rappresentativa calcistica Under-21 della Repubblica Democratica Tedesca (\"Germania Est\"), posta sotto l'egida della DFV. \nLa squadra ha partecipato anche al campionato europeo di categoria (che si tiene ogni due anni), ma solo fino al 1990, anno della sua ultima partecipazione al campionato europeo. Dopo l'unificazione di Germania Est e Germania Ovest, dal 1992 a partecipare al campionato europeo di categoria \u00e8 quindi la nazionale di calcio della Germania Under-21."}
{"id": "3280583", "revid": "1590006", "url": "https://it.wikipedia.org/wiki?curid=3280583", "title": "Rosario DeSimone", "text": "Biografia.\nRosario DeSimone nacque a Salaparuta (TP) nel 1873 ma nei primi anni del Novecento emigr\u00f2 a New Orleans e, dopo poco tempo, si spost\u00f2 nella citt\u00e0 di Pueblo in Colorado, dove entr\u00f2 nella famiglia mafiosa locale.\nGli anni a Los Angeles.\nDopo la nascita di suo figlio Frank, avvenuta nel 1909, si stabil\u00ec definitivamente a Los Angeles. Nella metropoli californiana la \"Famiglia\" era guidata dal potente Vito Di Giorgio e DeSimone, dopo un breve periodo, fu nominato \"vicecapo\" da quest'ultimo. Dopo l'assassinio di Di Giorgio, avvenuto a Chicago nel 1922, DeSimone divenne il boss della mafia di Los Angeles.\nEspansione degli affari.\nIl nuovo boss ampli\u00f2 il raggio dei suoi affari anche in altre contee della California, con racket come: contrabbando di alcolici, sindacati, scommesse illegali e gioco d'azzardo. DeSimone svilupp\u00f2 anche numerose attivit\u00e0 legali soprattutto nella cittadina di Downey.\nGli ultimi anni.\nNel 1925 circa, DeSimone lasci\u00f2 pacificamente il ruolo di capofamiglia a Joseph Ardizzone. Dalla moglie Rosalia Cordo ebbe cinque figli: Leonard, Frank, Joseph, Josephine e Tonina. Il vecchio boss mor\u00ec di cause naturali nel 1946.\nMafiosi associati.\nDeSimone ha avuto rapporti di affari ed alleanza con i seguenti mafiosi:"}
{"id": "3280585", "revid": "300067", "url": "https://it.wikipedia.org/wiki?curid=3280585", "title": "Ludmil Hadjisotirov", "text": ""}
{"id": "3280586", "revid": "287204", "url": "https://it.wikipedia.org/wiki?curid=3280586", "title": "Ljudmil Hadzisotirov", "text": ""}
{"id": "3280587", "revid": "767487", "url": "https://it.wikipedia.org/wiki?curid=3280587", "title": "Santa Margherita d'Antiochia tra i santi Girolamo e Francesco d'Assisi", "text": "Santa Margherita d'Antiochia tra i santi Girolamo e Francesco d'Assisi \u00e8 un dipinto a olio su tavola (250x204 cm) del Moretto, datato 1530 e conservato nella chiesa di San Francesco d'Assisi a Brescia, all'altare di san Girolamo.\n\u00c8 uno dei massimi capolavori del Moretto e una delle opere pi\u00f9 significative di tutta la sua produzione artistica. Il dipinto si colloca all'apice della prima maturit\u00e0 dell'autore, che con gli studi cromatici, artistici e compositivi qui evidentemente svolti acquista ormai una piena formazione. Il contesto architettonico perde purezza per far spazio a una maggiore ricercatezza di dettagli, cos\u00ec come l'attenzione prima concentrata sulla struttura di fondo si sposta qui sulla qualit\u00e0 cromatica, sull'effetto delle ombre e sulla \"ricerca di calore umano\".\nStoria.\nIl dipinto era originariamente la pala della quinta cappella sinistra della chiesa, dedicata al culto di santa Margherita d'Antiochia. In questa ubicazione \u00e8 ricordata da Bernardino Faino nel 1630, che la descrive come \"cosa bellissima et delichata\", da Francesco Paglia nel 1660 e da Giulio Antonio Averoldi nel 1700, che la definisce \"incomparabile tavola [...] sul gusto di Raffaello\". Anche tutte le successive guide la ricordano in quel luogo, fino a quella di Alessandro Sala nel 1834. Nella posizione attuale, cio\u00e8 sul primo altare destro, \u00e8 segnalata a partire da Federico Odorici nel 1853, in sostituzione di una tela di Callisto Piazza passata alla Collezione Lechi e oggi alla Pinacoteca di Brera a Milano, dalla quale fu acquistata nel 1829. L'altare rimane probabilmente vuoto per un certo periodo: nella guida di Paolo Brognoli del 1826, infatti, lo storico avvia la descrizione della chiesa partendo dal secondo altare destro. Alessandro Sala, invece, vi vede una tela di Luigi Zampietri, sconosciuta tanto quanto l'autore, sicuramente ottocentesco. Non \u00e8 noto quando avvenne il trasferimento dell'opera, comunque praticato per certo tra il 1834 e il 1853, data di pubblicazione delle guide del Sala e dell'Odorici. Il dipinto si trova ancora oggi in questa collocazione.\nDescrizione.\nIl quadro raffigura, da sinistra a destra, san Girolamo, santa Margherita di Antiochia e san Francesco d'Assisi: secondo l'iconografia tradizionale, il primo sta leggendo la sua Vulgata e ha un leone ai piedi, la seconda reca una croce e appoggia il piede su un elmo e il terzo veste un semplice saio e porta anch'esso in mano una croce. I tre personaggi sono in posture statiche ma molto variate: san Girolamo ha le gambe incrociate e il corpo segue una continua torsione verso sinistra, santa Margherita, gi\u00e0 in posizione solenne, torce invece verso destra mentre san Francesco \u00e8 in vista quasi frontale, ma il viso \u00e8 rivolto a sinistra, quasi di profilo.\nLa scena si svolge all'interno di un vano architettonico quadrato in prospettiva centrale: le lesene agli spigoli, solo accennate mediante alcune modanature, reggono tre archi a tutto sesto sui quali si imposta un soffitto piatto, quasi del tutto fuori dal campo visivo. Fra le tre arcate, solo quella di fondo, dietro santa Margherita, \u00e8 chiusa mediante un'abside decorato a mosaico dorato, mentre le due laterali sono aperte su un paesaggio urbano, del quale si intravedono solo alcuni particolari. Sull'aggetto delle lesene che delimitano l'abside di fondo sono posti due fanciulli, verosimilmente angioletti anche se privi di ali, recanti ognuno una spada e un ramo con foglie e frutti che dirigono verso santa Margherita. Sulla pavimentazione ad intarsi marmorei \u00e8 inoltre steso un piccolo tappeto sotto la santa, mentre lungo il margine inferiore si legge la data: \"M.D.XXX.\".\nLa luce che illumina tutta la rappresentazione arriva decisamente dall'apertura di destra e, parzialmente, anche dall'alto, ma sempre da direzione sinistra: il soffitto che chiude il vano quadrato, pertanto, \u00e8 da immaginare libero al centro. La luce illumina gran parte degli elementi della scena: restano in ombra solamente gran parte dei corpi di san Girolamo e santa Margherita, l'abside di fondo e l'angioletto di sinistra.\nStile.\nJoseph Archer Crowe e Giovanni Battista Cavalcaselle, nel 1871, sono i primi a valutare la tela come una delle pi\u00f9 significative del Moretto, che vedono influenze dal Pordenone nella \"graziosa rotondit\u00e0 delle forme e nel modo di trattare l'ampio drappeggio di santa Margherita\" e dal Romanino nella piegatura e negli scorci delle teste. Stefano Fenaroli, nel 1877, giudica il dipinto \"un documento che accenna ad un mirabile progresso del Moretto, ed a speciale ispirazione da lui avuta nello studio dell'arte\". La critica ottocentesca \u00e8 pertanto unanime nel promuovere l'altissimo valore della tavola, linea poi seguita dai primi studi del Novecento, ad esempio Roberto Longhi nel 1917, che la vede come il momento in cui \"giunge ad espressione completa\" il periodo veneziano dell'arte dell'autore.\nAnalisi successive, pi\u00f9 attente ai valori della luce nell'opera, sono compiute da Giorgio Nicodemi nel 1926, per il quale il Moretto \"comincia qui a vedere con rinnovata profondit\u00e0 spirituale la logica di una gamma neutra oscura che adoper\u00f2 verso il 1540\", seguito da Adolfo Venturi nel 1929, che scrive di \"luce non vivida nel catino aureo dell'abside, ove l'oro che fa da sfondo a santa Margherita non ha squilli per lei, e sembra avvolgerla blandamente, nel languore del suo effetto\", cos\u00ec come la luce che cala dall'alto su san Francesco sembra venire \"da un fioco sole, da un cielo piovoso, e pare che non abbia ancor forza, e appena serva a carezzare le languide figure\".\nCamillo Boselli, nel 1954, vede nel dipinto la \"profonda poesia di estasi al limite tra sacro e profano\", soffermandosi poi a considerare il suo valore all'interno della formazione artistica del Moretto, i cui \"altissimi pregi\" testimoniano il definirsi di una sempre maggiore qualit\u00e0 cromatica, al pari della \"Pala di Sant'Eufemia\" dipinta qualche anno prima. Secondo il critico, \"la vera voce \u00e8 data da quel perfetto cubo di aria rarefatta, luminosa e ghiacciata in cui sono poste le varie figure\" e vede \"l'argentinit\u00e0 delle tinte, la frescura che anche i colori pi\u00f9 caldi ricevono nell'opera del Moretto\" come l'eredit\u00e0 diretta dell'arte di Vincenzo Foppa. Vi sono comunque delle differenze con la pala dipinta per la chiesa di Sant'Afra, poich\u00e9 \"l'artista abbonda troppo in quello che \u00e8 il suo piacere di analizzare i minuti particolari della struttura, rompendo con ci\u00f2 la grande semplicit\u00e0 delle murature che definivano l'apparizione nella tavola precedente\": vi \u00e8 quindi un'ulteriore ricerca di particolari, con \"una sottilissima vena di mondanit\u00e0, una ricerca di calore umano che sgela un poco la composizione, dandole un pi\u00f9 vivo palpitare di vita\" che invece, evidentemente, non si trovava nella pala di Sant'Afra, dove gli sforzi del Moretto apparivano largamente concentrati sulla struttura di fondo e sulla composizione di masse."}
{"id": "3280607", "revid": "1653437", "url": "https://it.wikipedia.org/wiki?curid=3280607", "title": "Teodoro Pascal", "text": "Biografia.\nTeodoro Pascal, figlio del fiorentino di origini francesi Cesare Pascal (Firenze, 1825 \u2013 Ischia, 1883), fabbricante di seterie direttore della Real Fabbrica della seta di San Leucio, e della milanese Paolina Tadiglieri, nacque a Napoli ma studi\u00f2 a Zurigo al Politecnico Federale dove si laure\u00f2 in chimica nel 1878.\nTornato in Italia, Teodoro Pascal si trasfer\u00ec a San Leucio per lavorare alla tecnica della tintura della seta per conto del Regio Setificio. In merito ai suoi studi serici, scrisse nel 1892 un importante saggio pubblicato dalla casa editrice Hoepli di Milano. Parallelamente all'attivit\u00e0 nel setificio, Pascal svilupp\u00f2 un'intensa attivit\u00e0 di studioso avicolo, con centinaia di articoli pubblicati sulle pi\u00f9 importanti riviste del settore, tanto da esserne ritenuto uno dei pionieri in Italia.\nSpos\u00f2 Chiara Frassi dei conti Antonelli di Como, nata nel 1854 e morta a Napoli nel 1923, dalla quale ebbe due figli: Cesare e Maria."}
{"id": "3280613", "revid": "300067", "url": "https://it.wikipedia.org/wiki?curid=3280613", "title": "Max Zhang", "text": ""}
{"id": "3280630", "revid": "832945", "url": "https://it.wikipedia.org/wiki?curid=3280630", "title": "Heintje", "text": "La maggior parte della sua produzione musicale \u00e8 in lingua tedesca.\nBiografia.\nHeintje \u00e8 forse il pi\u00f9 celebre minidivo europeo degli anni 60. All'et\u00e0 di undici anni ha vinto nel suo Paese un concorso canoro per voci bianche. Questo trionfo gli ha permesso di incidere subito i primi dischi in olandese, sotto l'egida del manager Addy Kleijngeld; di qui il successo immediato in tutto il Benelux.\nNell'ottobre 1967 a Heintje \u00e8 stato proposto di cantare in tedesco. Egli ha cos\u00ec realizzato varie incisioni in questa lingua, tra cui \"Mama\", una cover della celebre canzone italiana \"Mamma\", con la quale \u00e8 diventato l'idolo di molte mamme e nonne tedesche: essa \u00e8 anche a lungo stata in vetta nella hit parade dei singoli in Germania Ovest. Nel 1968 ha debuttato come attore bambino nel cinema: fino al 1971 interpreter\u00e0 sei film in Germania Ovest, nei quali spesso avr\u00e0 anche modo di esibire il suo talento di cantante.\nNel giro di pochi anni Heintje ha venduto nel mondo 40 milioni di dischi: dopo essersi imposto in tutta l'area germanica, ha sfondato anche in Regno Unito, Nordamerica, Sudafrica, Cina, Australia, lanciando album con canzoni gi\u00e0 presenti nel suo repertorio, tradotte appositamente in lingua inglese. Ha vinto una gran quantit\u00e0 di riconoscimenti, tra cui 45 dischi d'oro, un disco di platino, due Leoni di Radio Luxembourg e un premio Bambi.\nCol mutamento della voce, per Heintje \u00e8 cominciato un graduale declino. Mantenutosi popolare solo in Sudafrica, in particolare tra i boeri, l'ex bambino prodigio ha inciso nel 1975 per la prima volta un album in lingua afrikaans nel tentativo di restare in auge almeno in quel Paese, riscuotendo un buon successo e in particolare col singolo \"Jou Hart Is Weer Myne\", salito fino al quarto posto nella hit-parade locale. Heintje allora ha fatto uscire un altro lavoro l'anno successivo, ma con minore fortuna. Dopo questo flop il cantante \u00e8 ritornato stabilmente in Europa, continuando a sfornare dischi - prevalentemente in tedesco - senza ritrovare il successo di un tempo. Tuttavia nel 2019, quando ormai sembrava che non ci fosse pi\u00f9 visibilit\u00e0 per lui, ha preso una clamorosa rivincita con l'album \"Lebenslieder\" (pubblicato con un nuovo pseudonimo, Hein Simons), issandosi al quinto posto nella relativa hit-parade in Germania e ottenendo buonissimi riscontri anche in Svizzera e in Austria. Il disco contiene cover di canzoni portate al successo da altri artisti come \"California Blue\" (Roy Orbison), \"Buona notte bambino\" (Rocco Granata), \"Griechischer Wein\" (Udo J\u00fcrgens).\nVita privata.\nDal 1981 al 2014 Heintje \u00e8 stato sposato con Doris Uhl, un'amica d'infanzia, che lo ha reso padre di due maschi e una femmina. Da molti anni vive in Belgio.\nDiscografia essenziale.\nDi seguito viene elencata la produzione del cantante in tedesco."}
{"id": "3280638", "revid": "1543377", "url": "https://it.wikipedia.org/wiki?curid=3280638", "title": "Miniature Magnetic Orion", "text": "Il progetto di astronave Miniature Magnetic Orion (abbreviato anche come Mini-Mag Orion con acronimo MMO), \u00e8 principalmente una proposta per un tipo di propulsione spaziale, basata su una profonda rivisitazione e alcuni perfezionamenti dei concetti originali proposti dal sistema di spinta a detonazioni nucleari del Progetto Orion. Il sistema Mini-Mag Orion avrebbe una propulsione basata sulla compressione di materiale fusionabile in un campo magnetico (un Z-pinch) fino a raggiungere la fusione nucleare. Queste reazioni di fusione nucleare per compressione magnetica forniscono la principale spinta propulsiva all'astronave. Un dispositivo MMO dovrebbe essere in grado di portare 100 tonnellate di carico utile fino a Marte in 3 mesi, oppure fino Giove in circa un anno.\nStoria.\nNel giugno del 2000, il laboratorio Andrews Space concluse un \"Small Business Innovation Research\" (progetto di ricerca innovativa) della NASA (in Fase I), che era una rivisitazione del concetto originale del \"Project Orion\", denominata MagOrion. Il progetto MagOrion proponeva l'utilizzo di un anello superconduttivo di diametro 2\u00a0km, che avrebbe interagito magneticamente con gli scarichi di plasma prodotti dagli impulsi derivati da mini-esplosioni nucleari di fusione, che avrebbero sostituito la piastra inerziale ammortizzata \"dampened pusher plate\" proposta dal primo Project Orion. Questa modifica consentiva impulsi specifici sopra i 10.000 secondi, con un rapporto spinta/peso iniziale del sistema che veniva stimato tra 0,2 a 10. \nNonostante questo, lo studio identific\u00f2 alcuni problemi potenzialmente invalidanti il MagOrion, come la fragilit\u00e0 dei superconduttori, la loro suscettibilit\u00e0 a limitazioni critiche del proprio campo, la difficolt\u00e0 tecnica di costruire un superconduttore con diametro di 2\u00a0km nello spazio, e la difficolt\u00e0 politica del lanciare un dispositivo capace di espellere esplosivi nucleari ad elevati tassi di ripetizione. Queste preoccupazioni portarono al seguente passo iterativo nella famiglia dei progetti Orion, il Mini-MagOrion (MMO), che viene discusso in questo articolo. Il programma MMO venne finanziato congiuntamente dalla NASA e dall'Department of Energy (DOE) degli Stati Uniti d'America.\nConcetto.\nIl concetto proposto dal Mini-MagOrion (MMO) cerca di affrontare le problematiche individuate dal concetto MagOrion. Il disegno del MMO aggiunge due aspetti importanti ai concetti apportati dalla famiglia di progetti spaziali Orion: primo, l'utilizzo della compressione magnetica di capsule fissili che consenta esplosioni di potenza molto pi\u00f9 ridotta (50-500 GigaJoule invece di 20.000 GJ), che sono innescate da un dispositivo esterno, impedendo (o rendendo difficile) l'utilizzo delle pillole di carburante come arma potenziale. Inoltre l'utilizzo di esplosioni di potenza minore permette di sostituire il grosso anello superconduttivo con un insieme pi\u00f9 raffinato di diverse bobine, disposte a formare una specie di configurazione a tipo ugello di scappamento dei gas ionizzati. \nTest delle ipotesi.\nLa \"Andrews Space\" collaborava con i Sandia National Laboratories statunitensi per condurre alcuni esperimenti che hanno dimostrato componenti chiavi del progetto MMO. Il primo esperimento (condotto sulla macchina Saturn del SNL) dimostr\u00f2 che il mylar (sotto forma di foglio di plastica) poteva essere usato come conduttore per dirigere la corrente nel pellet di combustibile, che dopo avrebbe instaurato il campo magnetico implodente per comprimere il pellet.\nIl secondo test \u00e8 stato condotto sulla \"Z machine\" del SNL, il pi\u00f9 poderoso emettitore al mondo di raggi X e di z-pinch. L'esperimento voleva misurare il rapporto tra la potenza applicata dell'impulso e la compressione risultante nel bersaglio. Gli esperimenti non utilizzavano materiale fissile, ma diversi tipi di elementi inerti ma molto pesanti (oro, tungsteno, ecc.) per evitate la contaminazione della struttura. i risultati sono stati inconcludenti per difficolt\u00e0 tecnologiche inerenti agli apparati di misura usati per determinare il tasso di compressione.\nMini-Mag Orion sui mezzi informativi.\nIl numero di luglio 2003 di Aerospace Engineering (pubblicato da SAE Aerospace) aveva un breve articolo sul programma Mini-MagOrion, e copriva anche gli esperimenti sulla potenza elettrica impulsata nel Sandia National Laboratories. Inoltre a causa della sua stretta relazione con il \"Project Orion\" originale, i concetti del MMO continuano ad essere discussi nella blogosfera."}
{"id": "3280639", "revid": "481666", "url": "https://it.wikipedia.org/wiki?curid=3280639", "title": "James Kirkwood", "text": "Biografia.\nJames Kirkwood debutt\u00f2 sullo schermo come attore nel 1909, diventando presto uno degli interpreti preferiti di David W. Griffith, che lo volle protagonista di molti dei suoi film. Qualche anno dopo, nel 1912, Kirkwood inizi\u00f2 a lavorare anche dietro la macchina da presa. Divent\u00f2 anche uno dei registi preferiti di Mary Pickford, attrice con la quale esord\u00ec nella regia dirigendola in \"The Courting of Mary\". Altre attrici che lavorarono con Kirkwood sono state Mary Alden, Lillian Gish, Catherine Calvert.\nNel 1923, Kirkwood si spos\u00f2 con l'attrice Lila Lee da cui ebbe un figlio, James Kirkwood Jr. (1924-1989), che sarebbe diventato in seguito un noto scrittore e commediografo (\u00e8 l'autore, tra l'altro, del musical \"A Chorus Line\"). In seconde nozze, Kirkwood spos\u00f2 Gertrude Robinson.\nLa sua carriera di regista fin\u00ec nel 1920, mentre continu\u00f2 a fare l'attore fino agli anni cinquanta. Interpret\u00f2 242 film, ne diresse 78 e ne sceneggi\u00f2 5.\nMorto nel 1963, a 88 anni, \u00e8 stato sepolto al Holy Cross Cemetery di Culver City."}
{"id": "3280642", "revid": "4252", "url": "https://it.wikipedia.org/wiki?curid=3280642", "title": "Saga di Egil", "text": ""}
{"id": "3280673", "revid": "171755", "url": "https://it.wikipedia.org/wiki?curid=3280673", "title": "L'esperimento del dottor K", "text": ""}
{"id": "3280675", "revid": "171755", "url": "https://it.wikipedia.org/wiki?curid=3280675", "title": "La vendetta del dottor K", "text": ""}
{"id": "3280677", "revid": "599013", "url": "https://it.wikipedia.org/wiki?curid=3280677", "title": "\u0160t\u011bp\u00e1n Kore\u0161", "text": ""}
{"id": "3280680", "revid": "228587", "url": "https://it.wikipedia.org/wiki?curid=3280680", "title": "Ralph Johnson", "text": ""}
{"id": "3280685", "revid": "1149807", "url": "https://it.wikipedia.org/wiki?curid=3280685", "title": "Koji Minamoto", "text": ""}
{"id": "3280686", "revid": "1305772", "url": "https://it.wikipedia.org/wiki?curid=3280686", "title": "Ralph Johnson (informatico)", "text": "\u00c8 noto per essere coautore del libro \"Design Patterns: Elementi per il riuso di software ad oggetti\" della pi\u00f9 famosa Gang of Four."}
{"id": "3280687", "revid": "599013", "url": "https://it.wikipedia.org/wiki?curid=3280687", "title": "Benjamin Vom\u00e1\u010dka", "text": "Carriera.\nClub.\nDifensore centrale o terzino destro, dopo aver giocato con Slovan Liberec, Bohemians 1905 e Viktoria Pilsen nel 2002 si trasferisce in Slovacchia, passando allo Slovan Bratislava. Il 31 luglio 2004 realizza il suo primo gol stagionale nel 5-1 sull'Artmedia Petrzalka. Con lo Zilina gioca sia in Coppa UEFA che in Champions League, vincendo quattro titoli nazionali in cinque stagioni prima di tornare in patria vestendo la casacca dello Slavia Praga. In seguito gioca anche per il Banik Ostrava e per il Trinec, in seconda categoria."}
{"id": "3280688", "revid": "171755", "url": "https://it.wikipedia.org/wiki?curid=3280688", "title": "David Copperfield (film 1935)", "text": ""}
{"id": "3280696", "revid": "729019", "url": "https://it.wikipedia.org/wiki?curid=3280696", "title": "4\u00ba Reggimento genio guastatori", "text": "Il 4\u00ba Reggimento genio guastatori \u00e8 una unit\u00e0 di guastatori dell'esercito italiano, dipendente dal Comando della Brigata meccanizzata \"Aosta\" ed \u00e8 di stanza a Palermo, nella caserma Ciro Scianna.\nStoria.\n\u00c8 erede del 12\u00ba Reggimento genio di stanza a Palermo dal 1918.\nIl 4\u00ba Reggimento Genio venne costituito a Verona il 1\u00ba novembre 1926. Nella seconda guerra mondiale divenne centro di mobilitazione e fu sciolto nel settembre 1943.\nNel dopoguerra, nel 1975 venne costituito il 4\u00ba Battaglione Genio Pionieri \u201cOrta\u201d a Trento, alle dipendenze del 4\u00ba Corpo d\u2019Armata Alpino, ereditando le tradizioni del 4\u00ba Reggimento Genio, fino allo scioglimento nel 1993.\nIl \"4\u00ba Reggimento Genio Pionieri\" viene ricostituito a Palermo il 19 settembre 1992 con il personale del preesistente 51\u00ba Battaglione Genio Pionieri \u201cSimeto\u201d, fino a quando nel 2000 assume la denominazione di 4\u00ba Reggimento genio guastatori.\nDalla ricostituzione a Palermo ha preso parte a numerose missioni fuori area (Albania, Afghanistan, Kosovo, Bosnia, Iraq, Macedonia, Libia e Somalia \"EUTM\"), ed operazioni sul territorio nazionale (Operazione Vespri siciliani, \u201cDomino e Strade Sicure).\nDipendenza.\nIl 4\u00ba Reggimento genio guastatori fa parte della Brigata meccanizzata \"Aosta\" dislocata in Sicilia, che a sua volta dipende gerarchicamente dal 2\u00a0\u00b0F.O.D.\nStruttura del Reggimento.\nIl reggimento si compone delle seguenti componenti:\nArmi e mezzi in dotazione.\nInformazioni ricavate dalla pagina del 4\u00ba Reggimento genio guastatori sul sito dello Stato Maggiore dell'Esercito."}
{"id": "3280698", "revid": "830939", "url": "https://it.wikipedia.org/wiki?curid=3280698", "title": "Rocco Sinisgalli", "text": "Biografia.\nDopo la maturit\u00e0 classica ha ottenuto la laurea in architettura nel 1973 all'Universit\u00e0 La Sapienza di Roma. Insegna e conduce le sue ricerche presso la Facolt\u00e0 di Architettura Valle Giulia, Universit\u00e0 di Roma La Sapienza. \u00c8 stato coordinatore nazionale di una ricerca fra le universit\u00e0 di Roma, Trieste e Genova e direttore di un programma di ricerca bilaterale con la Francia (Centre National de la Recherche Scientifique, Paris - Consiglio Nazionale delle Ricerche, Roma). \nResponsabile scientifico per la parte italiana, ha organizzato in Francia il Congresso internazionale \u201cDesargues et son temps, Paris - Lyon, 25-30 novembre 1991\u201d. \nHa scritto 23 libri ed \u00e8 conosciuto a livello internazionale per opere su Tolomeo, Giordano, Commandino, Guidobaldo, Stevin, Borromini, Maurolico, Leonardo, Leon Battista Alberti, che tendono alla sistemazione storica della rappresentazione nell'arte e nell'architettura.\nNel 1986 \u00e8 stato responsabile della \u201cSezione Spazio\u201d alla Biennale di Venezia \u201cArte e Scienza\u201d. Membro di commissione per gli esami di dottorato in Francia, ha svolto a Parigi ricerche presso il Centre A. Koyr\u00e9 (Conseil National de la Recherche Scientifique Fran\u00e7aise). Relatore a convegni nazionali e internazionali, in missione scientifica in numerose occasioni, ha tenuto conferenze in Italia e all'estero, ricevendo premi e sovvenzioni per le sue opere.\nPresso l'Istituto Svizzero di Roma ha ideato e coordinato \"I luned\u00ec della prospettiva\", conferenze ad invito, con i pi\u00f9 illustri studiosi internazionali di storia della prospettiva. Per pubblicare i suoi lavori e per offrire ad altri la stessa possibilit\u00e0, ha fondato le collane \"Domus Perspectivae\", \"Perspicere\" e \"Studies in renaissance art and culture\". \nRocco Sinisgalli \u00e8 uno storico della Prospettiva vista come arte, come scienza e come tecnica. Nominato Accademico Raffaello Sanzio in Urbino, ha fondato nella medesima citt\u00e0 il \u201cCentro Internazionale di Studi: Urbino e la prospettiva\u201d."}
{"id": "3280703", "revid": "183114", "url": "https://it.wikipedia.org/wiki?curid=3280703", "title": "I Like Ike", "text": ""}
{"id": "3280707", "revid": "933835", "url": "https://it.wikipedia.org/wiki?curid=3280707", "title": "Bruno Coulais", "text": "Biografia.\nDi formazione classica, attivo sia in campo televisivo che cinematografico fin dagli anni ottanta, raggiunge la notoriet\u00e0 alla fine degli anni novanta, grazie alla colonna sonora del documentario naturalistico \"Microcosmos - Il popolo dell'erba\" (1996), film vincitore di cinque Premi C\u00e9sar 1997, fra cui quello per la miglior musica. Conquista un secondo C\u00e9sar nel 2000 con \"Himalaya - L'infanzia di un capo\".\nIl successo raggiunto lo rende richiesto per i maggiori blockbuster francesi, come \"I fiumi di porpora\" (2000), \"Belfagor - Il fantasma del Louvre\" (2001) e \"Vidocq - La maschera senza volto\" (2001), ma continua a occuparsi anche di documentari, come \"Il popolo migratore\" (2001) e \"Genesis\" (2004), e di televisione.\nRaggiunge la massima affermazione con \"Les choristes - I ragazzi del coro\" (2004) di Christophe Barratier, enorme successo in patria (oltre otto milioni di spettatori) e candidato all'Oscar e al Golden Globe come miglior film straniero, in cui la musica \u00e8 un elemento fondamentale: vince per la terza volta il C\u00e9sar e per la prima volta l'Europea Award e l'\u00c9toile d'or, \u00e8 candidato al Premio BAFTA e all'Oscar alla migliore canzone.\nNel 2009 cura la colonna sonora di due candidati all'Oscar al miglior film d'animazione, \"The Secret of Kells\" e \"Coraline e la porta magica\"."}
{"id": "3280709", "revid": "124124619", "url": "https://it.wikipedia.org/wiki?curid=3280709", "title": "Peter George Peterson", "text": "Biografia.\nFiglio di Georgios Petropoulos, un greco che cambi\u00f2 il proprio nome in quello di George Peterson dopo essere emigrato negli Stati Uniti nel 1923, Peter George Peterson ha frequentato la Northwestern University, laureandosi brillantemente nel 1947, e si \u00e8 specializzato in amministrazione aziendale alla \"University of Chicago Booth School of Business\" ottenendo un MBA nel 1951.\nDopo aver terminato gli studi ha lavorato in numerose societ\u00e0 finanziarie americane: nel 1953 entr\u00f2 nell'agenzia pubblicitaria \"McCann Erickson\", di cui divenne vicepresidente nel 1958, e nel 1961 fu nominato presidente della \"Bell and Howell\", una societ\u00e0 attiva nel campo delle nuove tecnologie e nell'informatica. Contemporaneamente ha svolto attivit\u00e0 politica nelle file del Partito Repubblicano. Una sua creazione fu, per esempio, lo slogan promozionale \u00ab\"I like Ike\"\u00bb a sostegno del generale \"Ike\" Eisenhower candidato nelle elezioni presidenziali negli Stati Uniti d'America del 1952. Pi\u00f9 tardi, dal 29 febbraio 1972 al 1\u00ba febbraio 1973 fu segretario al Commercio degli Stati Uniti con il presidente repubblicano Richard Nixon.\nLasciata l'attivit\u00e0 politica ritorn\u00f2 a lavorare nel settore privato con ruoli dirigenziali: dal 1973 al 1994 alla Lehman Brothers, societ\u00e0 di cui fu dapprima presidente e poi amministratore delegato. Nel 1985 ha fondato con Stephen A. Schwarzman la societ\u00e0 di investimenti Blackstone Group, di cui \u00e8 stato Presidente fino al 2008. In questo periodo \u00e8 stato anche nel consiglio di amministrazione di numerose societ\u00e0 (3M, Black &amp; Decker, CITGO, The Continental Group, Federated Department Stores, General Foods, Radio Corporation of America e Sony) e, nel periodo 2000-2004, presidente del distretto di New York della Federal Reserve Bank. Dal suo ritiro nel 2008, Peterson ha devoluto gran parte del suo patrimonio stimato in circa 2,8 miliardi di dollari per creare una fondazione dedicata alla insegnamento e alla divulgazione dell'economia attraverso l'organizzazione di seminari e conferenze, la gestione di siti web e la produzione di documentari."}
{"id": "3280710", "revid": "183114", "url": "https://it.wikipedia.org/wiki?curid=3280710", "title": "Peter G. Peterson", "text": ""}
{"id": "3280711", "revid": "767487", "url": "https://it.wikipedia.org/wiki?curid=3280711", "title": "The Enigma of Life", "text": "The Enigma of Life \u00e8 il quinto album studio della band gothic metal, Sirenia ed il secondo con la cantante Ailyn. \u00c8 stato pubblicato il 21 gennaio 2011 sotto l'etichetta Nuclear Blast. L'album \u00e8 stato registrato tra luglio e novembre 2010, presso gli studi Sound Suite a Marsiglia, Francia e masterizzato presso Finnvox in Finlandia. \u00c8 la prima volta che un album dei Sirenia offre pi\u00f9 di nove brani, diventando cos\u00ec il pi\u00f9 grande della loro intera discografia. Questo fattore indica un cambiamento molto evidente rispetto alle loro ultime due pubblicazioni. Inoltre, \u00e8 il primo album dei Sirenia prodotto interamente dal suo leader, Morten Veland. Allo stesso modo, Veland ancora una volta ha assunto l'interpretazione e la programmazione di tutti gli strumenti nello studio.\nIl singolo \"The End of It All\", che apre il nuovo album, \u00e8 stato pubblicato il 21 dicembre 2010 in download digitale.\nTracce.\nTesti e musiche di Morten Veland."}
{"id": "3280716", "revid": "787565", "url": "https://it.wikipedia.org/wiki?curid=3280716", "title": "6\u00ba Reggimento bersaglieri", "text": "Il 6\u00ba Reggimento bersaglieri \u00e8 un'unit\u00e0 militare dell'Esercito italiano di stanza a Trapani, nella Caserma Luigi Giannettino ed \u00e8 inquadrato nella Brigata meccanizzata \"Aosta\". Il motto del reggimento \u00e8 \"...e vincere bisogna\".\nStoria.\nLe origini.\nNel 1848 per la prima guerra d'indipendenza, viene costituito il VI battaglione bersaglieri.\nCombatt\u00e9 nel 1859 nella Seconda guerra d'indipendenza, nella battaglia di Palestro.\nDa battaglione a reggimento.\nPrese ufficialmente il nome di VI reggimento bersaglieri dal 31 dicembre 1861, di stanza a Capua. Nel 1862 prese parte ai fatti di Aspromonte, e nel 1866 combatt\u00e9 a Custoza e nel 1870 nella presa di Roma. Fu in Eritrea nel 1895-1896 e nella Guerra italo-turca in Libia nel 1911.\nSi distinse nella Prima guerra mondiale, dove fu inquadrato nella I Brigata bersaglieri, insieme al 12\u00ba Reggimento. Nel 1924 divenne \"VI Reggimento bersaglieri ciclisti\", fino al 1936.\nNella Seconda guerra mondiale fu prima in Albania e nel 1942-1943 nella campagna italiana di Russia e sul fronte del Don, inquadrato nella 3\u00aa Divisione Celere \"Principe Amedeo Duca d'Aosta\", e fu sciolto dopo l'8 settembre 1943.\nIl battaglione Palestro.\nIl 1\u00ba ottobre 1969 venne ricostituito il \"VI battaglione bersaglieri\" inquadrato nel 22\u00ba Reggimento fanteria corazzato \"Cremona\" di cui fece parte fino al 20 ottobre 1975. In tale data, sciolto il 22\u00ba Reggimento di Fanteria, il VI battaglione, che aveva sede in Torino, divenne autonomo e assunse la denominazione di 6\u00ba Battaglione Bersaglieri \"Palestro\" e pass\u00f2 alle dipendenze della 3\u00aa Brigata meccanizzata \"Goito\". Nell'ambito del processo di riordinamento dell'Esercito il 5 dicembre 1989 venne posto in posizione \"quadro\" e la Bandiera di guerra fu portata al sacrario delle bandiere del Vittoriano; fu soppresso il 31 maggio 1991.\nLa ricostituzione.\nII 16 settembre 1992 venne ricostituito a Bologna il 6\u00ba Reggimento bersaglieri, che inquadrava il 6\u00ba battaglione bersaglieri \"Palestro\", anch'esso ricostituito per trasformazione del 10\u00ba battaglione bersaglieri \"Bezzecca\". Fu inquadrato nella brigata meccanizzata \"Friuli\".\nIl reggimento era strutturato su comando, compagnia comando e servizi, compagnia addestrativa, 6\u00ba battaglione bersaglieri \"Palestro\" su quattro compagnie meccanizzate. Nell'ambito della riorganizzazione della Forza Armata, dall'11 giugno 2002 fu riconfigurato in \"Nucleo attivazione\". Il nucleo non aveva una configurazione organica in quanto svolgeva unicamente attivit\u00e0 logistico-amministrative al fine di annullare il carico contabile.\nSostituzione del 12\u00ba.\nCon la professionalizzazione delle forze armate, il 15 aprile 2005 il 12\u00ba Reggimento bersaglieri, di stanza nella Caserma \"Luigi Giannettino\" a Trapani dal 1992, fu soppresso e sostituito nella sede dal ricostituito 6\u00ba Reggimento bersaglieri, con personale di quel reggimento.\nDal 2005 ha preso parte a diverse Missioni militari all'estero. Nel 2017 il Reggimento viene decorato della Croce di Cavaliere dell'Ordine militare d'Italia per le missioni svolte in Kosovo, Libano, Afghanistan e Iraq.\nOrganizzazione.\nDipendenza.\nIl 6\u00ba Reggimento bersaglieri fa parte della Brigata meccanizzata \"Aosta\", che a sua volta dal 2016 dipende gerarchicamente dalla Divisione \"Acqui\". Precedentemente dipendeva dal \"2\u00ba Comando Forze di Difesa\" (COMFOD 2).\nStruttura.\nIl 6\u00ba reggimento bersaglieri si compone di:\nIl Reggimento \u00e8 alimentato da volontari, la maggioranza del personale proviene dalla Sicilia occidentale.\nComandanti (dal 2005).\nDal 3 aprile 2020 il comandante \u00e8 il col. Alberto Nola .\nOnorificenze.\nAlla Bandiera di Guerra.\nLa bandiera di guerra del 6\u00ba Reggimento bersaglieri \u00e8 stata insignita, nel corso della sua storia, delle seguenti onorificenze:\nSimboli.\nStemma.\n\"Scudo:\" partito d'argento e d'azzurro, il primo alla torre di S. Martino al naturale; il secondo alla fascia d'argento caricata da una stella d'azzurro ed accompagnata in capo da due sciabole d'oro in decusse (Custoza) ed in punta da un fiume in fascia ondato d'argento. Il tutto abbassato ad un capo d'oro al quartier franco d'azzurro caricato del tridente bizantino d'Ucraina d'oro.\nOrnamenti esteriori\ncorona turrita d'oro\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto a caratteri capitali di nero: \"...E VINCERE BISOGNA\".\nonorificenza: accollata alla punta dello scudo con l'insegna dell'Ordine militare d'Italia pendente al centro del nastro con i colori della stessa.\nNastri rappresentativi delle ricompense al Valore: annodati nella parte centrale non visibile della corona turrita, scendenti svolazzanti in sbarra ed in banda dal punto predetto, passando dietro la parte superiore dello scudo: 2 d'azzurro, filettate d'oro (Medaglia d'oro al valor militare), 3 d'azzurro (Medaglia di bronzo al valor militare); 1 d'azzurro con due pali d'argento (Croce di guerra al valor militare).\nSintesi della blasonatura.&lt;ref name = \"web.freepass.it/anbdesenzano\"&gt; Ass. Naz. Bersaglieri Sez. di Desenzano, 6\u00ba Reggimento bersaglieri.&lt;/ref&gt;\nNella prima partizione con lo smalto d'argento (simbolo della concordia e della purit\u00e0) \u00e8 rappresentata la torre di San Martino della Battaglia, localit\u00e0 teatro della battaglia combattuta nel 1859 (riferimento alla M.B.V.M. concessa al VI battaglione nella Seconda guerra d'indipendenza).\nLa seconda partizione comprende in alto il ricordo della M.B.V.M. conseguita a Custoza, al centro la stella azzurra dedicata ai fatti di Aspromonte, in basso il \"fiume ondato\" simbolo di tutti i fiumi sacri al ricordo dei bersaglieri: Cernaia, Isonzo, Piave, Don. Lo smalto d'azzurro \u00e8 simbolo di valor militare, quello d'argento di sacrificio.\nIl capo d'oro simboleggia le due massime ricompense al V.M. concesse al Reggimento per il comportamento tenuto in Unione Sovietica nel corso del secondo conflitto mondiale, come evidenziato dal tridente d'Ucraina riportato nel quartier franco.\nMotto del Reggimento.\n\"...e vincere bisogna\"\nIl motto del Reggimento trae origine dalla poesia \"Della canzone di Legnano\" parte prima \"Il Parlamento\" composta da Giosu\u00e8 Carducci, dove il poeta con queste parole attribuite ad Alberto da Giussano vuole esaltare il patriottismo di quel combattente leggendario nella lotta dei Comuni italiani contro l'imperatore Federico I di Svevia detto il Barbarossa.\nArmi e mezzi in dotazione.\nInformazioni ricavate dalla pagina del 6\u00ba Reggimento bersaglieri sul sito dello Stato Maggiore dell'Esercito Italiano."}
{"id": "3280718", "revid": "1543377", "url": "https://it.wikipedia.org/wiki?curid=3280718", "title": "Cantone di Daule", "text": "Il Cantone di Daule \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Daule."}
{"id": "3280719", "revid": "767487", "url": "https://it.wikipedia.org/wiki?curid=3280719", "title": "Cantone di Dur\u00e1n", "text": "Il Cantone di Dur\u00e1n \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Dur\u00e1n."}
{"id": "3280720", "revid": "110157", "url": "https://it.wikipedia.org/wiki?curid=3280720", "title": "Cantone di El Empalme", "text": "Il Cantone di El Empalme \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Velasco Ibarra."}
{"id": "3280721", "revid": "48344", "url": "https://it.wikipedia.org/wiki?curid=3280721", "title": "Eurosky", "text": ""}
{"id": "3280723", "revid": "110157", "url": "https://it.wikipedia.org/wiki?curid=3280723", "title": "Cantone di El Triunfo", "text": "Il Cantone di El Triunfo \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 El Triunfo."}
{"id": "3280724", "revid": "118355207", "url": "https://it.wikipedia.org/wiki?curid=3280724", "title": "Cantone di General Antonio Elizalde", "text": "Il Cantone di General Antonio Elizalde \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 General Antonio Elizalde."}
{"id": "3280725", "revid": "110157", "url": "https://it.wikipedia.org/wiki?curid=3280725", "title": "Cantone di Isidro Ayora", "text": "Il cantone di Isidro Ayora \u00e8 un cantone dell'Ecuador che si trova nella provincia del Guayas.\nIl capoluogo del cantone \u00e8 Isidro Ayora."}
{"id": "3280726", "revid": "110157", "url": "https://it.wikipedia.org/wiki?curid=3280726", "title": "Cantone di Lomas de Sargentillo", "text": "Il Cantone di Lomas de Sargentillo \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Lomas de Sargentillo."}
{"id": "3280727", "revid": "110157", "url": "https://it.wikipedia.org/wiki?curid=3280727", "title": "Cantone di Naranjal", "text": "Il Cantone di Naranjal \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Naranjal."}
{"id": "3280728", "revid": "110157", "url": "https://it.wikipedia.org/wiki?curid=3280728", "title": "Cantone di Naranjito", "text": "Il Cantone di Naranjito \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Naranjito."}
{"id": "3280729", "revid": "110157", "url": "https://it.wikipedia.org/wiki?curid=3280729", "title": "Cantone di Nobol", "text": "Il Cantone di Nobol \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Narcisa de Jesus."}
{"id": "3280730", "revid": "116638160", "url": "https://it.wikipedia.org/wiki?curid=3280730", "title": "Cantone di Palestina", "text": "Il Cantone di Palestina \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Palestina."}
{"id": "3280732", "revid": "110157", "url": "https://it.wikipedia.org/wiki?curid=3280732", "title": "Cantone di Pedro Carbo", "text": "Il Cantone di Pedro Carbo \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Pedro Carbo."}
{"id": "3280734", "revid": "767487", "url": "https://it.wikipedia.org/wiki?curid=3280734", "title": "Cantone di Playas", "text": "Il Cantone di Playas \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Playas."}
{"id": "3280740", "revid": "697352", "url": "https://it.wikipedia.org/wiki?curid=3280740", "title": "Abdi", "text": ""}
{"id": "3280741", "revid": "282094", "url": "https://it.wikipedia.org/wiki?curid=3280741", "title": "Colombo Bonaparte", "text": ""}
{"id": "3280758", "revid": "287204", "url": "https://it.wikipedia.org/wiki?curid=3280758", "title": "Polysaevo", "text": "Polysaevo \u00e8 una citt\u00e0 della Russia siberiana meridionale (oblast' di Kemerovo).\nSorge nella parte centrale della \"oblast'\", 139 chilometri a sud del capoluogo Kemerovo."}
{"id": "3280759", "revid": "1573940", "url": "https://it.wikipedia.org/wiki?curid=3280759", "title": "Chiesa di San Domenico (Orzinuovi)", "text": "La chiesa di San Domenico \u00e8 una chiesa di Orzinuovi, in provincia di Brescia. Costruita durante il Cinquecento, \u00e8 oggi utilizzata come cappella dell'annesso ospedale Mellino Mellini. Contiene una tela del Moretto e una di Grazio Cossali.\nStoria.\nLa chiesa e l'annesso convento vengono costruiti a partire dal 1499 grazie al supporto finanziario di Zaccaria Trevisano, arciprete di Orzinuovi dal 1486 e qui morto nel 1546. Nel 1565 la chiesa viene arricchita dal piccolo campanile ancora esistente. Tra il 1771 e il 1797 il convento viene trasformato in ospedale pubblico e, da allora, pi\u00f9 volte restaurato per assolvere alle nuove funzioni. Il centro ospedaliero \u00e8 ancora oggi attivo e l'adiacente chiesa di San Domenico \u00e8 utilizzata come cappella della struttura.\nOpere.\nLa chiesa conserva una pala del Moretto raffigurante la \"Madonna in trono col Bambino tra i santi Domenico, Giuseppe, Vincenzo Ferrer, Lucia e un committente\" e una tela di Grazio Cossali."}
{"id": "3280760", "revid": "80339", "url": "https://it.wikipedia.org/wiki?curid=3280760", "title": "Polysayevo", "text": ""}
{"id": "3280766", "revid": "15756", "url": "https://it.wikipedia.org/wiki?curid=3280766", "title": "La scacchiera del delitto", "text": "La scacchiera del delitto (\"Gamemaker\") \u00e8 un romanzo dello scrittore statunitense David Keith Cohler pubblicato la prima volta nel 1980 ed in Italia nel 1982 nella collana Il giallo Mondadori. Il libro \u00e8 suddiviso in 24 capitoli e su molti di essi sono presenti dei precisi riferimenti temporali.\nNella versione edita da Arnoldo Mondadori Editore nella collana \"Il giallo Mondadori\" volume 1737 alla fine del libro c'\u00e8 un racconto dal titolo \"Gli amori, le avventure e la morte di un elefante bianco\" dello scrittore Sergio Atzeni oltre ad un altro racconto dal titolo \"Sogni\" dello scrittore John Lutz.\nSulla quarta di copertina sono presenti due errori.\nIl primo errore \u00e8 dove si dice che \"Bush giocatore di baseball, folgorato con un colpo alla testa mentre sta per tirare durante un incontro\", in realt\u00e0 viene assassinato mentre si appresta a prendere una palla tirata da Zeke Lopez.\nIl secondo errore \u00e8 dove si dice che \"Accanto all'arma del delitto o nelle sue vicinanze, un pezzo di scacchi, dal re alla regina e via dicendo\" in realt\u00e0 il re non viene mai utilizzato dall'assassino.\nTrama.\nWillie Bush \u00e8 un giocatore di baseball. \u00c8 un grande giocatore dei New York Yankees. Durante una partita che si gioca a New York tra i New York Yankees e i Red Sox sparano a Willie Bush e lui muore sul colpo. Dopo alcune ricerche viene rinvenuto il fucile che lo ha ucciso. Il fucile \u00e8 stato rinvenuto sul tetto dello stadio. Insieme al fucile viene ritrovato un piccolo oggetto e pi\u00f9 precisamente un alfiere di colore nero, un alfiere del gioco degli scacchi. Nel preciso momento che Willie Bush veniva ucciso, Sam Knight stava guardando la partita alla televisione di casa sua. Arthur Cavanaugh incarica la SOS e i suoi agenti, delle indagini di questo omicidio.\nLa SOS (Squadra Operazioni Speciali) si occupa di tutti quei crimini strani e fuori dal comune. Mentre la SOS cerca di fare il punto della situazione dell'omicidio di Willie Bush, anche Angel Mercado Garcia, un fantino, muore durante una corsa al galoppo. La sua morte non viene immediatamente imputata ad un omicidio. Dopo una \"soffiata\", Vic Fletcher trova un pezzettino di plastica e pi\u00f9 precisamente un cavallo nero di un gioco degli scacchi.\nIn giorno dopo, durante una partita di tennis, la giocatrice Cornelia Becker muore avvelenata. Non era lei che doveva morire ma, per l'assassino, va bene ugualmente. Nel campo di gioco viene ritrovato un altro pezzo degli scacchi e pi\u00f9 precisamente una donna nera. Nonostante che un giornale insinui che i tre omicidi sono collegati tra loro, la polizia fa una dichiarazione ufficiale alla stampa nel senso opposto, ma sanno che non \u00e8 vero. Hanno fatto quella dichiarazione per non creare del panico inutile.\nMentre la SOS continua ad indagare sui tre omicidi, l'assassino si appresta a effettuare il quarto omicidio. Durante un incontro di pugilato l'omicida riesce a far pervenire un pacco al pugile Bobo Foster al Madison Square Garden. Dentro al pacco c'\u00e8 una bomba a mano che esplode appena il pacco viene aperto. L'esplosione uccide due collaboratori di Bobo Foster e ferisce, in modo grave, lo stesso pugile. Anche in questo caso l'omicida ha inviato un alfiere nero insieme alla bomba e la SOS riesce a scoprirlo in modo del tutto casuale.\nVisto che per i quattro attentati sono stati utilizzati varie armi (un fucile di precisione, dell'acido, del veleno e una bomba a mano) la SOS concentra i suoi sforzi sui militari o ex militari. Non disdegna nemmeno giocatori o ex giocatori di scacchi, visto i vari pezzi ritrovati sui luoghi degli omicidi.\nIl romanzo continua con il ritrovamento al Madison Square Garden, durante un'esibizione degli Harlem Globe Trotters, di un pacco bomba senza esplosivo. Il pacco contiene un rotolo di carta igienica, un biglietto e un altro pezzo degli scacchi, e pi\u00f9 precisamente un cavallo. Nel biglietto c'\u00e8 una richiesta impellente di sospendere tutti gli avvenimenti sportivi di atleti professionistici nel territorio di New York.\nGrazie a delle indagini sulla prostituta Patti Allen, la SOS riesce ad avere alcune informazioni su presunto pruriomicida. Poco per volta riescono ad individuarlo e a scoprire che il prossimo suo atto sar\u00e0 al Giant Stadium.\nCuriosit\u00e0.\nNel capitolo 13 c'\u00e8 un riferimento ai fratelli Kennedy, a Giulio Cesare e a Leone Trotsky.\nNel capitolo 14 c'\u00e8 un riferimento ad Mohammed Ali, ad Apollo Creed e a Rocky.\nNel capitolo 16 c'\u00e8 un riferimento a Bobby Fisher, a Karpov e a Korcnhoi.\nNel capitolo 18 c'\u00e8 un altro riferimento a Bobby Fisher.\nNel capitolo 23 c'\u00e8 un riferimento a Pel\u00e8.\nGli amori, le avventure e la morte di un elefante bianco.\nQuesto racconto di Sergio Atzeni \u00e8 allegato al romanzo \"La scacchiera del delitto\".\nTrama.\nSavino \u00e8 un uomo ed in quel giorno d'estate \u00e8 al mare per rinfrescarsi un poco. Li, sulla spiaggia, vede una giovane ragazza, si avvicina. Si ricorda, quando da giovane aveva conosciuto la donna cha abitava al piano sopra al suo. La sera la fanciulla che gli \u00e8 accanto si alza per andare nelle cabine a cambiarsi e l\u00ec lui la uccide. Il racconto prosegue con i fatti su quello che gli successe dopo l'omicidio.\nSogni.\nQuesto racconto di John Lutz, titolo originale \"The Landscape of Dreams\" \u00e8 allegato al romanzo \"La scacchiera del delitto\".\nTrama.\nL'uomo di Doris, Jeff, l'ha lasciata. Bill, il figlio, \u00e8 morto per colpa della droga. Per questi ed altri motivi Doris ha dei grossi problemi psicologici. Il dottor Melinger l'ha sta curando con l'elettrochoc. Per colpa, o per fortuna, la cura riesce a risvegliare in Doris ricordi che oramai anche lei credeva sepolti definitivamente. Tra questi ricordi c'\u00e8 quello di suo padre che \u00e8 stato ucciso, \u00e8 stato ucciso da sua madre. Tra i ricordi affiora anche un altro ricordo molto importante."}
{"id": "3280768", "revid": "309289", "url": "https://it.wikipedia.org/wiki?curid=3280768", "title": "Osinniki", "text": "Osinniki \u00e8 una citt\u00e0 della Russia siberiana meridionale (oblast' di Kemerovo).\nSorge nel bacino del Kuzbass alla confluenza del fiume Kandalep nella Kondoma (bacino idrografico dell'Ob'), nella parte meridionale della \"oblast'\", 354 chilometri a sud del capoluogo Kemerovo.\nLa citt\u00e0 ha una popolazione di circa 47.000 abitanti (gennaio 2010), che salgono a circa 63.000 se si considera l'intera agglomerazione che comprende anche alcuni insediamenti rurali."}
{"id": "3280780", "revid": "1272592", "url": "https://it.wikipedia.org/wiki?curid=3280780", "title": "Italo-romeni", "text": "Gli italo-romeni sono i membri di una comunit\u00e0 d'origine italiana presenti in Romania sin dalla prima met\u00e0 dell'Ottocento, quando italiani provenienti da alcune regioni allora povere (in particolare dal Veneto e dal Friuli), vi emigrarono per lavorare nelle miniere, sui cantieri delle ferrovie o nell'edilizia.\nLa comunit\u00e0 italo-romena si \u00e8 costantemente accresciuta sino agli anni quaranta del XX secolo, per conoscere un arresto e una drastica diminuzione nel secondo dopoguerra. Attualmente, come reazione all'imponente immigrazione in senso contrario, sta conoscendo una sensibile ripresa, dovuta alla creazione di piccole imprese commerciali italiane, in settori assenti o in via di sviluppo nel Paese carpatico.\nGli italo-romeni sono considerati una minoranza linguistica a tutti gli effetti dall'ordinamento giuridico romeno.\nL'emigrazione storica.\nLe coste dell'attuale Romania furono battute delle rotte commerciali della Repubblica di Genova e della Repubblica di Venezia almeno dal XIII secolo. Esse fondarono numerosi porti alla foce del Danubio, tra i quali \"Vicina\" (vicino a Isaccea), (Sf\u00e2ntu Gheorghe), \"San Giorgio\" (Giurgiu) e Calafat. I genovesi crearono anche alcune colonie: le maggiori colonie erano Moncastro, Licostomo, Caladda, Costanza e San Giorgio. La conquista turca li massacr\u00f2, costringendo i sopravvissuti a trasferirsi a Istanbul o altrove. Alcuni riuscirono a tornare in Liguria, ma altri rimasero nell'area della Bessarabia e Dobrugia. Infatti famiglie illustri della nobilt\u00e0 moldava -detti boiarii (o boiardi)- fanno risalire la loro origine ad alcuni di questi coloni. Tale \u00e8 il caso dei \"Negruzzi\" moldavi della prima met\u00e0 dell'Ottocento: Iacob Negruzzi e Costache Negruzzi, considerati talora i primi Italo-romeni dei nostri giorni.\nSuccessivamente i primi italiani a emigrare stabilmente nel territorio dell'attuale Romania furono alcune famiglie della Val di Fassa e della Val di Fiemme (nel Trentino) che, nel 1821, furono trasferite nei Monti Apuseni, in Transilvania, a lavorare come tagliaboschi e lavoratori del legno per conto di un commerciante austriaco di legname.\nAll'epoca il Triveneto, cos\u00ec come la Transilvania, era compreso nell'Impero austriaco; tali spostamenti furono quindi agevolati dall'Austria, nell'ambito di una politica di migrazioni interne tra le regioni pi\u00f9 povere e di confine dell'Impero.\nIl flusso migratorio prosegu\u00ec dopo l'Unit\u00e0 d'Italia, non solo verso la Transilvania austro-ungarica ma anche verso il resto della Romania (Principato di Moldavia e Valacchia) che, con l'indipendenza ottenuta dall'Impero Ottomano (1877) e a seguito dell'annessione del Veneto all'Italia (1866), divent\u00f2 una valvola migratoria tutt'altro che irrilevante per la povera e sovrappopolata regione. Alla fine dell'Ottocento, infatti, circa il 10-15% degli emigranti partiti dal Veneto, si sono diretti in Romania, anche se, spesso costituito da migrazioni stagionali nei settori dell'edilizia, della costruzione delle ferrovie, delle attivit\u00e0 boschive o nelle miniere. Il numero di emigranti italiani in Romania pass\u00f2 dagli 830 del 1871 a pi\u00f9 di 8.000 nel 1901, secondo le stime del Ministero degli Affari Esteri.\nL'emigrazione italiana \u00e8 proseguita nel periodo tra le due guerre mondiali, toccando il massimo di circa 60.000 presenze di italiani in Romania, negli anni trenta, per esaurirsi progressivamente negli anni quaranta.\nSecondo ricerche storiche, tra la fine dell'800 e la seconda guerra mondiale si trasferirono in Romania circa 130.000 italiani, per la maggior parte ritornati in patria dopo il 1945. Rimasero nelle citt\u00e0 romene quegli emigranti che nel frattempo avevano rinunciato alla cittadinanza italiana.\nIl riconoscimento dello status di minoranza linguistica e la recente immigrazione.\nAll'indomani della caduta del regime comunista (1989) lo Stato rumeno ha riconosciuto a queste piccole comunit\u00e0, lo status di minoranza linguistica e il diritto a essere rappresentate alla Camera dei Deputati da un proprio parlamentare.\nOggi la minoranza italiana storica (stimata tra le 9.000 persone) \u00e8 organizzata in particolare grazie all'Associazione degli italiani di Romania - RO.AS.IT., la pi\u00f9 grande e importante comunit\u00e0 italiana del Paese.\nL'Associazione Italiani di Romania \u2013 RO.AS.IT. \u2013 \u00e8 stata fondata nel 1993 a Suceava per volont\u00e0 di un gruppo di discendenti di origine italiana stabilitisi nella zona della Bucovina. Essi hanno desiderato ridare vita all'unit\u00e0 della comunit\u00e0 degli italiani in Romania, la cui esistenza \u00e8 stata segnata dalle avversit\u00e0 della storia degli ultimi 50 anni (fino al 1989).\nNel 1996 l'Associazione Italiani di Romania ha acquisito personalit\u00e0 giuridica a tempo indeterminato e, nel 2008, ha ricevuto lo statuto di pubblica utilit\u00e0 in base alla Decisione governativa n. 109/30.01.2008.\nIn conformit\u00e0 con quanto previsto dallo statuto, la RO.AS.IT. svolge la sua attivit\u00e0 in Romania, grazie alla sede centrale e alle filiali territoriali (v. la sezione filiali), e in Italia.\nGi\u00e0 dal momento della fondazione, i membri dell'Associazione Italiani di Romania si sono proposti di ricostruire passo dopo passo il tragitto storico della comunit\u00e0 italiana, da sempre impegnata nella modernizzazione della Romania interbellica, bruscamente interrotto per le note vicende politiche. La Romania interbellica ha infatti vissuto un periodo di sviluppo senza precedenti nella sua storia, e molti sono stati gli emigranti italiani che vi si sono stabiliti per lavoro. L'obiettivo della RO.AS.IT. \u00e8 ed \u00e8 stato quello di ricreare quella comunit\u00e0 nazionale.\nL'attuale parlamentare della minoranza italiana \u00e8 espresso dalla comunit\u00e0 pi\u00f9 compatta e pi\u00f9 unita, quella di Suceava. Altri gruppi si trovano a Cluj, Oradea, Satu Mare, Craiova, Hunedoara-Otelu Rosu, Gala\u021bi, Ia\u0219i, Tulcea, S\u00e2nt\u0103m\u0103ria-Orlea, oltre che a Bucarest.\nAccanto alla minoranza storica, vi sono gli italiani di recente immigrazione. Secondo stime attuali, infatti, in Romania vivono circa 20\u00a0000 italiani, quasi tutti arrivati negli ultimi vent'anni. Gli italiani si sono soprattutto accentrati a Bucarest, nel Banato (zona di Timi\u0219oara) e nella Transilvania, ma si trovano in quasi tutte le regioni della Romania, creando piccole o medie imprese tra cui bar, pizzerie e ristoranti."}
{"id": "3280782", "revid": "767487", "url": "https://it.wikipedia.org/wiki?curid=3280782", "title": "Kaltan", "text": "Kaltan \u00e8 una citt\u00e0 della Russia siberiana meridionale (oblast' di Kemerovo).\nSorge nel bacino del Kuzbass, lungo il fiume Kondoma (bacino idrografico del Tom'), nella parte meridionale della \"oblast'\", 338 chilometri a sud del capoluogo Kemerovo.\nLa suddetta citt\u00e0 ha dato, il 30 maggio 1996, i natali al calciatore del AS Monaco e della Nazionale russa Aleksandr Golovin."}
{"id": "3280786", "revid": "124588367", "url": "https://it.wikipedia.org/wiki?curid=3280786", "title": "Eddie Money", "text": "Di grande successo negli anni settanta e ottanta, raggiunse molti piazzamenti nella classifica \"Top 40\" americana e diversi dischi di platino.\nLa sua carriera musicale inizi\u00f2 quando, trasferitosi a Berkeley, in California, fu notato e posto sotto contratto dalla casa discografica Columbia Records. Negli anni settanta fu in classifica grazie a singoli come \"Baby Hold On\" e \"Two Tickets to Paradise\". Il suo successo prosegu\u00ec anche negli anni ottanta, grazie anche ai suoi video musicali, trasmessi frequentemente da MTV, tra i quali si ricorda in particolare \"Shakin\" e \"Think I'm in Love\".\nMoney ritorn\u00f2 nel mondo musicale dopo due anni di assenza nel 1986 con il disco di successo \"Can't Hold Back\", che present\u00f2 il celebre brano \"Take Me Home Tonight\", che entr\u00f2 in Top 10, oltre alla canzone \"I Wanna Go Back\". Simile successo ebbe il successivo album \"Walk on Water\", ma la sua carriera da \"top 40\" fin\u00ec con il singolo \"I'll Get By\" nel 1992, piazzatosi alla posizione numero 21. Durante gli anni novanta e nel nuovo millennio, Money continu\u00f2 a pubblicare raccolte, presentando talvolta nuove tracce.\nBiografia.\nNacque a Brooklyn in una famiglia cattolica di origine irlandese, e crebbe a Long Island. Si diplom\u00f2 alla Island Trees High School di Levittown nel 1967 e successivamente segu\u00ec le orme del padre, divenendo un poliziotto.\nTrasferitosi a Berkeley, entr\u00f2 a far parte di alcune formazioni locali fino a che, notato dalla case discografica Columbia Records, intraprese la carriera solista, pubblicando nel 1977 l'omonimo album \"Eddie Money\", numero 37 nelle classifiche e dotato di due singoli, \"Baby Hold On\" e \"Two Tickets to Paradise\", entrambi entrati nella top 40.\nL'anno seguente Money pubblic\u00f2 un secondo album, dal titolo \"Life for the Taking\", con sonorit\u00e0 pi\u00f9 vicine al pop. Il disco sal\u00ec alla posizione numero 17, diversamente dai due singoli estratti, \"Can't Keep a Good Man Down\" e \"Maybe I'm a Fool\", che non entrarono nella top 20.\nDue anni dopo, nel 1980, fu dato alle stampe \"Playing for Keeps\", disco che raggiunse la posizione numero 35 negli Stati Uniti ma nessun singolo in top 40. Due anni dopo fu il turno di \"No Control\", con i singoli \"Shakin\", \"Think I'm In Love\" e \"Take A Little Bit\": fu numero 20 negli USA.\nCercando di duplicare il successo di \"No Control\", Money pubblic\u00f2 \"Where's the Party?\" nel 1983. L'album proponeva i singoli \"Big Crash\", \"Club Michelle\" e \"Leave It To Me\", ma raggiunse il pi\u00f9 basso piazzamento della sua carriera, la posizione numero 67. Il ritorno al successo di Money si ebbe con il disco \"Can't Hold Back\" nel 1986, grazie anche al singolo \"Take Me Home Tonight\", un duetto con Ronnie Spector, che fu numero 4 nella classifica Billboard Hot 100. Altre canzoni di successo furono \"Wanna Go Back\", \"Endless Nights\" e \"We Should Be Sleeping\".\nAncora, il singolo \"Walk on Water\", estratto dall'album del 1988 \"Nothing to Lose\", arriv\u00f2 in top 10. Il disco, che presentava anche tracce come \"Forget About Love\" e \"The Love In Your Eyes\", entr\u00f2 anch'esso nella classifica relativa, diversamente da quelli prodotti in seguito negli anni novanta. La sua popolarit\u00e0 and\u00f2 poi declinando a causa di alcune pubblicazioni di basso livello e ai problemi di dipendenza dalla droga che lo affliggevano, superati solo nel nuovo millennio.\nIl 24 agosto 2019, Money rivel\u00f2 che gli era stato diagnosticato un carcinoma dell'esofago, malattia che l'avrebbe quindi portato alla morte venti giorni dopo, il 13 settembre, all'et\u00e0 di 70 anni.\nVita privata.\nSi spos\u00f2 due volte: dopo aver divorziato da Margo Lee Walker, prese in moglie Laurie Harris, con cui ebbe i suoi cinque figli, Zachary, Jessica, Joseph, Julian e Desmond."}
{"id": "3280794", "revid": "121297099", "url": "https://it.wikipedia.org/wiki?curid=3280794", "title": "Hikaru Hiyama", "text": " \u00e8 la co-protagonista della serie manga e anime \"Orange Road\". Nella prima versione italiana dell'anime, adattata e trasmessa da Mediaset, il personaggio \u00e8 stato chiamato Tinetta.\nIl personaggio.\nHikaru Hiyama \u00e8 presentata all'inizio della serie come una persona sgradevole, un'attaccabrighe, una giovane delinquente dai modi possibilmente peggiori di quelli di Madoka Ayukawa. Proprio come Madoka, Hikaru \u00e8 in parte dedita al fumo e ad un linguaggio piuttosto scurrile. Tuttavia, dopo aver conosciuto Ky\u014dsuke Kasuga, in realt\u00e0 Hikaru si scopre una ragazza gentile, dolce ed energica, oltre che molto fedele a coloro a cui tiene. Hikaru \u00e8 anche un po' infantile, specialmente perch\u00e9 \u00e8 una figlia unica e un po' riparata; quando \u00e8 estremamente eccitata, a volte tende a tornare a una forma di chiacchiere infantile, che \u00e8 considerata carina per gli standard giapponesi. Anche lei smette di fumare. Lo stesso nome di Hikaru richiama queste sue caratteristiche caratteriali. Infatti \"hikaru\" \u00e8 la parola giapponese con cui si indica la luce e l'azione del brillare. Inoltre \u00e8 un nome sia maschile che femminile, cosa voluta dall'autore per indicare proprio la personalit\u00e0 \"maschiaccia\" iniziale del personaggio.\nHikaru si trova casualmente a vedere Ky\u014dsuke eseguire un canestro da seduto, da una distanza assurda e con una forza impressionante, realizzato in realt\u00e0 tramite i poteri, e finisce per innamorarsi perdutamente di lui. Hikaru fa sempre riferimento a Ky\u014dsuke con la parola \"tesoruccio\" (in originale l'inglese \"darling\") e tende ad utilizzare una forma di linguaggio molto infantile. Hikaru prova nei confronti di Ky\u014dsuke un amore sincero, ma non del tutto corrisposto. Infatti Ky\u014dsuke \u00e8 in realt\u00e0 innamorato di Madoka, ma non ha il coraggio di rivelare ad Hikaru la verit\u00e0 per paura di ferirla. Le cose sono ulteriormente complicate dal fatto che Madoka \u00e8 la migliore amica di Hikaru, ed anche lei per le stesse ragioni non \u00e8 in grado di rivelare la verit\u00e0 all'amica. Nell'anime la situazione si sbroglia nel film \"\" quando Ky\u014dsuke decide di affrontare la situazione di petto, parlando direttamente con Hikaru, che prender\u00e0 molto male la cosa. Nel manga invece Hikaru apprende la verit\u00e0 indirettamente da Manami, la sorella di Ky\u014dsuke, ed avr\u00e0 la conferma dopo aver origliato uno sfogo di Madoka al proprietario dell'ABCB. Ci\u00f2 nonostante Hikaru riuscir\u00e0 a trovare la forza di perdonare sia Madoka che Ky\u014dsuke e di \"benedire\" la loro relazione. \nHikaru \u00e8 di due anni pi\u00f9 giovane di Ky\u014dsuke e Madoka, ed \u00e8 nata lo stesso giorno di Ky\u014dsuke. Frequenta la stessa classe di Manami e Kurumi, le sorelle di Ky\u014dsuke. Hikaru ha fatto amicizia con Madoka quando un bullo ha portato via il medaglione preferito della piccola Hikaru, e una Madoka preadolescente ha assistito a questo e ha inseguito il bullo fino a quando non lo ha restituito a Hikaru, suggellando l'amicizia delle due ragazze. Nutre una grande passione per la danza e per il canto. Nel film \"\", ambientato nel futuro dei personaggi, viene rivelato che Hikaru \u00e8 diventata una ballerina di musical e si \u00e8 trasferita per lavoro negli Stati Uniti.\nAspetto fisico.\nHikaru \u00e8 una ragazzina dall'aspetto solare e allegro, che riflette del resto il suo carattere. \u00c8 molto carina, ha gli occhi azzurri e i capelli castani chiari, che porta sempre corti a caschetto, tranne che nel futuro rappresentato dal secondo film, in cui diventer\u00e0 una ventenne molto attraente e far\u00e0 la ballerina di musical.\nPersonalit\u00e0.\nInizialmente \u00e8 presentata come sgradevole, una attaccabrighe e una parlatrice pi\u00f9 dura di Madoka. Ma una volta che diventa amica di Kyousuke, si scopre che in realt\u00e0 \u00e8 molto gentile, dolce, frizzante ed energica. Dopo aver visto Kyousuke eseguire un'impresa fisica impressionante usando \"il potere\", finisce per innamorarsi di lui abbastanza duramente. Si riferisce a lui con la parola inglese \"Darling\". Tende a tornare a una forma di chiacchiere infantile, che \u00e8 un segnale che \u00e8 estremamente immatura e protetta. \nHa dei sentimenti per Kyousuke, che si prende cura di lei ma pi\u00f9 come una sorella che come una futura fidanzata, ed \u00e8 la migliore e quasi unica amica di Madoka per diversi anni da quando lei e Y\u016bsaku erano gli unici a non aver mai avuto paura di lei.\nDoppiatrici.\nIn \"Orange Road\", Hikaru \u00e8 doppiata in giapponese da Eriko Hara nell'anime, nei film e negli OAV, mentre da Y\u014dko Ogai nell'episodio pilota e da Yuka Imai nel radiodramma.\nNella versione in italiano \u00e8 doppiata da Marina Massironi nella prima edizione dell'anime e dei film a cura della Mediaset (tranne negli OAV diretti da quest'ultima, dove la voce \u00e8 della cugina Cinzia Massironi), da Laura Lenghi nell'adattamento dell'anime e dei film della Dynamic Italia, i quali diritti sono passati poi alla Yamato Video, e da Elisabetta Spinelli negli OAV."}
{"id": "3280795", "revid": "1783371", "url": "https://it.wikipedia.org/wiki?curid=3280795", "title": "Airspeed Horsa", "text": "L'Airspeed Horsa era un aliante da trasporto tattico sviluppato dall'azienda britannica Airspeed Limited e prodotto, oltre che dalla stessa anche su licenza dalla Austin Motor Corporation e dalla Harris Lebus, negli anni quaranta.\nUtilizzato dalle aeronautiche militari britannica Royal Air Force e statunitense United States Army Air Forces principalmente durante la seconda parte della seconda guerra mondiale, fu un importante velivolo che consent\u00ec alle truppe e mezzi di British Army ed United States Army di essere trasportate in territorio francese durante i giorni seguenti lo sbarco in Normandia.\nInizialmente identificato solo con la designazione aziendale ricevette in seguito il nome Horsa in memoria di Horsa del Kent, fratello di re Hengest del Kent, personaggio semi-leggendario della storia anglosassone.\nStoria.\nIl successo ottenuto dalle truppe aviotrasportate della Wehrmacht grazie all'utilizzo dell'aliante DFS 230 durante la Campagna di Francia, specie in occasione della battaglia del Forte Eben-Emael, sugger\u00ec alle forze armate delle nazioni alleate di sviluppare anch'essi reparti appositamente attrezzati per simili operazioni. Questa decisione avrebbe alla fine indotto alla creazione di due divisioni aviotrasportate (Airborne Divisions) britanniche cos\u00ec come un certo numero di unit\u00e0 pi\u00f9 piccole. L'istituzione del programma britannico che vide la nascita di questa specialit\u00e0 militare ebbe inizio il 22 giugno 1940, quando il primo ministro, Winston Churchill, diresse il War Office in un memorandum per studiare la possibilit\u00e0 di creare una unit\u00e0 di 5\u00a0000 paracadutisti. Nel 1941, anche gli Stati Uniti d'America avviarono un simile programma.\nNell'iniziale fase di sviluppo, i funzionari del War Office decisero che una componente essenziale del loro equipaggiamento dovesse essere un particolare aliante di adeguata capacit\u00e0 che avesse il compito di trasportare sia le truppe che le attrezzature pesanti al loro seguito. Il primo velivolo ad essere progettato e realizzato a questo scopo fu il General Aircraft Hotspur, del quale il prototipo venne portato in volo per la prima volta il 5 novembre 1940. Tuttavia in fase di valutazione vennero riscontrati diversi problemi nella struttura dell'Hotspur, primo tra tutti la capacit\u00e0 di trasportare un numero di soldati ritenuto insufficiente. Tatticamente si credeva che le truppe aviotrasportate avrebbero dovuto atterrare in gruppi molto pi\u00f9 numerosi degli otto che gli Hotspur potevano trasportare, inoltre il numero di aerei necessari per trainare un simile gruppo di alianti risultava eccessivo ed impraticabile. Vi era anche la concreta preoccupazione che nell'impiego operativo il modello avrebbe dovuto essere trainato in tandem, una soluzione che risultava estremamente difficile nel volo durante le ore notturne e con formazioni di nubi. Venne cos\u00ec deciso di utilizzare l'Hotspur come aliante da addestramento e di proseguire con lo sviluppo di diversi altri tipi di modelli, tra cui un aliante d'assalto da 25 posti che diverr\u00e0 in seguito l'Airspeed Horsa.\nSviluppo.\nIl 12 ottobre 1940 l'Air Ministry, il ministero dell'aviazione britannico, rilasci\u00f2 una specifica, la X.26/40, per la fornitura di un velivolo da trasporto senza motori realizzato in legno in grado di trasportare tra i 24 ed i 36 soldati completamente equipaggiati. Alla richiesta rispose la Airspeed Ltd. presentando un progetto, al quale era stato assegnato la designazione HS.51, che prevedeva un velivolo caratterizzato dalla presenza ai lati della fusoliera di portelloni che avrebbero permesso ai paracadutisti di lanciarsi sulla zona interessata dall'operazione. La necessit\u00e0 di effettuare un atterraggio era difatti inizialmente considerata secondaria, soluzione per\u00f2 ben presto abbandonata per un impiego operativo che prevedeva che le truppe venissero trasportate fino a terra. La proposta venne accettata e nel febbraio 1941 venne emesso un ordine di fornitura iniziale per 400 esemplari con la clausola di evaderlo completamente entro il successivo luglio 1942.\nLe indagini effettuate per valutare la possibilit\u00e0 di un'ulteriore fornitura di 400 esemplari prodotti in India e destinate alle truppe aviotrasportate indiane portarono all'abbandono del progetto una volta scoperto che il legno necessario alla loro costruzione avrebbe dovuto essere importato in India ad un costo proibitivo. Vennero ordinati cinque prototipi, i primi due prodotti dalla Fairey Aircraft e destinati ai test di volo mentre l'Airspeed complet\u00f2 i rimaneti tre destinati a prove di organizzazione delle infrastrutture e nelle prove di carico. Il primo prototipo (DG597), trainato da un Armstrong Whitworth Whitley, si stacc\u00f2 da terra il 12 settembre 1941 ai comandi del pilota collaudatore George Errington, 11 mesi dopo che la specifica era stata rilasciata.\nUna successiva specifica, la X3/41, emessa dal'Air Ministry per soddisfare la necessit\u00e0 di dotarsi di un velivolo da bombardamento in grado di trasportare una bomba Tallboy e destinato all'affondamento della \"Tirpitz\", nave da battaglia della tedesca Kriegsmarine, produsse un ordine di fornitura per 200 esemplari di una conversione dell'Horsa a questo ruolo ed identificato con la designazione AS 52. Il modello era caratterizzato dalla presenza di un vano bombe ricavato nella parte ventrale della fusolera in grado di caricare quattro ordigni da 2\u00a0000\u00a0lb (907\u00a0kg) o due da 4\u00a0000\u00a0lb (1\u00a0814\u00a0kg). La soluzione creata d'emergenza per l'indisponibilit\u00e0 di bombardieri in grado di trasportare il nuovo ordigno risult\u00f2 inutile quando si riusc\u00ec ad intervenire sull'Avro 683 Lancaster. Il programma di sviluppo dell'Horsa da bombardamento venne interrotto e l'ordine di fornitura cancellato.\nLa produzione in serie inizi\u00f2 nei primi mesi del 1942, e da maggio ben 2\u00a0345 esemplari vennero ordinati dal British Army per l'uso in operazioni future. L'aliante venne progettato fin dall'inizio per essere costruito in componenti con una serie di 30 componenti necessari per completare il processo di fabbricazione. La costruzione era destinato principalmente ad utilizzare gli impianti lavorazione del legno non pi\u00f9 utilizzati per le priorit\u00e0 assegnate a pi\u00f9 urgenti produzioni aeronautiche, con il risultato che la produzione venne ripartita su fabbriche separate e, di conseguenza, con il vantaggio di limitare l'eventuale perdita in caso di attacco tedesco. Il suo progettista, Arthur Hessell Tiltman, dichiar\u00f2 che l'Horsa\nDato che i subappaltatori non possedevano campi d'aviazione atti a far volare gli alianti dai loro stabilimenti alle destinazioni desiderate, sono stati consegnati nelle loro 30 sottosezioni separate al RAF Maintenance Units, dove sarebbero poi stati assemblati. Un ciclo di produzione iniziale di 695 alianti \u00e8 stata intrapresa dalla Airspeed presso il proprio stabilimento di Christchurch, nella contea di Dorset, ma i rimanenti sono stati in seguito prodotti da una serie di subfornitori. Questi includevano la Austin Motors e la Harris Lebus, azienda attiva nella produzione e distribuzione di mobili d'arredamento. Alla fine della produzione vennero costruiti tra i 3\u00a0799 ed approssimativamente 5\u00a0000 esemplari di Horsa.\nImpiego operativo.\nCon una capacit\u00e0 massima di 30 posti, l'Horsa risultava molto pi\u00f9 grande dello statunitense Waco CG-4A da 13 posti (ridesignato \"Hadrian\" dalle forze armate britanniche) e del General Aircraft Hotspur da 8 posti, quest'ultimo aliante destinato solo alla formazione degli equipaggi. In alternativa l'AS.51 poteva caricare una Jeep o un cannone controcarri Ordnance QF 6 lb.\nL'Horsa venne utilizzato per la prima volta in un'operazione bellica nella notte tra il 19 ed il 20 novembre 1942 nel fallito attacco all'impianto di produzione tedesco di acqua pesante a Rjukan, in Norvegia (Operazione Freshman). I due alianti Horsa impiegati, che trasportavano 15 guastatori ciascuno, ed uno dei Handley Page Halifax che li trainava si schiantarono a causa del maltempo. Tutti i 23 sopravvissuti all'impatto a terra dei due alianti furono giustiziati su ordine di Hitler, in violazione diretta della Convenzione di Ginevra che protegge prigionieri di guerra dalle esecuzioni sommarie.\nNell'ambito della pianificazione di ulteriori operazioni belliche vennero trasferiti 30 Horsa, trainati da bombardieri Halifax, dalla Gran Bretagna al Nordafrica, ma durante il tragitto tre velivoli vennero smarriti durante il trasporto. Il 10 luglio 1943, i 27 Horsa superstiti vennero utilizzati durante l'Sbarco in Sicilia, nell'ambito dell'invasione della Sicilia. Un gran numero (stimato in oltre 250) sono stati successivamente utilizzati nello Sbarco in Normandia (Operazione Overlord), durante l'Operazione Tonga ad opera delle forze armate britanniche e da altre operazioni compiute dalle forze statunitensi della United States Army. Le prime unit\u00e0 ad atterrare in Francia, durante l'Operazione Overlord, furono quelle capitanate dal maggiore John Howard che, a bordo di sei Horsa, avevano il compito di catturare il Ponte Pegasus, sul Canal de Caen \u00e0 la mer, ed un ulteriore ponte sul fiume Orne. Successivamente furono 320 gli Horsa impiegati nella prima ondata e 296 nell'ulteriore seconda ondata. Vennero inoltre utilizzati in gran numero sia nel 1944, durante le Operazioni Dragoon e Market Garden, che nell'ambito dell'Operazione Varsity del marzo 1945; l'ultima operazione condotta con gli Horsa fu quella in cui 440 velivoli permisero di trasportare gli uomini della 6th Airborne Division oltre al fiume Reno.\nDurante il suo impiego, l'Horsa venne trainato da diversi velivoli: bombardieri pesanti quadrimotori rimossi dal loro servizio operativo come gli Short Stirling e gli Handley Page Halifax, ed i bombardieri bimotori Armstrong Whitworth Albemarle e Armstrong Whitworth Whitley, cos\u00ec come gli statunitensi Douglas C-47 Skytrain/Dakota (non altrettanto spesso a causa della massa degli alianti, tuttavia durante l'Operazione Market Garden, a totale di 1\u00a0336 C-47 insieme a 340 Stirling vennero impiegati per il traino di 1\u00a0205 alianti,) e Curtiss C-46 Commando. Essi venivano trainati per mezzo di un cavo agganciato a punti d'attacco situati su entrambe le ali ed erano inoltre collegati ad un citofono per permettere le comunicazioni tra aereo rimorchiatore ed aliante. I piloti degli alianti provenivano normalmente dalla Glider Pilot Regiment (reggimento piloti d'aliante), parte dell'Army Air Corps, anche se vennero condotti occasionalmente anche da piloti della Royal Air Force.\nL'United States Army Air Forces (USAAF) acquis\u00ec approssimativamente 400 Horsa. Nel dopoguerra un piccolo numero di Horsa Mk II sono stati ottenuti dalla Royal Canadian Air Force per valutazioni presso la CFB Gimli, Manitoba. Tre di questi esemplari sopravvissuti vennero in seguito acquistati come surplus nei primi anni cinquanta venendo trasferiti a Matlock, Manitoba, dove alla fine furono demoliti. Un piccolo numero di Horsa vennero inoltre valutati in India al termine del conflitto.\nIl 5 giugno 2004, come parte della commemorazione del 60\u00ba anniversario del D-Day, il principe Carlo d'Inghilterra ha presentato una replica di un Horsa sul sito del primo atterraggio sul Ponte Pegasus, e ha parlato con Jim Wallwork, il primo pilota ad atterrare con il velivolo sul suolo francese nel corso del D-Day.\nNel 1977 vennero realizzate dieci repliche non volanti per essere utilizzate nel film \"Quell'ultimo ponte\" (\"A Bridge Too Far\"), principalmente per le riprese delle sequenze a terra e come infermeria del set, anche se un Horsa venne modificato per fare un breve decollo trainato da un C-47 Dakota a Deelen, nei Paesi Bassi. Durante la produzione sette repliche vennero danneggiate da una tempesta di vento ma vennero riparate in tempo per l'inizio delle riprese. Cinque di queste repliche vennero distrutte durante le riprese ma i cinque superstiti vennero venduti in lotto a John Hawke, un collezionista di aeroplani del Regno Unito. Un altro mock-up realizzato per inquadrature di primo piano entr\u00f2 in possesso del Ridgeway Military &amp; Aviation Research Group ed \u00e8 conservato a Welford, nella contea del Berkshire.\nDescrizione tecnica.\nL'Horsa era un aliante da trasporto realizzato con struttura in legno e caratterizzato dalla velatura ad ala alta a sbalzo e dalla capiente sezione destinata al trasporto di uomini e mezzi.\nLa fusoliera, realizzata con struttura in legno, era del tipo a semi-monoscocca ed era realizzata in tre sezioni imbullonate tra loro: la sezione anteriore incorporava la cabina di pilotaggio ed il portellone principale di carico merci, la sezione centrale era quella deputata all'alloggiamento della truppa, dei loro equipaggiamenti o delle merci, e la sezione posteriore incorporava l'impennaggio di coda. Quest'ultima era facilmente staccabile per consentire dopo l'atterraggio una pi\u00f9 rapida uscita degli uomini e dei mezzi.\nLa cabina di pilotaggio, collocata sul naso del velivolo, era caratterizzata dai due posti affiancati, per il pilota e copilota, e dotata di doppi comandi. Seguiva quindi, nella prima versione realizzata, la AS.51, il largo portellone incernierato in basso, collocato sul lato sinistro che permetteva le operazioni di carico e scarico degli equipaggiamenti oltre che l'accesso degli uomini e dei loro equipaggiamenti; questo incorporava anche un portello pi\u00f9 piccolo accessibile dall'equipaggio. Nella successiva versione AS.58, il portellone fu integrato dalla possibilit\u00e0 di ruotare l'intera sezione anteriore, incernierata sul lato destro, soluzione che permetteva una pi\u00f9 veloce ed efficace operazione di carico e scarico dei mezzi ruotati. Questa soluzione rese necessario un irrigidimento strutturale dell'area e l'adozione dell'elemento anteriore del carrello con ruote binate per meglio sostenere il peso aggiuntivo.\nL'ala, realizzata anch'essa in legno, era montata a sbalzo e collocata alta sulla fusoliera ed incorporava una coppia di ipersostentatori di grandi dimensioni sul bordo d'uscita per ogni semiala, caratteristica che permetteva, una volta abbassati, una discesa ripida del velivolo consentendone un veloce atterraggio e permettendo ai piloti di atterrare in spazi ristretti. Poteva anche essere equipaggiata con una serie di tre contenitori ausiliari collocati nella parte centrale di ogni semiala.\nIl carrello d'atterraggio era un triciclo anteriore fisso, uno dei primi alianti ad adottare una simile configurazione. Durante le operazioni belliche poteva comunque essere parzialmente espulso, utilizzando per la manovra di atterraggio il solo elemento anteriore posizionato sotto il naso integrato da pattini ammortizzati situati sotto la fusoliera.\nEsemplari attualmente esistenti.\nUn Airspeed Horsa Mark II (KJ351) \u00e8 esposto al pubblico presso il Museum of Army Flying ne Hampshire, Inghilterra. La Assault Glider Trust sta costruendo una replica presso la RAF Shawbury utilizzando i modelli realizzati con componenti originali si trovano sparsi in vari campi di battaglia europei e l'utilizzo di disegni forniti dalla BAE Systems (a condizione che non venga fatto volare). Pur con qualche differenza di opinione (oggi oggetto di ricerca), si pensa che la replica presente a ponte Pegasus sia composta da una sezione di fusoliera anteriore proveniente da Cholsey, nell'Oxfordshire in Inghilterra, che era stata utilizzata come abitazione per oltre 50 anni. Questa venne recuperata dalla cittadina intorno al 2001 dal Mosquito Aircraft Museum di London Colney, dove era stata stivata prima di essere trasferita a Pegasus Bridge. Si ritiene che la cellula non sia mai stata utilizzata in combattimento."}
{"id": "3280797", "revid": "287204", "url": "https://it.wikipedia.org/wiki?curid=3280797", "title": "Wembley Championship 1990 - Singolare", "text": "Il singolare del torneo di tennis Wembley Championship 1990, facente parte dell'ATP Tour, ha avuto come vincitore Jakob Hlasek che ha battuto in finale Michael Chang 7-6, 6-3."}
{"id": "3280799", "revid": "1543377", "url": "https://it.wikipedia.org/wiki?curid=3280799", "title": "Episodi di The Cape (serie televisiva 2011)", "text": "La prima stagione della serie televisiva The Cape \u00e8 stata trasmessa in prima visione sulla NBC dal 9 gennaio al 28 febbraio 2011. Dopo essere stata accorciata da 13 a 10 episodi, a causa dei bassi ascolti la NBC ha deciso di rendere disponibile l'ultimo episodio solo online, a partire dall'11 marzo 2011.\nIn Italia \u00e8 attualmente inedita."}
{"id": "3280801", "revid": "436907", "url": "https://it.wikipedia.org/wiki?curid=3280801", "title": "Vuoto a perdere", "text": "Vuoto a perdere \u00e8 il quinto singolo di Noemi, il primo estratto dal suo secondo album, \"RossoNoemi\". Il brano, scritto da Vasco Rossi e musicato da Gaetano Curreri, fa parte della colonna sonora del film \"Femmine contro maschi\" di Fausto Brizzi, regista anche del video musicale del singolo della cantante romana.\nIl brano ha ottenuto una candidatura ai Nastri d'argento 2011 come migliore canzone originale. \"Vuoto a perdere\" conquista anche il Premio Lunezia Menzione Speciale.\nIl brano.\n\"Vuoto a perdere\" \u00e8 una canzone scritta da Vasco Rossi e Gaetano Curreri, leader degli Stadio per Noemi. A comunicarlo \u00e8 lo stesso Vasco Rossi da Los Angeles; tramite il suo Facebook d\u00e0 la notizia il 29 novembre 2010. Noemi aveva gi\u00e0 espresso, in alcune interviste, il desiderio di poter lavorare con Vasco Rossi e Gaetano Curreri, entrambi suoi punti di riferimento. Prima della realizzazione del brano la cantante aveva gi\u00e0 collaborato con entrambi: apre alcuni concerti del \"Tour Europe indoor\" e recensisce alcuni articoli per \"Il Blasco\"; prende parte a vari concerti live insieme a Gaetano Curreri, di cui \u00e8 ospite durante alcune tappe del \"Diluvio universale tour\". Considerata uno dei talenti pi\u00f9 versatili, Noemi ha avuto cos\u00ec l'opportunit\u00e0 di interpretare un brano con il testo scritto da Vasco Rossi, autore che raramente concede i suoi pezzi a cantanti donne, tra cui Laura Pausini, Patty Pravo e Irene Grandi.\nProprio in un'intervista fatta durante il \"Tour Europe indoor\", Noemi dichiara:\n\"Vuoto a perdere\" \u00e8 il singolo apripista, dalle sfaccettature alquanto rock, del secondo album di Noemi, \"RossoNoemi\" disponibile dal 22 marzo 2011. Il singolo, prodotto ed arrangiato da Celso Valli, di cui \u00e8 stato possibile ascoltare un'anteprima dal 24 gennaio sul sito della cantante, \u00e8 disponibile per il download ed entra in rotazione radiofonica a partire dal 28 gennaio 2011. \"Vuoto a perdere\" \u00e8 l'unico brano dell'album ad essere stato prodotto da Celso Valli, tutti gli altri brani vedono come produttore Corrado Rustici.\nIl testo mira a sfatare il mito moderno della perfetta forma fisica eterna, viene evidenziato un punto nella vita della donna: si tratta di quel momento in cui la donna \u00e8 pi\u00f9 matura ed ha pi\u00f9 consapevolezza, quindi si tratta di una fase di crescita, affrontata con autoironia e coraggio, che spinge la donna a guardare avanti e non pi\u00f9 indietro. Identifica la crescita personale della donna come quel periodo in cui si vive il presente senza guardare al passato, ci\u00f2 perch\u00e9 si entra in una nuova fase della vita e per tanto non si deve provare un senso di nostalgia per ci\u00f2 che \u00e8 stato in passato e che non pu\u00f2 ritornare.\nIl singolo debutta all'ottava posizione nella classifica FIMI, per poi spingersi fino alla sesta, posizione mantenuta anche la settimana seguente. \"Vuoto a perdere\" viene certificato disco di platino.\n\"Vuoto a perdere\" ha ottenuto una candidatura ai Nastri d'argento 2011 come migliore canzone originale e una all'OGAE Song Contest 2011. Il brano conquista anche il Premio Lunezia Menzione Speciale. Il brano risulta essere inoltre il secondo, dopo \"On the Floor\" di Jennifer Lopez, primo fra quelli italiani, tra le gallery pi\u00f9 cliccate. Il 2 dicembre 2011, dopo oltre un mese di votazioni, viene stilata la classifica Mtv delle \"Top 20 Greatest hit of 2011\" in cui \"Vuoto a perdere\" si classifica al decimo posto su 40 canzoni partecipanti. La classifica \u00e8 andata in onda il giorno della vigilia di Natale su MTV Hits (canale 704 di Sky).\nIl 15 febbraio 2012, in seguito alla partecipazione di Noemi al 62\u00ba Festival di Sanremo viene pubblicato \"RossoNoemi - 2012 Edition\" in cui \u00e8 nuovamente contenuto il brano. Il 18 settembre 2012 viene pubblicato \"RossoLive\", primo album live di Noemi che contiene il brano in versione live.\nIl brano viene inserito in otto compilation:\n\"Vuoto a perdere\" viene inoltre incluso nel libro di Vasco Rossi \"Vasco complete canzoniere\".\nSuccesso commerciale.\nIl brano viene certificato disco di platino con oltre 50.000 download digitali. \"Vuoto a perdere\" debutta all'ottava posizione nella classifica FIMI, per poi spingersi fino alla sesta, posizione occupata pi\u00f9 volte. A distanza di due mesi il singolo permane ancora in top 10 alla settima posizione; la decima settimana sar\u00e0 l'ultima settimana in cui il singolo occuper\u00e0 la top 10, precisamente all'ottava posizione. Il singolo lascer\u00e0 definitivamente la classifica dopo 5 mesi di permanenza in top 50.\nColonna sonora.\n\"Vuoto a perdere\" fa parte della colonna sonora di \"Femmine contro maschi\", sequel di \"Maschi contro femmine\". A comunicare la notizia \u00e8 stato lo stesso Fausto Brizzi, regista anche del videoclip del brano, il 2 dicembre 2010 durante le \"Giornate Professionali\" di Sorrento.\nIl singolo oltre che essere il singolo apripista di \"RossoNoemi\", secondo album di Noemi, anticipa anche l'uscita del film \"Femmine contro maschi\" prevista per il 4 febbraio 2011. \"Vuoto a perdere\" \u00e8 un testo esposto da \"una donna senza peli sulla lingua\". L'incontro tra Noemi e Fausto Brizzi \u00e8 avvenuto durante il \"Tour Europe indoor\" di Vasco Rossi, come affermato dalla stessa cantante durante la conferenza stampa di \"Femmine contro maschi\".\nIl brano \u00e8 un ritratto della figura della donna che, al contrario di in \"Maschi contro femmine\", nel sequel, in cui le storie narrate sono tre e non pi\u00f9 quattro, ha la propria rivincita.\nIn quanto colonna sonora di \"Femmine contro maschi\" il 19 ottobre 2012 viene premiata a Una vita per il cinema con una Scultura \"Lello Esposito\".\nVideo musicale.\nIl videoclip prodotto per \"Vuoto a perdere\" \u00e8 stato girato dal regista Fausto Brizzi a Roma; si tratta di uno dei primi video girati in 3D in Italia. Il videoclip \u00e8 disponibile dal 28 gennaio 2011, in contemporanea con la messa in commercio del singolo; il video \u00e8 stato realizzato sia in 2D che in 3D, quest'ultimo visionabile con gli occhiali 3D. Due breve anteprime sono state mandate in onda dal Tg2 e da Sky TG24 durante dei servizi del 27 gennaio, e dal Tg5 il giorno successivo; il 5 febbraio un servizio Tg1 all'interno della rubrica \"DoReCiakGulp\" di Vincenzo Mollica, anche altri i servizi in altri TG come il GT Ragazzi e nella rubrica \"Life\" di LA7. Il video nella versione integrale \u00e8 disponibile a partire dal 28 gennaio, giorno da cui \u00e8 disponibile sia per la tv che per il web. Il videoclip ha una durata di 4 minuti e 2 secondi ed \u00e8 disponibile per il download digitale a partire dal 1\u00ba febbraio 2011.\nIl video \u00e8 stato concepito come un piccolo film e viene interpretato nel ruolo della protagonista da Carla Signoris, coprotagonista nel video \u00e8 Serena Autieri, rispettivamente Nicoletta e Diana di \"Femmine contro maschi\". Nel video musicale Noemi ricopre il ruolo di narratrice. Viene sfatato il culto moderno della perfetta forma fisica: Nicoletta affronta serenamente il tempo che passa e il problema della cellulite, \u00e8 una cinquantenne non rifatta che non insegue la giovinezza con i ritocchi estetici; la donna tiene testa al confronto con Diana, ragazza dal corpo statuario.\nIl video inizia con le riprese in sala pranzo dove troviamo Nicoletta (Carla Signoris) assorta fra i suoi pensieri, al termine della scena giocherella con i limoni del centrotavola. Si prosegue in giardino dove l'attrice innaffia le piante del giardino, una volta terminato il da fare la ritroviamo dapprima seduta pensosa sull'altalena del giardino per poi vederla dondolare felice. Ritroviamo Nicoletta in palestra dove fa tapis roulant e al suo fianco c'\u00e8 Diana (Serena Autieri); successivamente si passa in cucina dove Nicoletta prepara da mangiare. Nicoletta va ora in piscina dove incontra nuovamente Diana con le sue amiche, Nicoletta si trova nuovamente nel dover constatare la differenza tra lei e Diana. Si ritorna di nuovo in cucina dove Nicoletta \u00e8 occupata con i fornelli. Il video prosegue con un parcheggio auto in cui Nicoletta ha posteggiato la sua automobile, fatta la spesa apre il bagagliaio della vettura per sistemare le buste della spesa; incontra cos\u00ec nuovamente Diana e le sue amiche. Ritroviamo di nuovo dapprima Nicoletta pensosa in sala pranzo e poi dondolarsi sull'altalena. L'ultimo incontro fra le due donne avviene in un centro benessere dove Nicoletta sta asciugandosi i capelli con il phon e Diana passa per andare in piscina dove ci sono le sue amiche con le quali inizia a chiacchierare; il video termina con Nicoletta che getta il phon in piscina e un lampo di luce chiude la storia di Nicoletta e Diana. Parallelamente nel video si alternano immagini stile r\u00e9tro di una famiglia felice con un neonato e con dei bambini che giocano, si tratta di scene tratte dalla giovent\u00f9 di Carla Signoris. Nel video Noemi, in qualit\u00e0 di narratrice, ripercorre tutti i luoghi quali la sala pranzo, l'altalena, la palestra e la piscina.\nIl 14 dicembre 2011 il videoclip conquista il Premio Roma Videoclip.\nIl 28 gennaio 2012 il brano ha compiuto un anno e per festeggiare questo singolo di gran successo, nel giorno dell'anniversario viene pubblicato il video del \"backstage\" del videoclip.\n Al 17 aprile 2019, il videoclip ha superato oltre 23 milioni di visualizzazioni su YouTube."}
{"id": "3280802", "revid": "122817858", "url": "https://it.wikipedia.org/wiki?curid=3280802", "title": "Nembo (cacciatorpediniere 1927)", "text": "Il Nembo \u00e8 stato un cacciatorpediniere della Regia Marina.\nStoria.\nNel 1929 il \"Nembo\" costituiva, insieme ai gemelli \"Turbine\", \"Euro\" e \"Aquilone\", la II Squadriglia della 1\u00aa Flottiglia della I Divisione Siluranti, inquadrata nella 1\u00aa Squadra navale, con base a La Spezia. Negli anni compresi tra il 1929 e il 1932 il cacciatorpediniere prese parte ad alcune crociere in Mediterraneo.\nNel 1931 il \"Nembo\", unitamente ai gemelli \"Zeffiro\", \"Espero\" ed \"Euro\" e all'esploratore \"Ancona\", nonch\u00e9 a due flottiglie di cacciatorpediniere (composte rispettivamente da un esploratore e sei cacciatorpediniere e da un esploratore e quattro cacciatorpediniere), formava la II Divisione della 1\u00aa Squadra.\nNel 1932 il cacciatorpediniere fu tra le prime unit\u00e0 della Regia Marina a ricevere una centralina di tiro di tipo \u00abGalileo-Bergamini\u00bb, progettata dall'allora capitano di vascello Carlo Bergamini (di cui il \"Nembo\" era nave di bandiera, come caposquadriglia della I Squadriglia Cacciatorpediniere). Non si tratt\u00f2 dell'unica modifica che la nave sub\u00ec nei primi anni di servizio: l'armamento contraereo venne infatti incrementato con l'imbarco di una mitragliera binata da 13,2/76 mm e le sistemazioni di bordo vennero migliorate. Sotto il comando di Bergamini, dal 25 marzo al 15 settembre 1932, la I Squadriglia, composta da \"Nembo\", \"Aquilone\", \"Turbine\" ed \"Euro\", venne sottoposta a un intenso periodo di addestramento con le nuove centrali di tiro, che port\u00f2 a formare equipaggi altamente qualificati e alla decisione di dotare molte altre navi della Regia Marina delle centraline \u00abGalileo-Bergamini\u00bb.\nNel 1934 il \"Nembo\", insieme a \"Turbine\", \"Aquilone\" ed \"Euro\", costituiva la VIII Squadriglia Cacciatorpediniere, assegnata, insieme alla IV (composta dalle altre quattro unit\u00e0 della classe Turbine), alla II Divisione navale (incrociatori pesanti \"Fiume\" e \"Gorizia\"). Nel corso dello stesso anno la nave fu temporaneamente dislocata in Mar Rosso insieme al capoclasse \"Turbine\".\nNel 1936-1938 la nave partecip\u00f2 alla guerra di Spagna, operando a contrasto del contrabbando di rifornimenti per le truppe spagnole repubblicane. Nel novembre 1937 l'unit\u00e0 fu sottoposta a lavori nei cantieri di Napoli.\nAll'ingresso dell'Italia nella seconda guerra mondiale il \"Nembo\" apparteneva, insieme ai gemelli \"Turbine\", \"Euro\" e \"Aquilone\", alla I Squadriglia Cacciatorpediniere, avente base a Tobruk, dov'era stata dislocata nel marzo 1940. Le unit\u00e0 della classe Turbine, in considerazione della loro anzianit\u00e0 e della loro velocit\u00e0, ridottasi, a causa dell'intenso servizio negli anni trenta, da 33-36 a 31 nodi, vennero giudicate ormai inadeguate all'impiego con la squadra navale, e, considerate unit\u00e0 spendibili, furono pertanto dislocate in Libia: la I Squadriglia dipendeva operativamente da Marina Tobruk.\nImmediatamente dopo l'entrata in guerra il \"Nembo\" venne adibito a compiti di scorta convogli, ma ebbe il tempo di svolgere solo una missione. Tra il 6 giugno e il 10 luglio le quattro unit\u00e0 della I Squadriglia, insieme al posamine ausiliario \"Barletta\", effettuarono la posa in acque libiche (specialmente attorno a Tobruk) di 14 campi minati, per complessive 540 mine.\nNella notte tra il 14 e il 15 giugno 1940 il \"Nembo\", al comando del capitano di corvetta Emanuele Marzio Ventura Messia De Prado (che sarebbe rimasto al comando dell'unit\u00e0 sino alla sua perdita), prese parte al bombardamento navale, effettuato tra le 3:49 e le 4:05 insieme al \"Turbine\" e all'\"Aquilone\", delle posizioni britanniche a Sollum. Nel corso dell'attacco furono sparati complessivamente 220 proiettili da 120 mm.\nIl 17 giugno il cacciatorpediniere venne infruttuosamente attaccato dal sommergibile HMS \"Parthian\" nelle acque di Tobruk.\nIl 26 giugno l'unit\u00e0 partecip\u00f2 a un secondo bombardamento navale di Sollum. Tali attacchi erano intesi a indebolire le difese britanniche in tale zona prima dell'offensiva italiana che si sarebbe dovuta tenere di l\u00ec a poco.\nIl 19 luglio 1940 il \"Nembo\" si trovava a Tobruk, ormeggiato alla boa C3, sul lato meridionale della baia, a proravia del gemello \"Ostro\", che era ormeggiato alla boa C4. A bordo del cacciatorpediniere, cos\u00ec come delle altre unit\u00e0 militari, vigevano i servizi di difesa e di sicurezza: le mitragliere da 40/39 e da 13,2 mm erano armate e pronte al fuoco, i locali presidiati e portelleria e porte stagne chiuse. Si trattava delle procedure regolamentari per gli attacchi aerei all'ormeggio. Il personale non necessario a tali servizi era stato trasferito sui piroscafi \"Sabbia\" e \"Liguria\". Due settimane prima, durante un'incursione da parte di aerosiluranti Fairey Swordfish effettuata il 5 luglio, erano stati affondati il cacciatorpediniere \"Zeffiro\" e il piroscafo \"Manzoni\" e danneggiati gravemente il cacciatorpediniere \"Euro\" e i piroscafi \"Liguria\" e \"Serenitas\" (il \"Nembo\", che si trovava ormeggiato nella medesima posizione alla boa C3, non era invece stato attaccato).\nAlle 21:54 del 19 luglio la base libica fu messa in allarme in seguito all'arrivo di sei aerosiluranti Fairey Swordfish dell'824th Squadron della Fleet Air Arm, decollati da Sidi el Barrani: i velivoli erano stati inviati sulla base con lo specifico scopo di attaccare le navi ormeggiate in rada e giunsero sui cieli della base alle 22:30. Dopo aver dovuto compiere diversi passaggi sulla rada per evitare il forte tiro contraereo delle difese di terra, per localizzare i bersagli e per prepararsi ad attaccare, gli aerosiluranti passarono all'attacco verso l'1:30 del 20 luglio, mentre anche le navi all'ormeggio aprivano il fuoco con le rispettive armi contraeree. L'incrociatore corazzato \"San Giorgio\" apr\u00ec il fuoco verso sud con alzo molto ridotto, spostando celermente il tiro verso ovest, e a bordo del \"Nembo\" ci\u00f2 fece comprendere che era in corso un attacco di aerosiluranti. La prima nave a essere silurata, all'1:32, fu il piroscafo \"Sereno\", che affond\u00f2 lentamente di poppa. All'1:34 fu colpito l'\"Ostro\", che affond\u00f2 in seguito alla deflagrazione di un deposito munizioni, lanciando schegge anche sul \"Nembo\": mentre su quest'ultima unit\u00e0 si organizzavano i soccorsi da portare all'\"Ostro\", anche il \"Nembo\", all'1:37, fu raggiunto da un siluro, sganciato dallo Swordfish del tenente di vascello E. S. Ashley, a centro nave, sul lato dritto, tra i locali delle caldaie 2 e 3. Il cacciatorpediniere sband\u00f2 fortemente sul lato opposto gettando in acqua numerosi uomini (il parapetto della mitragliera da 40/39 mm di sinistra fu sommerso quasi subito), tocc\u00f2 il fondale (profondo sette-otto metri), si abbatt\u00e9 sul fianco sinistro e affond\u00f2 sui bassi fondali all'1:45. Parte della fiancata di dritta e dei fumaioli rimasero emergenti dall'acqua.\nLe ricerche dei dispersi, iniziate prima ancora della conclusione dell'attacco, continuarono sino al mattino successivo. Dell'equipaggio del \"Nembo\" rimasero uccisi 25 uomini, mentre 4 restarono feriti. A contenere le perdite contribu\u00ec il fatto che parte degli equipaggi dei cacciatorpediniere fossero stati alloggiati non a bordo delle rispettive unit\u00e0, ma sul \"Sabbia\" e sul \"Liguria\".\nIn seguito all'affondamento, due medaglie d\u2019argento al valor militare furono conferite ad altrettanti membri dell'equipaggio della nave: una, a vivente, al comandante De Prado, prodigatosi per salvare l'equipaggio, cedendo anche il proprio salvagente, e una al secondo capo cannoniere Luigi Brignolo, che, gravemente ferito nell'attacco, riport\u00f2 l'amputazione dell'arto inferiore destro.\nLe artiglierie del \"Nembo\" e dell'\"Ostro\", rimosse dai relitti dei due cacciatorpediniere, vennero portate in postazioni di terra e utilizzate nella difesa di Bardia.\nComandanti.\nCapitano di corvetta Emanuele Marzio Ventura Messia De Prado \"(nato il 1\u00ba giugno 1905)\" (10 giugno - 20 luglio 1940)"}
{"id": "3280803", "revid": "92723", "url": "https://it.wikipedia.org/wiki?curid=3280803", "title": "Qatar ExxonMobil Open 2011 - Singolare", "text": "Il singolare del Qatar ExxonMobil Open 2011 \u00e8 stato un torneo di tennis facente parte dell'ATP World Tour 2011.\nIl campione uscente era Nikolaj Davydenko, ma \u00e8 stato sconfitto in finale da Roger Federer per 6-3, 6-4."}
{"id": "3280804", "revid": "553803", "url": "https://it.wikipedia.org/wiki?curid=3280804", "title": "ATP Tour World Championships 1990 - Doppio", "text": "Il doppio del torneo di tennis ATP Tour World Championships 1990, facente parte dell'ATP Tour, ha avuto come vincitori Guy Forget e Jakob Hlasek che hanno battuto in finale 6\u20134, 7\u20136(5), 5\u20137, 6\u20134 Sergio Casal e Emilio S\u00e1nchez."}
{"id": "3280807", "revid": "1909146", "url": "https://it.wikipedia.org/wiki?curid=3280807", "title": "Vecchia guerra di Zurigo", "text": "La vecchia guerra di Zurigo \u00e8 stato un conflitto sorto tra la citt\u00e0 di Zurigo e i rimanenti sette membri della vecchia Confederazione degli otto cantoni, combattuto tra il 1440 ed il 1450. A seguito dell'alleanza di Zurigo con il re Federico III il conflitto usc\u00ec dai confini della confederazione. Casus belli fu la lotta tra Zurigo, Svitto e Glarona per accaparrarsi l'eredit\u00e0 del conte Federico VII di Toggenburg.\nDopo la morte senza eredi dell'ultimo conte del Toggenburg (1436), i territori furono lasciati al caso. Fu allora che Svitto, tentando di ottenere nuove terre, invase la maggior parte del territorio della contea, subito prima che l'esercito di Zurigo arrivasse nella zona per occupare gli stessi territori. Zurigo si scontr\u00f2 cos\u00ec con Svitto cercando di conquistare i territori che aveva gi\u00e0 conquistato quest'ultimo. In questo contesto intervenne per la prima volta la giunta dei confederati, dando ragione a Svitto (alleato in quel momento con Glarona).\nLa giunta dei confederati decise di dichiarare guerra a Zurigo. Fu cos\u00ec che i confederati arrivarono fino alla citt\u00e0 di Zurigo, obbligandola ad arrendersi e a firmare un trattato di pace. Rudolf St\u00fcssi, il borgomastro di Zurigo, come rappresaglia, decise di firmare un'alleanza con la casa d'Austria, la nemica storica dei confederati.\nDopo questi avvenimenti Zurigo (i cui soldati, secondo la leggenda, non portavano pi\u00f9 in battaglia l'emblema rossocrociato ma l'aquila degli Asburgo) e l'Austria partirono per la guerra coi confederati, ma sfortunatamente per St\u00fcssi i confederati potevano contare sull'esercito pi\u00f9 forte e grande d'Europa, capace di mettere insieme pi\u00f9 soldati degli stessi Asburgo. Furono cos\u00ec i confederati a vincere la battaglia di San Giacomo sulla Sihl nel 1443. Infine, dopo la pace del 1450, Zurigo venne riammessa nella confederazione a patto che ponesse fine alla sua alleanza con gli Asburgo.\nIn quest'occasione, messi di fronte a quella che \u00e8 giusto considerare come una guerra di secessione, i confederati reagirono forse per la prima volta come uno stato unitario anche se l'immediato futuro riserver\u00e0 parecchie insidie e pericolosissime frizioni tra cantoni di campagna e cantoni di citt\u00e0. Paradossalmente questo accade nel periodo di massima espansione territoriale, bellica e di massima influenza sulle decisioni a livello continentale."}
{"id": "3280809", "revid": "1543377", "url": "https://it.wikipedia.org/wiki?curid=3280809", "title": "Curdin Morell", "text": "Biografia.\nAi XVI Giochi olimpici invernali (edizione disputatasi nel 1992 a Albertville, Francia) vinse la medaglia di bronzo nel Bob a quattro con i connazionali Donat Acklin, Lorenz Schindelholz e Gustav Weder, partecipando per la nazionale svizzera, venendo superate da quella tedesca e austriaca.\nIl tempo totalizzato fu di 3:53,92, con un distacco leggero dalle prime classificate, 3:53,90 e 3:53,92 i loro tempi.\nInoltre ai campionati mondiali vinse numerose medaglie:"}
{"id": "3280812", "revid": "1442080", "url": "https://it.wikipedia.org/wiki?curid=3280812", "title": "Qatar ExxonMobil Open 2011 - Doppio", "text": "Il doppio del Qatar ExxonMobil Open 2011 \u00e8 stato un torneo di tennis facente parte dell'ATP World Tour 2011.\nI campioni uscenti erano Guillermo Garc\u00eda-L\u00f3pez e Albert Monta\u00f1\u00e9s, ma soltanto Garc\u00eda-L\u00f3pez ha partecipato, in coppia con Rainer Sch\u00fcttler, venendo eliminato al primo turno da Marco Chiudinelli e Jo-Wilfried Tsonga.\nMarc L\u00f3pez e Rafael Nadal hanno battuto in finale Daniele Bracciali e Andreas Seppi per 6-3, 7-64."}
{"id": "3280816", "revid": "729019", "url": "https://it.wikipedia.org/wiki?curid=3280816", "title": "Battaglia di San Giacomo sulla Sihl", "text": "La battaglia a San Giacomo sulla Sihl del 22 luglio 1443 \u00e8 stato uno scontro tra la citt\u00e0 di Zurigo e una parte della Vecchia Confederazione durante la vecchia guerra di Zurigo."}
{"id": "3280817", "revid": "36426", "url": "https://it.wikipedia.org/wiki?curid=3280817", "title": "Chiesa di San Vitale (Ravenna)", "text": ""}
{"id": "3280818", "revid": "1632387", "url": "https://it.wikipedia.org/wiki?curid=3280818", "title": "Seventh Wonder", "text": "I Seventh Wonder sono un gruppo musicale progressive metal originario di Stoccolma, Svezia, fondato nel 2000.\nStoria del gruppo.\nI Seventh Wonder furono fondati nel 2000 dal bassista Andreas Blomqvist, dal chitarrista Johan Liefvendahl e dal batterista Johnny Sandin dopo lo scioglimento di una loro precedente band. La formazione si complet\u00f2 con l'aggiunta del tastierista Andreas Kyrt S\u00f6derin e del cantante Ola Hal\u00e9n e fu realizzato e pubblicato un primo demo, intitolato \"Seventh Wonder\" e uscito nel 2001.\nNel 2002 Hal\u00e9n abbandon\u00f2 il gruppo e fu rimpiazzato da Andi Kravljaca. Con quest'ultimo, i Seventh Wonder realizzarono il secondo demo, intitolato \"Temple in the Storm\" e pubblicato nel 2003, e il primo album in studio \"Become\", pubblicato nel 2005 dalla Lion Music. L'anno successivo, Kravljaca lasci\u00f2 il gruppo e fu sostituito da Tommy Karevik. Con lui, i Seventh Wonder pubblicarono nel 2006 \"Waiting in the Wings\", disco prodotto da Tommy Hansen, e valorizzato da ottimi giudizi e recensioni.\nNel 2007 il gruppo si \u00e8 esibito in Svezia, Danimarca, Norvegia, Regno Unito e Paesi Bassi assieme ad artisti quali J\u00f8rn Lande, Pagan's Mind, Queensr\u00ffche, Testament, Sun Caged e Redemption.\nNel 2008 fu pubblicato il terzo album in studio del gruppo, il concept album \"Mercy Falls\". Il 14 agosto 2010 il batterista Johnny Sandin ha abbandonato la formazione. Senza un batterista stabile, fu pubblicato un nuovo album, a titolo \"The Great Escape\", nel dicembre 2010. Nel 2011, i Seventh Wonder hanno annunciato come batterista Stefan Norgren.\nNel 2018 venne pubblicato il loro quinto album, \"Tiara\"."}
{"id": "3280819", "revid": "1442080", "url": "https://it.wikipedia.org/wiki?curid=3280819", "title": "Grand Slam Cup 1990 - Singolare maschile", "text": "Il singolare maschile del torneo di tennis Grand Slam Cup 1990, facente parte dell'ATP Tour, ha avuto come vincitore Pete Sampras che ha battuto in finale Brad Gilbert 6\u20133, 6\u20134, 6\u20132."}
{"id": "3280820", "revid": "1442080", "url": "https://it.wikipedia.org/wiki?curid=3280820", "title": "Aircel Chennai Open 2011 - Singolare", "text": "Il singolare dell'Aircel Chennai Open 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Marin \u010cili\u0107, ma \u00e8 stato eliminato al primo turno da Kei Nishikori.\nStanislas Wawrinka ha battuto in finale Xavier Malisse 7\u20135, 4\u20136, 6\u20131."}
{"id": "3280821", "revid": "1543377", "url": "https://it.wikipedia.org/wiki?curid=3280821", "title": "Diana Umbronensis", "text": "Diana Umbronensis o \"Diana Umbronense\" \u00e8 una divinit\u00e0 romana, venerata nel territorio dell'antica Roselle (\"ager Rosellanus\") a partire dal II secolo a.C. sino almeno al IV secolo d.C.\nLa divinit\u00e0.\nIl nome deriva dal fiume Ombrone la cui foce si trovava a poche centinaia di metri dal suo santuario realizzato sulla cima del promontorio dello Scoglietto. Non si conoscono al momento fonti scritte antiche che ricordino il culto di Diana Umbronensis, ma un'epigrafe rinvenuta nel 2003 presso lo Scoglietto, nel comune di Grosseto, recita la dedica di un servo della famiglia degli Haterii al culto della divinit\u00e0 della caccia, delle foreste e delle gestanti. \nArcheologia.\nGli scavi archeologici presso il santuario Ombronense hanno riportato alla luce una statua marmorea di decorazione in cui \u00e8 raffigurata Diana vestita da cacciatrice. Il piccolo manufatto trova confronti stringenti nella iconografia di Diana e in una statuetta in marmo rinvenuta nella vicina citt\u00e0 di Cosa, nella cosiddetta \"Casa di Diana\".\nLa piccola statua di Diana di Alberese \u00e8 stata riportata alla luce durante gli interventi archeologici presso la cosiddetta \"Domus Dianae\", un piccolo sacello di forma rettangolare con abside trapezoidale finale. Interessante, inoltre, il rinvenimento di un deposito votivo per lo pi\u00f9 composto da lucerne prodotte in Africa, Italia, Gallia, assieme a monete bronzee , due balsamari vitrei, un vago di collana ed un bronzetto votivo a forma di cane."}
{"id": "3280827", "revid": "1573940", "url": "https://it.wikipedia.org/wiki?curid=3280827", "title": "Beata (zoologia)", "text": "Beata \u00e8 un genere di ragni appartenente alla famiglia Salticidae.\nDistribuzione.\nLe 21 specie note di questo genere sono diffuse nelle Americhe, particolarmente a Panama e nell'America Meridionale; specie endemiche isolane sono: B. inconcinna di Trinidad; B. jubata di Saint Thomas e B. octopunctata di Saint Vincent e Grenadine.\nTassonomia.\nConsiderato un sinonimo anteriore di \"Dryphias\" da uno studio dell'aracnologo Maddison del 1996;\nNon \u00e8 invece un sinonimo anteriore di Gastromicans secondo uno studio dello stesso Maddison e \"contra\" un altro studio precedente dell'aracnologa Galiano del 1980.\nA maggio 2010, si compone di 21 specie:"}
{"id": "3280828", "revid": "339392", "url": "https://it.wikipedia.org/wiki?curid=3280828", "title": "Raphael Vieira", "text": ""}
{"id": "3280829", "revid": "173469", "url": "https://it.wikipedia.org/wiki?curid=3280829", "title": "Granduchessa di Toscana", "text": ""}
{"id": "3280830", "revid": "879070", "url": "https://it.wikipedia.org/wiki?curid=3280830", "title": "Cedarosaurus weiskopfae", "text": "Il cedarosauro (Cedarosaurus weiskopfae) era un dinosauro erbivoro appartenente ai sauropodi. Visse nel Cretaceo inferiore (Barremiano, circa 120 milioni di anni fa). I suoi resti sono stati ritrovati in Nordamerica (Utah). \nDescrizione.\nQuesto dinosauro \u00e8 noto per uno scheletro parziale comprendente vertebre, costole, ossa delle zampe, del cinto pelvico, parti delle scapole e dei coracoidi, ossa del piede e gastroliti. Lo scheletro era simile a quello del ben noto \"Brachiosaurus\": l'omero e il femore erano quasi della stessa lunghezza, e i metacarpi erano insolitamente snelli per un sauropode. Rispetto a \"Brachiosaurus\", questo dinosauro era per\u00f2 molto pi\u00f9 piccolo: la lunghezza non doveva superare i 14 metri.\nClassificazione.\nDescritto per la prima volta nel 1999, \"Cedarosaurus\" \u00e8 un sauropode appartenente ai brachiosauridi, un gruppo di sauropodi i cui arti anteriori erano pi\u00f9 lunghi dei posteriori, che raggiunsero dimensioni enormi. \"Cedarosaurus\" era di statura abbastanza modesta in confronto a giganti come \"Giraffatitan\", \"Brachiosaurus\" e \"Sauroposeidon\". Mostra particolari somiglianze con il poco conosciuto \"Eucamerotus\", della formazione Wessex del sud dell'Inghilterra.\nPaleoecologia.\nQuesto dinosauro \u00e8 stato ritrovato nella formazione Cedar Mountain nello Utah, negli strati dello Yellow Cat Member risalenti al Barremiano. \"Cedarosaurus\" doveva essere uno degli animali pi\u00f9 grandi del suo habitat; altri dinosauri includono il dromeosauride \"Utahraptor\", il terizinosauro \"Falcarius\", il piccolo celurosauro \"Nedcolbertia\", il dinosauro corazzato \"Gastonia\" e gli iguanodonti \"Hippodraco\" e \"Iguanacolossus\". "}
{"id": "3280831", "revid": "22356", "url": "https://it.wikipedia.org/wiki?curid=3280831", "title": "Cedarosaurus", "text": ""}
{"id": "3280832", "revid": "729019", "url": "https://it.wikipedia.org/wiki?curid=3280832", "title": "Australian Open 1989 - Doppio femminile", "text": "Martina Navr\u00e1tilov\u00e1 e Pam Shriver erano le detentrici del titolo e hanno battuto in finale 3\u20136, 6\u20133, 6\u20132 Patty Fendick e Jill Hetherington."}
{"id": "3280833", "revid": "287204", "url": "https://it.wikipedia.org/wiki?curid=3280833", "title": "Copa de la Rep\u00fablica 1931", "text": "La Copa de la Rep\u00fablica 1931 fu la 31\u00aa edizione della Coppa di Spagna. Il nome del torneo venne cambiato a causa della fondazione della Seconda Repubblica Spagnola il 14 aprile 1931 ovvero due giorni dopo l'inizio della competizione. A partire da quest'anno tutte le squadre che avevano il titolo \"Real\" ne furono private. Il torneo inizi\u00f2 il 12 aprile e si concluse il 21 giugno 1931. La finale si disput\u00f2 allo stadio Chamart\u00edn di Madrid dove l'Athletic Bilbao ottenne l'undicesima vittoria."}
{"id": "3280834", "revid": "599013", "url": "https://it.wikipedia.org/wiki?curid=3280834", "title": "Ingo Appelt", "text": "Biografia.\nHa vinto tre trofei di Coppa del Mondo, trionfando nel bob a quattro nel 1987/88 e nel 1988/89 e nella combinata maschile nel 1987/88.\nPrese parte a due edizioni dei Giochi olimpici invernali: a si classific\u00f2 al quinto posto nel bob a due e al settimo nel bob a quattro. Quattro anni dopo, ad , vinse invece la medaglia d'oro nel bob a quattro con i compagni Harald Winkler, Gerhard Haidacher e Thomas Schroll, superando l'equipaggio svizzero e quello tedesco: il tempo totalizzato fu di 3'53\"90, con un distacco leggero dagli avversari, 3'53\"92 e 3'54\"13 i loro tempi; in quella stessa edizione giunse inoltre quarto nella gara a due. Per la vittoria ottenuta ai Giochi del 1992 venne inoltre insignito della Medaglia d'Oro al Merito della Repubblica Austriaca. \nHa inoltre preso parte ad alcune edizioni dei campionati mondiali, conquistando in totale una medaglia di bronzo. Nel dettaglio i suoi risultati nelle prove iridate sono stati, nel bob a due: sesto a Sch\u00f6nau am K\u00f6nigssee 1986 e settimo a Sankt Moritz 1987; nel bob a quattro: medaglia di bronzo a Sankt Moritz 1990 con Gerhard Redl, J\u00fcrgen Mandl e Harald Winkler.\nAgli europei ha invece conquistato due medaglie nel bob a quattro, di cui un oro vinto a Winterberg 1989, e un argento colto a Igls 1990.\nSi ritir\u00f2 dall'attivit\u00e0 agonistica al termine della rassegna olimpica di , riprendendo a lavorare nella gioielleria di famiglia a Fulpmes. Dal 1994 al 2003 fu inoltre membro del Parlamento Tirolese."}
{"id": "3280836", "revid": "486946", "url": "https://it.wikipedia.org/wiki?curid=3280836", "title": "Bernadette NGoyisa", "text": ""}
{"id": "3280837", "revid": "155634", "url": "https://it.wikipedia.org/wiki?curid=3280837", "title": "Australian Open 1989 - Doppio misto", "text": "Jana Novotn\u00e1 e Jim Pugh erano i detentori del titolo e hanno battuto in finale 6\u20133, 6\u20134 Zina Garrison e Sherwood Stewart."}
{"id": "3280838", "revid": "486946", "url": "https://it.wikipedia.org/wiki?curid=3280838", "title": "Bernadette N'goyisa", "text": ""}
{"id": "3280840", "revid": "339392", "url": "https://it.wikipedia.org/wiki?curid=3280840", "title": "Cuccioli sulla neve", "text": ""}
{"id": "3280841", "revid": "106456", "url": "https://it.wikipedia.org/wiki?curid=3280841", "title": "Sant'Aldelmo", "text": ""}
{"id": "3280844", "revid": "1442080", "url": "https://it.wikipedia.org/wiki?curid=3280844", "title": "Brisbane International 2011 - Singolare maschile", "text": "Il singolare maschile del Brisbane International 2011 \u00e8 stato un torneo di tennis facente parte dell'ATP World Tour 2011.\nIl campione uscente era Andy Roddick, ma \u00e8 stato battuto in finale da Robin S\u00f6derling per 6-3, 7-5."}
{"id": "3280845", "revid": "287204", "url": "https://it.wikipedia.org/wiki?curid=3280845", "title": "Torneo Roberto Gomes Pedrosa 1969", "text": "Il Torneo Roberto Gomes Pedrosa 1969 \u00e8 stata la 3\u00aa edizione del torneo.\nFormula.\nPrimo turno: due gruppi di 8 e 9 squadre: le prime due classificate si qualificano al turno successivo.\nFase finale: le quattro squadre qualificate si affrontano in un girone all'italiana."}
{"id": "3280851", "revid": "1442080", "url": "https://it.wikipedia.org/wiki?curid=3280851", "title": "ATP Bologna Outdoor 1989 - Singolare", "text": "Il singolare del torneo di tennis ATP Bologna Outdoor 1989, facente parte della categoria Grand Prix, ha avuto come vincitore Javier S\u00e1nchez che ha battuto in finale Franco Dav\u00edn 6-1, 6-0."}
{"id": "3280852", "revid": "1543377", "url": "https://it.wikipedia.org/wiki?curid=3280852", "title": "Brisbane International 2011 - Singolare femminile", "text": "Il singolare femminile del Brisbane International 2011 \u00e8 stato un torneo di tennis facente parte del WTA Tour 2011.\nLa campionessa uscente era Kim Clijsters, che non ha partecipato a questa edizione. In finale Petra Kvitov\u00e1 ha battuto Andrea Petkovi\u0107 per 6-1, 6-3."}
{"id": "3280858", "revid": "1442080", "url": "https://it.wikipedia.org/wiki?curid=3280858", "title": "Hypo Group Tennis International 1989 - Singolare", "text": "Il singolare del torneo di tennis Hypo Group Tennis International 1989, facente parte della categoria Grand Prix, ha avuto come vincitore Juan Aguilera che ha battuto in finale Mari\u00e1n Vajda 4-6, 6-3, 6-4."}
{"id": "3280859", "revid": "15756", "url": "https://it.wikipedia.org/wiki?curid=3280859", "title": "Pala di Orzinuovi", "text": "La Madonna in trono col Bambino tra i santi Domenico, Giuseppe, Vincenzo Ferrer, Lucia e un committente \u00e8 un dipinto a olio su tela (177x166 cm) del Moretto, databile al 1525-1530 e conservato nella chiesa di San Domenico a Orzinuovi, sulla parete destra del presbiterio.\nL'opera \u00e8 da collocare alla primissima maturit\u00e0 del Moretto, bench\u00e9 sia ancora caratterizzata da una forte strutturazione di fondo tipica della pittura quattrocentesca che il pittore, entro pochi anni, abbandoner\u00e0 decisamente. Per questo motivo, l'opera potrebbe essere addirittura classificata come giovanile, anche se entro pochi anni l'autore entrer\u00e0 nella sua piena maturit\u00e0 artistica.\nStoria.\nIl dipinto \u00e8 forse da identificare con quello ricordato da Francesco Paglia nel 1675: \"nella Chiesa Parrocchiale vi \u00e8 una tavola ove s'ammira la SS.ma Vergine con Bambino, S. Pietro e altri santi, opera singolare del Moretto\". Appare strano, per\u00f2, che il Paglia la veda nella chiesa parrocchiale e non nella chiesa di San Domenico dove si trova ancora oggi e, a quanto pare, dove \u00e8 sempre stata, anche perch\u00e9 i soggetti raffigurati rimandano chiaramente a committenza domenicana. Sarebbe pertanto inspiegabile un temporaneo trasferimento del dipinto nella chiesa parrocchiale ai tempi del Paglia. Oltretutto vi vede san Pietro, che di fatto non \u00e8 raffigurato: lo studioso potrebbe essersi confuso, cosa comunque improbabile, con un dipinto nella parrocchiale di Orzivecchi, dove figura appunto san Pietro ed era un tempo attribuito al Moretto, oggi ascritto invece con sicurezza a Giovanni Battista Moroni.\nVero \u00e8, per\u00f2, che la letteratura artistica ha sempre mostrato incertezza nell'identificazione dei santi dipinti sulla tela: Pietro da Ponte, nel 1898, individua esattamente \"san Domenico\" e \"san Giuseppe\" a sinistra della Vergine, ma sbaglia ritenendo \"san Bonaventura\" e \"santa Caterina\" quelli a destra. Negli elenchi di Bernard Berenson fino al 1936 \u00e8 indicata genericamente come \"Madonna con quattro santi e donatore\", mentre altre descrizioni successive daranno interpretazioni ancora diverse, fino alla risoluzione del problema portata da Pier Virgilio Begni Redona nel 1988. Il dipinto si trova ancora oggi nella chiesa, appeso sulla parete destra del presbiterio.\nDescrizione.\nL'esatta successione dei santi viene identificata da Pier Virgilio Begni Redona nel 1988, analizzando gli attributi iconografici di ciascuno e traendo quindi le conseguenze: il primo a sinistra reca una stella sulla fronte, un libro in mano e un giglio ed \u00e8 quindi san Domenico, il secondo porta un bastone e un ramo fiorito ed \u00e8 san Giuseppe, il terzo porta un giglio, una colomba sulla spalla e una fiamma sulla fronte che rimandano a san Vincenzo Ferrer, mentre l'ultima tiene in mano un punteruolo con infilzati due occhi ed \u00e8 pertanto santa Lucia.\nAl centro, seduta su un alto trono, sta la Madonna con il Bambino in grembo e, ai suoi piedi, il \"committente\", un uomo anziano in abito ecclesiale. Questa figura \u00e8 forse identificabile con Zaccaria Trevisano, arciprete di Orzinuovi dal 1486 e qui morto nel 1546, che nel 1499 diede inizio alla costruzione di quello stesso monastero di San Domenico dove si trova ancora oggi la tela. \u00c8 quindi probabile che il modello di chiesa che si vede nell'angolo inferiore sinistro del quadro, \"sebbene non stia nelle mani dell'inginocchiato, sia un riferimento di committenza e al tempo stesso di dedicazione\". Oltretutto, se si data l'opera agli anni 1525-1530, il Trevisani doveva avere all'incirca settant'anni, et\u00e0 che infatti dimostra nella rappresentazione.\nStile.\nLa letteratura artistica antica non fornisce molte notizie e pareri sul dipinto: Stefano Fenaroli, nel 1875, esprime dubbi sulla sua autografia mentre il Da Ponte, gi\u00e0 citato, lo ascrive al periodo giovanile. Anche Roberto Longhi sembra seguire implicitamente questa linea, includendo il dipinto in quelle opere che il critico chiama \"semplici presentazioni\" alla maniera di Vincenzo Foppa, vedendovi utilizzato il forte rigore costruttivo quattrocentesco solo per \"giocarvi entro nuovi effetti di illusionismo intenso, tipicamente lombardo, ottenuto non gi\u00e0 con il mistero della vecchia prospettiva ma con una illuminazione pi\u00f9 radente e con invenzioni di forme che, per cos\u00ec dire, fuoriescono improvvisamente dal tracciato del quadro\". Il Longhi osserva poi molte affinit\u00e0 con la coeva \"Madonna col Bambino con i santi Rocco e Sebastiano\" di Pralboino, soprattutto nel contesto architettonico effettivamente molto simile.\nNon cambiano parere Fausto Lechi e Gaetano Panazza nel 1939, notando che nel dipinto si rilevino \"ancora elementi di pittura quattrocentesca in quel concetto compositivo semplice, lineare, quasi timido, in quella tonalit\u00e0 fresca, ricca di colore\". L'opera, databile dopo il 1525, \u00e8 comunque da collocare alla prima maturit\u00e0 del Moretto, bench\u00e9 sia ancora caratterizzata da questa ormai superata strutturazione di fondo che il pittore, entro pochi anni, abbandoner\u00e0 decisamente."}
{"id": "3280860", "revid": "729019", "url": "https://it.wikipedia.org/wiki?curid=3280860", "title": "Torneo di Wimbledon 1989 - Doppio misto", "text": "Zina Garrison e Sherwood Stewart erano i detentori del titolo, ma hanno perso nel 3\u00ba turno contro Jenny Byrne e Mark Kratzmann.\nJana Novotn\u00e1 e Jim Pugh hanno battuto in finale 6\u20134, 5\u20137, 6\u20134 Byrne e Kratzmann."}
{"id": "3280864", "revid": "1543377", "url": "https://it.wikipedia.org/wiki?curid=3280864", "title": "Harald Winkler", "text": "Biografia.\nEx velocista nell'atletica leggera, ha vinto la medaglia di bronzo ai campionati nazionali assoluti del 1989 nei 100 m.\nPrese parte a tre edizioni dei Giochi olimpici invernali: a si classific\u00f2 al quinto posto nel bob a due e al settimo nel bob a quattro. Quattro anni dopo, ad , vinse invece la medaglia d'oro nel bob a quattro con i compagni Ingo Appelt, Gerhard Haidacher e Thomas Schroll, superando l'equipaggio svizzero e quello tedesco: il tempo totalizzato fu di 3'53\"90, con un distacco leggero dagli avversari, 3'53\"92 e 3'54\"13 i loro tempi. Gareggi\u00f2 anche a , concludendo la gara a quattro al quarto posto.\nHa inoltre partecipato ad alcune edizioni dei campionati mondiali, conquistando in totale due medaglie. Nel dettaglio i suoi risultati nelle prove iridate sono stati, nel bob a due: nono a Sankt Moritz 1987; nel bob a quattro: medaglia di bronzo a Sankt Moritz 1990 con Ingo Appelt, Gerhard Redl e J\u00fcrgen Mandl e medaglia d'argento a Igls 1993 con Hubert Sch\u00f6sser, Gerhard Redl e Gerhard Haidacher..\nAgli europei ha invece conquistato tre medaglie nel bob a quattro: oro a Winterberg 1989, argento a Igls 1990 e bronzo a Sankt Moritz 1993."}
{"id": "3280870", "revid": "697352", "url": "https://it.wikipedia.org/wiki?curid=3280870", "title": "I vagabondi", "text": ""}
{"id": "3280871", "revid": "121837", "url": "https://it.wikipedia.org/wiki?curid=3280871", "title": "Sferocita", "text": ""}
{"id": "3280872", "revid": "124123", "url": "https://it.wikipedia.org/wiki?curid=3280872", "title": "Francesco Lanario", "text": "La vita.\nQuella dei Lanario era nobilt\u00e0 di toga e recente, il cui maggior rappresentante fu - prima del nostro - il magistrato Giovanni Antonio, nonno di Francesco, che acquist\u00f2 la terra del Sacco e la baronia di Carpignano, contribuendo con il suo prestigio a costituire il primo in contea ed elevando il secondo a ducato. Che tuttavia la famiglia non fosse molto ricca lo dice il fatto che presto dovettero disfarsi di una delle due signorie.\nDon Francesco nacque a Napoli nel 1588 ed ebbe accurata educazione cavalleresca e umanistica, secondo l'uso contemporaneo.\nIntorno al 1609, appena ventenne, part\u00ec per le Fiandre. Della sua partecipazione al conflitto fra spagnoli e olandesi abbiamo notizia nei componimenti leccesi in suo onore, ma il tono encomiastico amplifica sicuramente la reale portata delle imprese da lui compiute in quell'occasione. Lui stesso, del resto, in una lettera ammette di esser stato poco impegnato nelle attivit\u00e0 belliche, e di aver vinto l'ozio dedicandosi ad un accurato studio storico e letterario sulle cause della guerra.\nNel 1617, Lanario \u00e8 a Lecce, governatore generale \"con la podest\u00e0 ad modum belli\" dove, grazie alla sua condotta prudente e decisa, seppe guadagnarsi la riconoscenza dei salentini, che fecero a gara per adularlo in componimenti poetici pi\u00f9 tardi dati alle stampe a Catania dal Gravina e dall'Accademia dei Clari.\nI lavori del Lanario a Catania.\nQuando nel 1618 Lanario giunge in Sicilia, l'isola era governata dal vicer\u00e9 don Francesco di Lemos, conte di Castro e duca di Taurisano, che lo invi\u00f2 a Catania quale \"Vicario, Capitano a guerra e Soprintendente generale delle fabbriche e fortificazioni della citt\u00e0 e d'altri luoghi del Regno\".\nCompito principale del Duca di Carpignano fu accelerare la ripresa dei lavori per le mura di Catania che - iniziate nel 1541 - ancora erano incomplete. Il Lanario, che nelle Fiandre aveva potuto osservare i migliori esempi di fortificazioni moderne, non essendo per\u00f2 un tecnico si avvalse per la loro realizzazione dell'ingegnere Raffaello Lucadello il quale, dopo aver compiuto un'accurata relazione sullo stato attuale, stabil\u00ec quali fossero i lavori pi\u00f9 urgenti da fare per assicurare alla citt\u00e0 una sicura difesa dal sempre pressante pericolo turco.\nFra i suggerimenti del Lucadello, c'era quello di creare un grande abbeveratoio sotto la cortina detta \"di Gammazita\", che potesse essere utilizzato dai cavalli che in caso di pericolo sarebbero giunti a Catania, irregimentando le acque del fiume Amenano; esso infatti a quel tempo scorreva in diversi rivoli di acqua viva che si perdevano sulla spiaggia antistante le mura, facendone una zona malsana e paludosa. Questo progetto rendeva necessaria una risistemazione generale della zona della Marina.\nNella nuova \"abbiviratura magna\" confluirono dunque le acque della fonte di Gammazita con quelle dell'Amenano (fatto poi cantato dal Gravina in chiave mitologica, come l'unione di due sfortunati amanti - la ninfa Gemma e il pastore Amenano trasformati in fiumi dalla gelosia degli dei).\nDa qui partiva la nuova strada - che prese il nome di Via Lanaria, in onore del suo creatore e il cui andamento corrisponde in parte all'attuale via Dusmet. Essa seguiva il corso delle mura, fino alla Porta dei Canali, oggi sede del mercato storico della pescheria, dove si trovava la pi\u00f9 monumentale e imponente delle opere del Lanario, la \"Fontana dei 36 Canali\" le cui cannelle metalliche adornavano la cortina muraria, in cui era una sorta di tribuna adornata con pitture che raffiguravano ancora la storia di Amenano.\nLa terza fontana - ancora esistente - era quella dedicata a Sant'Agata, per ricordare il luogo in cui i catanesi nel 1040 avevano salutato fra le lacrime le reliquie della martire, trafugate dal generale bizantino Giorgio Maniace e portate a Costantinopoli, dove rimasero fino al 1126.\nLa Via Lanaria, larga dieci canne e lunga cinquanta, era pavimentata \"con ordinate lastre\", cosa straordinaria per quei tempi e ben presto divenne luogo di passeggio e svago, dotato di panchine e alberi, in cui i catanesi amavano darsi convegno nel tardo pomeriggio. Qui, come dice ancora il Gravina, era \"\"dolce riposo e grato / di vezzosette dame\", e in un'apposita loggia \"si sentiran dolci concenti / Di melodia soave\"\".\nQuesta piacevole sistemazione per\u00f2 ebbe vita breve. La grande eruzione dell'Etna, che nel 1669 si abbatt\u00e9 su Catania, cancell\u00f2 totalmente la Fontana dei 36 Canali e gran parte della strada, e seppell\u00ec la Fonte di Gammazita sotto un alto strato di lava, da cui fu liberata nel XVIII secolo, scavando un pozzo profondo circa 12 metri.\nCritiche.\nLe opere del Lanario a Catania gli meritarono la cittadinanza onoraria e grandi lodi, contenute nella gi\u00e0 citata raccolta poetica in suo onore curata da don Giacomo Gravina che raccolse versi composti da giovani poeti e uomini di governo catanesi.\nTuttavia non tutti gli intellettuali catanesi erano concordi con questi commenti entusiastici. Fra questi, Pietro Carrera che nelle sue \"Memorie Historiche\" rimprovera ad esempio il fatto che le mura e la strada furono da lui edificati ricorrendo allo spoglio dei monumenti romani. Non bisogna per\u00f2 dar troppo peso a queste critiche poich\u00e9 era usanza comune, nel XVII secolo, considerare i monumenti antichi come depositi di materiale edilizio, il cui uso consentiva inoltre di risparmiare notevoli quantit\u00e0 di denaro. Se infatti la pietra lavica abbondava a Catania, ci volevano per\u00f2 grosse quantit\u00e0 di denaro per sbozzarle e ricavarne conci per le costruzioni e uno dei maggiori motivi di lode per Lanario fu proprio di aver fatto i lavori in economia."}
{"id": "3280873", "revid": "121837", "url": "https://it.wikipedia.org/wiki?curid=3280873", "title": "Sferociti", "text": ""}
{"id": "3280874", "revid": "767487", "url": "https://it.wikipedia.org/wiki?curid=3280874", "title": "Matteo Villa (attore)", "text": "Biografia.\nInizia la sua carriera nel 2007 interpretando il personaggio di \"Gym\" nella sitcom Life Bites - Pillole di vita.\nNel 2010 prende parte a My Camp Rock 2, dove gli \u00e8 stato assegnato \"Francesco\".\nDal 10 gennaio 2011 ritorna su Disney Channel con la quinta stagione di Life Bites - Pillole di vita; sempre nel ruolo di \"Gym\"\nDal 9 gennaio 2012 ritorna su Disney Channel con la sesta stagione di Life Bites"}
{"id": "3280875", "revid": "6923", "url": "https://it.wikipedia.org/wiki?curid=3280875", "title": "Pietro Ferrero (sindacalista)", "text": "Fu segretario della FIOM torinese, trucidato durante la Strage di Torino dagli squadristi fascisti guidati da Piero Brandimarte.\nBiografia.\nPietro Ferrero nasce a Grugliasco (Torino) il 12 maggio 1892; nel 1918 viene assunto alla FIAT. Nel 1910 aderisce al Centro di studi sociali della Barriera di Milano (quartiere di Torino), che successivamente si trasforma in Scuola moderna \"Francisco Ferrer\".\nDurante la Prima guerra mondiale Ferrero \u00e8 attivo nella CGL contro l'ala riformista del sindacato, militando nella corrente rivoluzionaria. Nel 1917, insieme ai compagni anarchici della Barriera di Milano, partecipa ai moti di Torino contro il padronato e la guerra; nel 1919 viene eletto segretario della sezione torinese della FIOM. Nell'aprile 1920 \u00e8 attivo nello \"sciopero delle lancette\" contro la decisione unilaterale della Fiat di spostare l'orario di lavoro dall'ora solare a quella legale e negli eventi che porteranno all'occupazione delle fabbriche nel settembre 1920, durante il biennio rosso.\nFerrero muore tragicamente, assassinato dalle squadracce fasciste di Piero Brandimarte il 18 dicembre 1922, dopo terribili sevizie, durante la Strage di Torino. Proprio a Ferrero viene riservata la morte pi\u00f9 atroce: preso dai fascisti, viene legato ad un camion lanciato in piena corsa per le vie della citt\u00e0.\nI fascisti deposero ai piedi del monumento a Vittorio Emanuele quanto rimaneva del suo corpo martoriato. Trasportati i resti all'ospedale, soltanto la tessera del suo sindacato, rimasta negli abiti a brandelli, permise di identificarlo.\nOltre a piazza XVIII Dicembre, intitolata a tutte le vittime della strage del 1922, il comune di Torino ha dedicato alle vittime Carlo Berruti e Pietro Ferrero una via nel quartiere Lingotto (prosecuzione di Corso Tazzoli angolo Corso Unione Sovietica)."}
{"id": "3280876", "revid": "767487", "url": "https://it.wikipedia.org/wiki?curid=3280876", "title": "Bardo Pond", "text": "Bardo Pond \u00e8 un gruppo rock statunitense di Filadelfia, formato nel 1989 dai fratelli Michael e John Gibbons, entrambi chitarristi. Il nome del gruppo venne dato nel 1991 dal chitarrista e bassista Clint Takeda, loro primo collaboratore, e deriva dal Libro tibetano dei morti.\nI membri attuali della band sono, oltre ai tre sopramenzionati, Isobel Sollenberger (flauto e voce), Jason Kourkonis (percussioni) e Aaron Igler (sintetizzatore). Diversi brani portano chiari riferimenti all'uso di stupefacenti.\nProgetti collaterali e collaborazioni.\nI Bardo Pond sono autori di numerosi progetti e collaborazioni sotto altri nomi, con esiti apprezzati dalla critica.\nDiscografia.\nAltre opere.\nNell'ottobre 2000 i Bardo Pond hanno autoprodotto il primo CD di una serie limitata di \"jam session\" riversate su CD, intitolata \"Volume\". I brani sono improvvisati e sperimentali."}
{"id": "3280888", "revid": "287204", "url": "https://it.wikipedia.org/wiki?curid=3280888", "title": "Kingsbarns", "text": "Kingsbarns \u00e8 un villaggio situato sulla costa orientale del Fife, Scozia in un'area conosciuta come East Neuk, a circa 15,5 km a sud-est di St Andrews e a circa 5,7\u00a0km a nord di Crail.\nKingsbarns \u00e8 un centro turistico abbastanza noto sia per un campo da golf che per la costa che consente la pratica del surf."}
{"id": "3280890", "revid": "287204", "url": "https://it.wikipedia.org/wiki?curid=3280890", "title": "Venenosaurus dicrocei", "text": "Il venenosauro (Venenosaurus dicrocei) \u00e8 un dinosauro erbivoro appartenente ai sauropodi. Visse nel Cretaceo inferiore (Aptiano/Albiano, circa 115 milioni di anni fa) e i suoi resti fossili sono stati rinvenuti nel 1998 da Tony DiCroce nel livello geologico detto \"Poison Strip\" della formazione di Cedar Mountain, nello Utah (Stati Uniti).\nSpecie.\nLa specie tipo \"Venenosaurus dicrocei\" \u00e8 stata descritta da Virginia Tidwell, Kenneth Carpenter e Suzanne Meyer nel 2011, con riferimento all'olotipo DMNH 40932 conservato al Denver Museum of Natural History. La specie \u00e8 stata descritta come simile al Cedarosaurus, mantenendo per\u00f2 alcune caratteristiche ben distinte\nDescrizione.\nQuesto dinosauro \u00e8 noto grazie ai resti di due esemplari incompleti, un giovane e un adulto. L'esemplare tipo comprende vertebre della coda, una scapola sinistra, varie ossa delle zampe anteriori, parte del bacino, alcuni metatarsi, ossa della coda (chevron) e costole. L'aspetto era tipico di un sauropode, con collo e coda lunghi e un corpo pesante sorretto da arti colonnari. \"Venenosaurus\" era un sauropode di taglia modesta, lungo solo dieci metri.\nLe vertebre della coda presentano una morfologia unica: i centri delle prime vertebre caudali avevano una superficie anteriore leggermente convessa, e quella posteriore era piatta. Le vertebre caudali di mezzo, invece, combinavano spine neurali rivolte in avanti e centri piatti ad entrambe le estremit\u00e0 (anfiplatia). \nClassificazione.\n\"Venenosaurus\" \u00e8 un genere stato descritto per la prima volta nel 2001, ed \u00e8 stato ascritto al gruppo dei macronari, un grande gruppo di dinosauri sauropodi comprendenti \"Brachiosaurus\", \"Camarasaurus\" e i titanosauri. \u00c8 probabile che il \"Venenosaurus\" fosse strettamente imparentato con questi ultimi, e fosse un rappresentante del gruppo pi\u00f9 ampio dei titanosauriformi. \nSignificato del nome.\nIl nome generico \"Venenosaurus\" deriva dal latino \"venenum\" (\"veleno\") e dal greco \"sauros\" (\"lucertola\"); ci\u00f2 \u00e8 in riferimento al \"Poison Strip\" della formazione Cedar Mountain, nel quale sono stati rinvenuti i fossili (\"poison\" in inglese significa \"veleno\"). Un altro dinosauro proveniente dal medesimo orizzonte geologico \u00e8 l'iguanodonte \"Planicoxa\"."}
{"id": "3280892", "revid": "22356", "url": "https://it.wikipedia.org/wiki?curid=3280892", "title": "Venenosaurus", "text": ""}
{"id": "3280896", "revid": "599013", "url": "https://it.wikipedia.org/wiki?curid=3280896", "title": "Elkin Soto", "text": "Carriera.\nClub.\nDopo aver giocato con Once Caldas e Barcellona S.C., nel 2007 si trasferisce al . Il 3 maggio 2015, al minuto 33 della partita persa contro l', subisce un gravissimo infortunio: dopo uno scontro di gioco con un avversario, la gamba ha una torsione innaturale, che provoca la rottura del ginocchio sinistro del calciatore colombiano. Il giorno dopo Christian Heidel, direttore sportivo della squadra tedesca, propone al giocatore il simbolico rinnovo del contratto, che sarebbe scaduto a giugno.\nNazionale.\nConta 25 presenze e 6 reti con la Nazionale colombiana."}
{"id": "3280899", "revid": "1522738", "url": "https://it.wikipedia.org/wiki?curid=3280899", "title": "Andrea Grassi", "text": "Statistiche.\n\"Statistiche aggiornate a settembre 2011.\""}
{"id": "3280901", "revid": "112786495", "url": "https://it.wikipedia.org/wiki?curid=3280901", "title": "Ostro (cacciatorpediniere 1928)", "text": "L'Ostro \u00e8 stato un cacciatorpediniere della Regia Marina.\nStoria.\nDopo essere entrato in servizio nel giugno 1928, ultima unit\u00e0 della classe, il cacciatorpediniere oper\u00f2 inizialmente nel Mar Tirreno, svolgendovi attivit\u00e0 di squadra. La nave si rec\u00f2 inoltre a Monaco per presenziare ai festeggiamenti della locale comunit\u00e0 italiana. Nel 1929 l'\"Ostro\" costituiva, con ai gemelli \"Zeffiro\", \"Espero\" e \"Borea\", la I Squadriglia della 1\u00aa Flottiglia della I Divisione Siluranti, inquadrata nella 1\u00aa Squadra navale, con base a La Spezia. Nel 1929 la nave svolse una crociera in acque spagnole, e nel 1930 una seconda nel Mar Egeo e nel Dodecaneso.\nNel 1931 l'\"Ostro\", insieme ai gemelli \"Turbine\", \"Aquilone\" e \"Borea\", ai cacciatorpediniere \"Daniele Manin\" e \"Giovanni Nicotera\" ed all'esploratore \"Pantera\", formava la 1\u00aa Flottiglia Cacciatorpediniere, assegnata alla II Divisione della 1\u00aa Squadra.\nNel corso dei primi anni trenta il cacciatorpediniere sub\u00ec alcune modifiche, quali il potenziamento dell'armamento contraereo con l'imbarco di una mitragliera binata da 13,2/76\u00a0mm, il miglioramento delle sistemazioni di bordo e l'installazione di una centrale di tiro tipo \u00abGalileo-Bergamini\u00bb, sperimentata con successo sulle unit\u00e0 gemelle della I Squadriglia.\nNel 1934 l'unit\u00e0, insieme ad \"Espero\", \"Borea\" e \"Zeffiro\", formava la IV Squadriglia Cacciatorpediniere, assegnata, insieme alla VIII (composta dalle altre quattro unit\u00e0 della classe Turbine), alla II Divisione navale (incrociatori pesanti \"Fiume\" e \"Gorizia\").\nLa nave prese parte alla guerra di Spagna, al comando del capitano di corvetta F. G. Cerasuoli, a contrasto del contrabbando di rifornimenti destinati alle truppe spagnole repubblicane, attivit\u00e0 nella quale fu molto attiva: la sera del 13 agosto 1937, nell'ambito di tali operazioni, l'\"Ostro\" silur\u00f2 ed affond\u00f2 in posizione 36\u00b006' N e 12\u00b052' E, al largo di Pantelleria, il piroscafo spagnolo repubblicano \"Conde de Abasolo\", da 3106 tonnellate di stazza lorda. Il piroscafo, violatore di blocco, era partito dai porti del Mar Nero carico di materiale bellico, e fu affondato dall'\"Ostro\" con un siluro da 533\u00a0mm, non lontano da Biserta.\nSuccessivamente l'\"Ostro\" si un\u00ec al capoclasse \"Turbine\", ed il 30 (o 31) agosto 1937 i due cacciatorpediniere silurarono ed affondarono, al largo di Tizgirt (costa algerina), il piroscafo sovietico \"Tymiryazev\" (3226 tsl), in navigazione da Cardiff a Porto Said al comando del capitano A. A. Rydnyuk e con un carico di materiale bellico destinato alle forze repubblicane. Una scialuppa con superstiti del mercantile venne rimorchiata a Dellys (Algeria) da unit\u00e0 algerine.\nNell'estate 1939 il cacciatorpediniere prese parte alle operazioni per l'occupazione dell\u2019Albania. Nel corso dello stesso anno l'\"Ostro\" fu dislocato a Taranto. Oltre che in Albania, poco prima dello scoppio del secondo conflitto mondiale l'unit\u00e0 oper\u00f2 anche in Africa settentrionale.\nAlla data dell'ingresso dell'Italia nella seconda guerra mondiale, il 10 giugno 1940, l'\"Ostro\" aveva base a Taranto ed apparteneva alla II Squadriglia Cacciatorpediniere, di cui facevano parte i gemelli \"Espero\", \"Borea\" e \"Zeffiro\". \nNella serata del 27 giugno 1940, alle 22.45, l'\"Ostro\" (Capitano di corvetta Luigi Monterisi) part\u00ec da Taranto per la sua prima missione di guerra, ovvero il trasporto a Bengasi (secondo altre fonti a Tobruk, o a Tripoli), unitamente all\u2019\"Espero\" (Capitano di Vascello Enrico Baroni, caposquadriglia) ed allo \"Zeffiro\" (Capitano di Corvetta Giovanni Dessy), di due batterie contraeree (o anticarro) della Milizia Volontaria per la Sicurezza Nazionale per un totale di 10 bocche da fuoco, 120 tonnellate di munizioni ed i relativi serventi, 162 camicie nere.\nIntorno a mezzogiorno del 28 giugno le tre unit\u00e0 della II Squadriglia, che procedevano in linea di fila (\"Espero\" in testa, \"Zeffiro\" al centro ed \"Ostro\" in coda) furono avvistate una cinquantina di miglia ad ovest di Zante da due ricognitori Short Sunderland: ad intercettare il convoglio venne inviato il \"7th Cruiser Squadron\" della Royal Navy, costituito dagli incrociatori leggeri \"Sydney\", australiano, ed \"Orion\", \"Liverpool\", \"Neptune\" e \"Gloucester\", britannici, che avvistarono la formazione italiana intorno alle 18 (o alle 18.30) a sud di Malta ed un centinaio di miglia a nord di Tobruk, nonch\u00e9 75 miglia ad ovest/sudovest da Capo Matapan. Alle 18.59 gli incrociatori britannici, non ancora notati dalle unit\u00e0 italiane, aprirono il fuoco da distanza compresa tra i 16.000 ed i 18.000 metri. La velocit\u00e0 superiore che in teoria i tre cacciatorpediniere italiani avrebbero dovuto avere era annullata dall'appesantimento rappresentato dal carico imbarcato. Il capitano di vascello Baroni, caposquadriglia, prese dunque la decisione di sacrificare la propria nave, l\u2019\"Espero\", nel tentativo di trattenere gli incrociatori inglesi, ordinando al contempo ad \"Ostro\" e \"Zeffiro\" di dirigere per Bengasi alla massima velocit\u00e0, disimpegnandosi verso sudovest mentre l\u2019\"Espero\" li avrebbe coperti con cortine fumogene: entrambi i cacciatorpediniere scamparono cos\u00ec alla distruzione e giunsero in porto indenni il giorno seguente, mentre l'\"Espero\" fu affondato dopo un impari combattimento.\nDopo aver raggiunto Bengasi, l'\"Ostro\" e lo \"Zeffiro\" proseguirono alla volta di Tobruk, dove giunsero il 1\u00ba luglio, ormeggiandosi quindi in rada. I due cacciatorpediniere avrebbero dovuto rinforzare i quattro gemelli della I Squadriglia (\"Euro\", \"Turbine\", \"Nembo\", \"Aquilone\") nelle operazioni di bombardamento delle installazioni militari britanniche nei pressi di Sollum, intese ad indebolire le difese britanniche in tale zona prima dell'offensiva italiana che si sarebbe dovuta tenere di l\u00ec a poco.\nIl 5 luglio, durante un'incursione di aerosiluranti Fairey Swordfish, vennero affondati lo \"Zeffiro\" ed il piroscafo \"Manzoni\" e danneggiati gravemente il cacciatorpediniere \"Euro\" ed i piroscafi \"Liguria\" e \"Serenitas\" (l'\"Ostro\", che si trovava ormeggiato nella medesima posizione alla boa C4, non era invece stato attaccato). Essendosi dissolta, con la perdita di \"Espero\" e \"Zeffiro\", la II Squadriglia, l'\"Ostro\" venne aggregato alla I.\nL'\"Ostro\" venne quasi subito adibito al servizio di scorta, svolgendo tre missioni di questo tipo.\nIl 19 luglio 1940 l'\"Ostro\", al comando del capitano di fregata Giuseppe Zarpellon, si trovava a Tobruk, ormeggiato alla boa C4, sul lato meridionale della baia, a proravia del gemello \"Aquilone\" ed a poppavia del gemello \"Nembo\". A bordo del cacciatorpediniere, cos\u00ec come delle altre unit\u00e0 militari, vigevano i servizi di difesa e di sicurezza: le mitragliere da 40/39 e da 13,2\u00a0mm erano armate e pronte al fuoco, i locali presidiati e portelleria e porte stagne chiuse. Si trattava delle procedure regolamentari per gli attacchi aerei all'ormeggio. Il personale non necessario a tali servizi era stato trasferito sui piroscafi \"Sabbia\" e \"Liguria\".\nAlle 21.54 del 19 luglio la base libica fu messa in allarme in seguito all'arrivo di sei aerosiluranti Fairey Swordfish dell'824th Squadron della Fleet Air Arm, decollati da Sidi el Barrani: i velivoli erano stati inviati sulla base con lo specifico scopo di attaccare le navi ormeggiate in rada e giunsero sui cieli di Tobruk alle 22.30. Dopo aver dovuto compiere diversi passaggi sulla rada per evitare il forte tiro contraereo delle difese di terra, per localizzare i bersagli e per prepararsi ad attaccare, gli aerosiluranti passarono all'attacco verso l'1.30 del 20 luglio, mentre anche le navi all'ormeggio aprivano il fuoco con le rispettive armi contraeree. L'incrociatore corazzato \"San Giorgio\" apr\u00ec il fuoco verso sud con alzo molto ridotto, spostando celermente il tiro verso ovest, e sull'\"Ostro\" ci si rese conto che gli aerei attaccanti erano aerosiluranti. La prima nave ad essere silurata, all'1.32, fu il piroscafo \"Sereno\", che affond\u00f2 lentamente di poppa. Poco dopo l'\"Ostro\" avvist\u00f2 tre aerei, che volavano a bassa quota ed in formazione serrata, provenienti dalla direzione della caserma per sommergibilisti: mentre i velivoli, arrivati sul porto, si separavano, il cacciatorpediniere apr\u00ec il fuoco contro di essi con 2 mitragliere da 40\u00a0mm ed una da 13,2\u00a0mm (quella di dritta, che spar\u00f2 una cinquantina di colpi), ma all'1.34 uno degli Swordfish mise a segno il suo siluro: l'arma esplose all'altezza del deposito munizioni poppiero, che deflagr\u00f2 in maniera devastante e provoc\u00f2 lo sbandamento e l'affondamento dell'\"Ostro\" in dieci minuti, all'1.44. Numerose schegge infuocate prodotte dalla deflagrazione furono lanciate anche sul \"Nembo\" (che si prepar\u00f2 soccorrere l'unit\u00e0 gemella, ma venne poco dopo a sua volta aerosilurato ed affondato) e sull'\"Aquilone\", e il furioso incendio sviluppatosi a poppa dell'\"Ostro\", un'alta fiammata rossastra, prosegu\u00ec a lungo, illuminando il porto.\nLe ricerche dei dispersi, iniziate prima ancora della conclusione dell'attacco, continuarono sino al mattino successivo. Tra l'equipaggio dell'\"Ostro\" si registrarono 42 vittime (due morti accertati e 40 dispersi tra cui due ufficiali) e 20 feriti (tra i quali il comandante Zarpellon). Ad evitare perdite ancora pi\u00f9 pesanti contribu\u00ec il fatto che parte degli equipaggi dei cacciatorpediniere fossero stati alloggiati non a bordo delle rispettive unit\u00e0, ma sul \"Sabbia\" e sul \"Liguria\".\nL\u2019\"Ostro\" aveva svolto in tutto 8 missioni di guerra (3 di caccia antisommergibile, 3 di scorta e 2 di trasferimento), percorrendo complessivamente 2723 miglia. Le artiglierie dell'\"Ostro\" e del \"Nembo\", rimosse dai relitti dei due cacciatorpediniere, vennero portate in postazioni di terra ed utilizzate nella difesa di Bardia.\nComandanti.\nCapitano di corvetta Luigi Monterisi \"(nato a Taranto il 24 gennaio 1903)\" (10 giugno - 30 giugno 1940)\nCapitano di fregata Giuseppe Zarpellon \"(nato a Tregnago VR il 29 settembre 1900)\" (1-20 luglio 1940)"}
{"id": "3280904", "revid": "287204", "url": "https://it.wikipedia.org/wiki?curid=3280904", "title": "Ostro (cacciatorpediniere)", "text": ""}
{"id": "3280905", "revid": "1543377", "url": "https://it.wikipedia.org/wiki?curid=3280905", "title": "Gerhard Haidacher", "text": "Biografia.\nProveniente dall'atletica leggera e vantando un tempo di 10\"67 nei 100 m, Haidacher prese parte a due edizioni dei Giochi olimpici invernali: ad vinse la medaglia d'oro nel bob a quattro con i compagni Ingo Appelt, Harald Winkler e Thomas Schroll, superando l'equipaggio svizzero e quello tedesco: il tempo totalizzato fu di 3'53\"90, con un distacco leggero dagli avversari, 3'53\"92 e 3'54\"13 i loro tempi. Quattro anni dopo, a , si classific\u00f2 invece al quarto posto nella gara a quattro.\nHa inoltre partecipato ai campionati mondiali di Igls 1993, dove conquist\u00f2 la medaglia d'argento nel bob a quattro con Hubert Sch\u00f6sser, Gerhard Redl e Harald Winkler..\nAgli europei ha invece conquistato due medaglie nel bob a quattro: l'argento a Sch\u00f6nau am K\u00f6nigssee 1992 e il bronzo a Sankt Moritz 1993."}
{"id": "3280906", "revid": "282094", "url": "https://it.wikipedia.org/wiki?curid=3280906", "title": "Psicopannichismo", "text": ""}
{"id": "3280908", "revid": "1910023", "url": "https://it.wikipedia.org/wiki?curid=3280908", "title": "Cantone di Salitre", "text": "Il cantone di Salitre \u00e8 un cantone dell'Ecuador che si trova nella provincia del Guayas.\nIl capoluogo del cantone \u00e8 El Salitre."}
{"id": "3280911", "revid": "110157", "url": "https://it.wikipedia.org/wiki?curid=3280911", "title": "Cantone di Samborond\u00f3n", "text": "Il cantone di Samborond\u00f3n \u00e8 un cantone dell'Ecuador che si trova nella provincia del Guayas.\nIl capoluogo del cantone \u00e8 Samborond\u00f3n."}
{"id": "3280917", "revid": "154893", "url": "https://it.wikipedia.org/wiki?curid=3280917", "title": "Distillato di vino", "text": ""}
{"id": "3280918", "revid": "110157", "url": "https://it.wikipedia.org/wiki?curid=3280918", "title": "Cantone di Santa Luc\u00eda", "text": "Il cantone di Santa Luc\u00eda \u00e8 un cantone dell'Ecuador che si trova nella provincia del Guayas.\nIl capoluogo del cantone \u00e8 Santa Luc\u00eda."}
{"id": "3280921", "revid": "98077", "url": "https://it.wikipedia.org/wiki?curid=3280921", "title": "Distillato di vinaccia", "text": ""}
{"id": "3280926", "revid": "287204", "url": "https://it.wikipedia.org/wiki?curid=3280926", "title": "Abbazia di Malmesbury", "text": "LAbbazia di Malmesbury, a Malmesbury nello Wiltshire, fu fondata come monastero benedettino intorno al 676 dal letterato e poeta Aldelmo di Malmesbury, un nipote del re Ine del Wessex. Nel 941 re Atelstano fu seppellito nell'abbazia. Nell'XI secolo essa era dotata di una biblioteca che era la seconda, per dimensioni, in Europa ed era considerata una delle sedi europee pi\u00f9 importanti per lo studio. Essa fu una delle poche istituzioni inglesi dotate di una continuit\u00e0 storica dal VII secolo fino alla Dissoluzione dei monasteri in Inghilterra.\nEssa \u00e8 dedicata ai santi San Pietro e Paolo. Lo storico del XII secolo, Guglielmo di Malmesbury, era uno dei membri di quella comunit\u00e0.\nStoria.\nL'abbazia fu di fatto completata nel 1180. La guglia di 131\u00a0m di altezza e la torre su cui era stata eretta croll\u00f2 intorno al 1500 durante un uragano che distrusse anche gran parte della chiesa, compresi due terzi della navata ed il transetto. La torre occidentale cadde verso il 1550, coinvolgendo nel crollo le tre campate pi\u00f9 occidentali della navata. A causa di questi crolli, meno di met\u00e0 dell'edificio originale si \u00e8 conservato fino ai giorni nostri.\nL'abbazia, che possedeva 23.000 acri (circa 93\u00a0km\u00b2) nelle venti parrocchie di cui era costituita Malmesbury, fu chiusa nel 1539 da Enrico VIII e da questi venduta, con tutte le sue terre, a William Stumpe, un ricco mercante. Egli restitu\u00ec la chiesa abbaziale alla citt\u00e0 per essere ancora utilizzata come chiesa parrocchiale e riemp\u00ec il fabbricati abbaziali con venti telai per la sua azienda di tessitura. Oggi l'Abbazia di Malmesbury, \u00e8 a tutti gli effetti una chiesa parrocchiale nella diocesi di Bristol.\nIl rimanente contiene ancora un bel sagrato e alcuni esemplari di libri dell'antica abbazia. I Privilegi anglosassoni di Malmesbury, forniscono oggi materiale originale per la storia del Wessex e della Chiesa Sassone occidentale dal XVII secolo.\nDurante la guerra civile inglese Malmesbury pass\u00f2 di mano ben sette volte, e l'Abbazia ne ricevette seri danni. Centinaia di fori di proiettile si vedono ancor oggi sui muri dei lati sud, ovest ed est. L'Abbazia fu il luogo del primo tentativo umano di volare, compiuto nel 1010 dal monaco Oliviero di Malmesbury con un rudimentale deltaplano da una delle torri: egli vol\u00f2 per oltre 200\u00a0m prima di atterrare rompendosi entrambe le gambe.\nOggi una gran parte dell'Abbazia \u00e8 sopravvissuta ai secoli. L'attuale parte della navata (un terzo dell'originale), \u00e8 stata restaurata ed \u00e8 un attivo luogo di culto. \u00c8 inoltre in progetto la realizzazione di un centro per visitatori del luogo. Hannah Twynnoy, presumibilmente il primo essere umano ucciso da una tigre in Inghilterra, \u00e8 sepolto nel cimitero abbaziale. Si trattava di una ostessa dell'inizio del XVIII secolo, uccisa dall'animale il 23 ottobre 1704."}
{"id": "3280927", "revid": "110157", "url": "https://it.wikipedia.org/wiki?curid=3280927", "title": "Cantone di Sim\u00f3n Bol\u00edvar", "text": "Il cantone di Sim\u00f3n Bol\u00edvar \u00e8 un cantone dell'Ecuador che si trova nella provincia del Guayas.\nIl capoluogo del cantone \u00e8 Sim\u00f3n Bol\u00edvar."}
{"id": "3280930", "revid": "110157", "url": "https://it.wikipedia.org/wiki?curid=3280930", "title": "Cantone di Yaguachi", "text": "Il Cantone di Yaguachi \u00e8 un cantone dell'Ecuador che si trova nella Provincia del Guayas.\nIl capoluogo del cantone \u00e8 Yaguachi."}
{"id": "3280933", "revid": "115403996", "url": "https://it.wikipedia.org/wiki?curid=3280933", "title": "Monte della Perticara", "text": "Il monte della Perticara (889\u00a0m) \u00e8 una montagna del medio Appennino cesenate e riminese, posizionata sullo spartiacque tra le valli dei fiumi Uso, a nord, e Marecchia a sud.\nIl nome deriva da quello dell'omonima frazione del comune di Novafeltria (provincia di Rimini), situata poco pi\u00f9 a occidente. Tuttavia, esso non \u00e8 il rilievo che domina sull'abitato: il monte Aquilone (833\u00a0m), nonostante sia pi\u00f9 basso rispetto al monte della Perticara, ne copre la vista dalla frazione.\nDal versante settentrionale del monte dalla Perticara, incluso nel comune di Mercato Saraceno in provincia di Forl\u00ec-Cesena, nasce il fiume Uso che, dopo un tortuoso percorso di circa 49 chilometri, sfocia nel mare Adriatico nei pressi di Bellaria."}
{"id": "3280935", "revid": "599013", "url": "https://it.wikipedia.org/wiki?curid=3280935", "title": "Dick Savitt", "text": "Savitt \u00e8 uno dei quattro tennisti americani ad aver vinto sia gli Australian Championships che il Torneo di Wimbledon nello stesso anno, dopo Don Budge e seguito da Jimmy Connors e Pete Sampras.\nCarriera.\nInizialmente accanton\u00f2 il tennis per seguire la carriera da giocatore di basket (per cui la Cornell University gli offr\u00ec una borsa di studio) ma dopo due infortuni dovette lasciare la pallacanestro per tornare al tennis che aveva smesso di praticare all'et\u00e0 di 14 anni.\nSenza bisogno di un allenatore nel 1950 raggiunse la semifinale agli U.S. National Championships mentre l'anno successivo vince sia il singolare agli Australian Championships che a Wimbledon grazie ai quali raggiunse la seconda posizione mondiale.\nAnche se ancora nel pieno della carriera agonistica Savitt si ritir\u00f2 nel 1952 dopo la vittoria nel singolare agli U.S. National Indoor Championships, anche se non ha mai spiegato il motivo di questa decisione si sospetta un problema con lo staff del team americano in Coppa Davis.\nIn Coppa Davis Savitt ha giocato e vinto tre match ottenendo nove set su dieci portando gli Stati Uniti verso la finale contro l'Australia ma l'allenatore Frank Shields non gli permise di partecipare alla finale anche se sia nell'Australian Championships 1951 che nel Torneo di Wimbledon 1951 aveva sconfitto il miglior giocatore australiano, Ken McGregor, in finale.\nAl suo posto fu scelto Ted Schroeder che aveva perso tutti e tre i match giocati nelle qualificazioni perdendo nove set su dieci e che si era semi-ritirato. \nSchroeder perse due dei tre match giocati in finale e l'Australia conquist\u00f2 il torneo.\nSavitt ritorn\u00f2 a giocare part-time nel 1956 e i pochi tornei giocati gli impedirono di ottenere una posizione in classifica ma venne comunque considerato il principale giocatore per gli stati uniti.\nNel 1958 dopo essere tornato a New York per ragioni lavorative vinse il suo secondo titolo al National Indoor Championships e nel 1961 ne vinse un terzo, sempre restando un giocatore da weekend.\nPartecip\u00f2 alle Maccabiadi in Israele nel 1961 vincendo la medaglia d'oro sia nel singolare che nel doppio insieme a Mike Franks.\n\u00c8 stato inserito nella International Tennis Hall of Fame nel 1976."}
{"id": "3280937", "revid": "24281", "url": "https://it.wikipedia.org/wiki?curid=3280937", "title": "Richard D. Savitt", "text": ""}
{"id": "3280938", "revid": "128695", "url": "https://it.wikipedia.org/wiki?curid=3280938", "title": "Richard Savitt", "text": ""}
{"id": "3280947", "revid": "110157", "url": "https://it.wikipedia.org/wiki?curid=3280947", "title": "Cantone di Babahoyo", "text": "Il cantone di Babahoyo \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Babahoyo."}
{"id": "3280954", "revid": "1543377", "url": "https://it.wikipedia.org/wiki?curid=3280954", "title": "Harris Lebus", "text": "La Harris Lebus fu un'importante azienda produttrice di mobili d'arredamento, oltre che un grossista, con sede nell'East End di Londra a Tabernacle St e con lo stabilimento situato a Tottenham. L'azienda forn\u00ec catene di distribuzione come la Maple and Co., principalmente realizzando armadi per camere da letto e da pranzo.\nDurante il periodo della sua migliore produzione del XX secolo, lo stile dei mobili \u00e8 strettamente associato con l'Arts and Crafts Movement, identificato da cornici a strapiombo, pannelli delle ante ad inserti quadrati e gambe tornite con piedi a forma di zampa alla maniera di William Birch di High Wycombe. La parte esterna \u00e8 senza fronzoli e stilisticamente ben progettato. Questi pezzi sono molto ricercati.\nCome per molte grandi imprese i nomi dei loro progettisti sono per\u00f2 sconosciuti. L'azienda era, pi\u00f9 di ogni altra, particolarmente indirizzata nel proporre lo stile Arts and Crafts con produzioni di massa.\nNegli anni successivi Harris Lebus venne conosciuto come uno dei pi\u00f9 grandi produttori di mobili in tutto il mondo.\nDurante la seconda guerra mondiale, data la necessit\u00e0 di convertire la produzione assoggettandola alle esigenze belliche, l'azienda ha prodotto su licenza l'aliante da trasporto tattico Airspeed Horsa e divenne parte dell'apparato governativo per produrre mobili di arredamento con il marchio CC41."}
{"id": "3280958", "revid": "1265762", "url": "https://it.wikipedia.org/wiki?curid=3280958", "title": "Comuni a facilitazione linguistica", "text": "I comuni belgi a facilitazione linguistica (olandese: \"faciliteitengemeenten\", francese: \"communes \u00e0 facilit\u00e9s\", tedesco: \"Fazilit\u00e4ten-Gemeinden\") vennero stabiliti con le leggi dell'8 ottobre 1962 e del 2 agosto 1963. Questi comuni sono caratterizzati dall'unilinguismo dei servizi interni (ovvero gli impiegati tra loro e nei rapporti istituzionali devono esprimersi solamente nella lingua parlata nella regione) ed un bilinguismo verso i cittadini (ovvero l'amministrazione deve esprimersi in una delle due lingue riconosciute nel comune stesso).\nIn questi comuni i cittadini possono inoltre richiedere di ottenere i documenti amministrativi nella propria lingua, previo il rispetto di normative di legge ben precise.\nStoria.\nFin dal 1921 il Belgio \u00e8 ufficialmente diviso in due entit\u00e0 monolinguistiche separate: una regione di lingua francese ed una regione di lingua fiamminga (variante dell'olandese). In seguito, un'ulteriore legge del 1932, sull'uso delle lingue nell'insegnamento e nell'amministrazione, rinforza le frontiere linguistiche tra le due regioni, dove le rispettive amministrazioni comunali hanno l'obbligo legale di esprimersi redigere e statuire nella sola lingua della regione ove il comune \u00e8 sito, comunque lasciando la possibilit\u00e0 di cambiare lo status, tramite un referendum locale, nel caso in cui la popolazione di una delle rispettive lingue superasse la soglia del 20% di presenza nel comune stesso.\nNegli anni a venire, soprattutto nel dopoguerra, la citt\u00e0 di Bruxelles (a quel tempo non ancora considerata come regione a s\u00e9 stante) situata nel territorio fiammingo, subisce un afflusso di abitanti francofoni che cambia totalmente le proporzioni fra popolazione di lingua fiamminga e popolazione di lingua francese, dove la seconda diventa predominante. Quest'afflusso di popolazione di lingua francese si espande verso i comuni della periferia di Bruxelles, come ad esempio Kraainem, Wezembeek-Oppem Sint-Genesius-Rode dove la lingua francese diventa predominante.\nI partiti politici fiamminghi, al fine di porre un limite a questa situazione (francesizzazione a macchia d'olio del territorio fiammingo \"olievlek\"), promuovono e contribuiscono a varare due leggi, nel 1962 e nel 1963, che fissano definitivamente i confini linguistici istituendo una lista di comuni ove, se richiesto dal cittadino, l'amministrazione comunale ha l'obbligo di comunicare nella lingua non appartenente alla regione stessa.\nLe due leggi sopra menzionate negli anni a venire vennero interpretate in maniera diversa dai due gruppi linguistici e tuttora il dibattito \u00e8 in corso per definire se le due leggi erano transitorie (posizione fiamminga) o definitive (posizione francofona).\nElenco dei Comuni.\nComuni presenti nella periferia di Bruxelles.\n(prima lingua: olandese, seconda lingua: francese)."}
{"id": "3280959", "revid": "709565", "url": "https://it.wikipedia.org/wiki?curid=3280959", "title": "Simoncello", "text": "Il Simoncello \u00e8 un'importante montagna dell'Appennino, posizionata sul confine tra l'Emilia-Romagna (comune di Pennabilli, in provincia di Rimini), la Toscana (comune di Sestino, in provincia di Arezzo) e le Marche (comune di Carpegna, in provincia di Pesaro-Urbino). \nDescrizione.\nLa cima della montagna ricade interamente in provincia di Pesaro e Urbino; \u00e8 inoltre interamente incluso nel parco naturale regionale del Sasso Simone e Simoncello. Sebbene il nome sia un diminutivo del vicino Sasso Simone, il Simoncello \u00e8 in realt\u00e0 pi\u00f9 alto; arriva infatti a toccare i 1.221 metri di altitudine contro i 1.204 del Sasso Simone. Il Simoncello costituisce un anello intermedio della catena montuosa che separa le valli dei fiumi Marecchia (a nord-ovest) e Foglia (a sud-est), catena che prosegue verso sud con il Sasso Simone e che pi\u00f9 a nord include anche il monte Carpegna (1.415\u00a0m).\nDalle pendici del Simoncello nascono molti ruscelli affluenti sia del Marecchia, sia del Foglia."}
{"id": "3280962", "revid": "1566286", "url": "https://it.wikipedia.org/wiki?curid=3280962", "title": "Cherie Currie", "text": "\u00c8 stata la cantante delle Runaways, una band hard rock di Los Angeles formatasi verso la met\u00e0 degli anni settanta.\nBiografia.\nI genitori di Cherie erano Don Currie e l'attrice Marie Harmon. Entrambe le sue sorelle sono attrici Sondra Currie e la sua gemella Marie Currie (ex-moglie di Steve Lukather, chitarrista dei Toto). Cherie era la cantante leader di un gruppo rock tutto al femminile The Runaways, le altre componenti erano Joan Jett, Lita Ford, Sandy West e Jackie Fox. Il magazine \"Bomp!\" l'ha definita come \"La figlia non riconosciuta di Iggy Pop e Brigitte Bardot\". La Currie, appena quindicenne, entra a far parte delle Runaways nel 1975, reclutata dal manager della band Kim Fowley. L'inno delle rock-teenager \"Cherry Bomb\" \u00e8 stato scritto per lei alla sua prima audizione.\nIl suo impatto con il pubblico \u00e8 oggetto di opinioni contrastanti: un critico ha messo in dubbio il fatto che le Runaways abbiano conquistato nuovi territori per le rock band femminili: \"\u00e8 improbabile che la maggioranza del pubblico maschile che accorreva a vedere la sedicenne [Currie] indossare biancheria intima sul palco fosse in grado di recepirne il sottotesto femminista\".\nDopo la registrazione di tre album con le Runaways, (\"The Runaways\", \"Queens of Noise\" e \"Live in Japan\"), Cherie incide due album solisti (\"Beauty's Only Skin Deep\", per la PolyGram, e \"Messin' With The Boys\", con la sorella gemella Marie per Capitol). Lavora poi come attrice per il cinema (\"A donne con gli amici\", \"Mutanti\", \"Wavelength\", \"Ai confini della realt\u00e0\", \"The Rosebud Beach Hotel\", \"\"), e per la televisione, apparendo come ospite in programmi come \"Matlock\", \"La signora in giallo\" e altri.\nLa Currie ha scritto l'autobiografia \"Neon Angel. The Cherie Currie Story\" sui suoi anni giovanili, in origine pubblicata negli anni ottanta e poi riscritta dalla stessa autrice nel 2010 con il titolo di \"Neon Angel. A Memoir of a Runaway\" e l'aggiunta di numerosi dettagli \"adulti\" che erano stati omessi nella prima versione. Il libro ruota intorno alla sua famiglia disfunzionale, la sua lotta con droga e alcool, l'abuso sessuale e le sue giornate con le Runaways. Da questo libro \u00e8 tratto il film biografico-drammatico del 2010 prodotto da Joan Jett \"The Runaways\", nel quale Currie \u00e8 interpretata da Dakota Fanning. Grazie al successo del film Cherie si \u00e8 riavvicinata al mondo della musica e ha rinnovato l'amicizia con Joan Jett, con la quale non parlava da anni. Inoltre Joan e Cherie hanno modernizzato la canzone che le ha rese famose \"Cherry Bomb\" per il videogioco \"\"\nNel 2008 ha contribuito alla creazione del libro \"Cherry Bomb\" di Carrie Borzillo-Vrenna.\nCurrie si dedica all'attivit\u00e0 della scultura del legno con la motosega.\nL'ex batterista dei Guns N' Roses, Matt Sorum, ha dato gli ultimi ritocchi all'album di Cherie Currie, \"Blvds Of Splendor\", al quale stava lavorando dal 2010 ma \u00e8 stato pubblicato nel 2019 e primo album di Cherie dal 1980. Al disco hanno collaborato: Slash, Duff McKagan, The Veronicas, Juliette Lewis, Courtney Love e Billy Corgan degli Smashing Pumpkins.\nVita privata.\nCherie si \u00e8 sposata negli anni novanta con l'attore Robert Hays e insieme a lui ha avuto un figlio, Jake Hays. In seguito i due hanno divorziato."}
{"id": "3280964", "revid": "1305772", "url": "https://it.wikipedia.org/wiki?curid=3280964", "title": "Orthopneumovirus", "text": "Othopneumovirus \u00e8 un genere di virus a singolo filamento negativo di RNA, appartenente all'ordine \"Mononegavirales\", famiglia \"Pneumoviridae\". La specie tipo \u00e8 il virus respiratorio sinciziale umano, importante agente eziologico della bronchiolite e della polmonite infantili.\nTassonomia.\nAppartengono al genere \"Orthopneumovirus\" le seguenti specie:\nMorfologia.\nI membri del genere \"Orthopneumovirus\" sono virus ad RNA a singolo filamento di 15\u00a0000 coppie di basi avvolti da una membrana lipoproteica. Il nucleocapside, a simmetria elicoidale, ha uno spessore di circa 13-14 nm. Nonostante il pleiomorfismo, i virioni hanno forma sferica, diametro di 150-200 nm). Le particelle virali sono avvolte da un rivestimento lipidico derivato dalla membrana cellulare della cellula ospite, in cui sono inserite le glicoproteine virali \"F\" (di fusione), \"G\" (di adsorbimento) ed \"SH\" (small hydrophobic), mentre le proteine \"F\" e \"G\" interagiscono con lo strato di proteine della matrice virale sulla superficie interna della membrana virale.\nL'ordine dei geni negli \"Orthopneumovirus\", caratterizzato dalla presenza delle proteine strutturali NS1 ed NS2, \u00e8 il seguente: 3'-NS1-NS2-N-P-M-SH-G-F-M2-L-5'"}
{"id": "3280967", "revid": "287204", "url": "https://it.wikipedia.org/wiki?curid=3280967", "title": "Emerick Szilagyi", "text": "Nella sua lunga carriera \u00e8 stato tra i primi ad eleggere la chirurgia vascolare al ruolo di specialit\u00e0 autonoma ideando e realizzando, peraltro, svariati interventi di elevata complessit\u00e0. Identific\u00f2 inoltre la necessit\u00e0 di un registro che consentisse di seguire i pazienti vasculopatici nel tempo.\nBiografia.\nInfanzia.\nD.E. Szilagyi nacque il 20 giugno 1910 in un piccolo paese di 20000 abitanti situato nella sezione nord-orientale della provincia della Transilvania nell'Impero austro-ungarico da una famiglia agiata, ma non ricca.\nEt\u00e0 giovanile e Percorso educativo europeo.\nEgli inizi\u00f2 gli studi nel sistema scolastico ungherese strutturato sul modello austriaco, ma il suo percorso educativo venne influenzato da due eventi: l'annessione della Transilvania alla Romania per lo smembramento post-bellico dell'Impero Austro-Ungarico e la morte del padre in un incidente nel 1923. Emerick prosegu\u00ec gli studi in una Transilvania oggetto di una trasformazione politica, sociale e culturale nella quale gli studenti di origine ungherese venivano discriminati. La morte del padre determin\u00f2 alcune difficolt\u00e0 finanziarie, mitigate dall'impegno e dall'equilibrio della madre che riusc\u00ec a mantenere lo stile di vita della famiglia. Nel 1925 la madre si rispos\u00f2 con un cittadino americano di origini ungheresi e si trasfer\u00ec negli Stati Uniti, avviando le complesse pratiche per l'immigrazione dell'intera famiglia. Szilagyi mantenne il livello delle sue prestazioni scolastiche e consegu\u00ec il Baccalaur\u00e9at in Transilvania immatricolandosi presso la facolt\u00e0 di medicina dell'antica Universit\u00e0 di Kolozsvar (Romania) che, per\u00f2, abbandon\u00f2 presto, scoraggiato da un'atmosfera di incompetenza e di ostilit\u00e0 anti-ungherese. Scaduti i termini per l'immatricolazione presso altri atenei, decise di trasferirsi per un anno a Parigi per perfezionare la lingua francese e frequentare, con profitto, il corso di ingresso alla scuola di medicina denominato NPCN (fisica, chimica e scienze naturali) all'Universit\u00e0 della Sorbonne. Si immatricol\u00f2, quindi, alla storica Facolt\u00e0 di Medicina di Debrecen, nel nordest dell'Ungheria, costruita sul modello tedesco. Studi\u00f2 le materie di anatomia, biochimica e fisiologia, passando gli esami relativi con il massimo dei voti. Verso la fine dell'anno ricevette la notizia che il consolato americano a Bucarest aveva emesso il visto che gli consentiva l'accesso agli Stati Uniti.\nL'inserimento nel Sistema Universitario Statunitense.\nDopo essersi trasferito negli Stati Uniti presso i genitori a Detroit nel Michigan, Szilagyi super\u00f2 grazie al suo grande impegno le difficolt\u00e0 di inserimento e si immatricol\u00f2 alla prestigiosa Universit\u00e0 del Michigan ad Ann Arbor dove consegu\u00ec la laurea in medicina (con lode). Durante il corso di laurea mostr\u00f2 una predilezione per le specialit\u00e0 chirurgiche. Realizz\u00f2 il tirocinio (internato) presso l'University Hospital durante il quale manifest\u00f2 uno spiccato interesse per la patologia aterosclerotica avanzata. Successivamente egli ottenne un incarico come Junior Instructor nel Dipartimento di Patologia dell'University Hospital dove consegu\u00ec, dopo due anni, il master in Patologia. Tale esperienza maturata sotto la guida del Prof. Vernon Weller segn\u00f2 il suo successivo percorso scientifico illuminato da una profonda conoscenza anatomica ed anatomo-patologica, macro e microscopica, e guidato dal pi\u00f9 assoluto rispetto del rigore scientifico e dell'onest\u00e0 intellettuale. Nel 1939 ebbe accesso, per completare la specializzazione in chirurgia generale, all'Henry Ford Hospital di Detroit, strutturato sul modello organizzativo della Johns Hopkins University di Baltimora nel Maryland, dove concluse il proprio percorso formativo sotto la guida del Dr. Roy D.McClure, allievo del Dr.William Stewart Halsted.\nL'esperienza in Brasile.\nNel 1942, in virt\u00f9 del suo curriculum di studi e delle sue esperienze cosmopolite, venne chiamato dal Dr. McClure a coprire l'incarico di Direttore del Dipartimento Medico della Piantagione di Gomma Henry Ford in Brasile, ruolo di grande importanza strategica e di supporto allo sforzo bellico degli Stati Uniti nel II Conflitto Mondiale. Durante i trenta mesi nei quali egli ricopr\u00ec tale incarico, Szilagyi dimostr\u00f2 tutte le proprie capacit\u00e0 organizzative, gestionali, cliniche e chirurgiche integrandosi con il personale che era chiamato a dirigere e fronteggiando, di necessit\u00e0, patologie mediche e chirurgiche acute e croniche estremamente eterogenee. Egli oper\u00f2 anche come ufficiale medico del territorio circostante la piantagione, occupato in parte dalla foresta amazzonica non civilizzata, lottando contro la malaria e la dissenteria.\nCarriera ospedaliera.\nAl termine dell'esperienza brasiliana nel gennaio del 1945 Szilagyi rientr\u00f2 negli Stati Uniti ottenendo l'incarico di membro permanente dello staff del Dipartimento di Chirurgia dell'Henry Ford Hospital. Egli lavor\u00f2 all'interno di questa istituzione sino alla fine della sua attivit\u00e0 professionale realizzando una brillante carriera ed offrendo un impulso allo sviluppo delle attivit\u00e0 cliniche e di ricerca di questo ospedale. Egli indirizz\u00f2 sempre pi\u00f9 verso la chirurgia ricostruttiva arteriosa l'attivit\u00e0 della II Divisione di Chirurgia Generale che venne, di conseguenza rinominata, negli anni sessanta, tra le prime negli Stati Uniti, Divisione di Chirurgia Vascolare. Nel 1960 uno dei primi programmi di specializzazione al mondo in Chirurgia Vascolare fu attivato presso l'Henry Ford Hospital di Detroit.\nDal 1966 ricopr\u00ec l'incarico di Chairman (Capo-Dipartimento) del Dipartimento di Chirurgia e da membro influente del \"Council of Department Chairman\" (Consiglio dei Capodipartimento) indirizz\u00f2 significativamente le scelte di politica sanitaria nell'intento di accrescere il prestigio e la solidit\u00e0 dell'Henry Ford Hospital, di elevare il pi\u00f9 possibile i livelli delle prestazioni sanitarie e di reperire, non senza difficolt\u00e0, adeguati sostegni economici all'attivit\u00e0 di ricerca. Particolarmente efficaci furono le sue pressioni per l'istituzione di un reparto di terapia intensiva per la gestione dei pazienti operati e dei pazienti coronarici acuti nel 1966 e per l'attivazione negli anni settanta di strutture satelliti nella periferia di Detroit che consentissero all'Henry Ford Hospital di fronteggiare le grosse variazioni demografiche generate dalle tensioni razziali del 1967. Tali strutture, inizialmente concepite per ottimizzare il reclutamento di pazienti, furono potenziate nel corso degli anni fino a giungere alla dignit\u00e0 di nuove strutture ospedaliere consentendo, a giudizio di molti, all'Henry Ford Health System di raggiungere lo sviluppo attuale.\nEgli stimol\u00f2 anche il processo di collaborazione che si concretizz\u00f2 nel 1955 con la realizzazione a New Orleans del primo meeting di quella che sarebbe diventata la Six Clinic Conference che riuniva con cadenza annuale le Cliniche Cleveland, Lahey, Ochsner, Lovelace, Mayo ed Henry Ford per consentire al personale amministrativo e sanitario di queste autorevoli strutture di confrontare idee ed attivit\u00e0.\nLasci\u00f2 l'incarico di capodipartimento nel 1975, ma continu\u00f2 l'attivit\u00e0 chirurgica presso l'Henry Ford Hospital sino al 1984.\nVita privata.\nNel 1950 Szilagyi spos\u00f2 Evelyn Harper dalla quale ebbe due figlie. Malauguratamente Evelyn mor\u00ec di un carcinoma della mammella all'et\u00e0 di 63 anni e Szilagyi, dopo tre anni di lutto, incontr\u00f2 Sally Stritch Bolton con la quale si un\u00ec, in seguito, in matrimonio e convisse per i successivi vent'anni di vita.\nUltimi anni.\nDopo il 1984 mantenne la consuetudine di frequentare l'Henry Ford Hospital come consulente solo per effettuare attivit\u00e0 clinica e per svolgere un lavoro editoriale sino al 1991. Anche superati i 90 anni mantenne un buono stato di salute ed un'eccellente preservazione delle funzioni superiori ad eccezione di una progressiva compromissione della vista, determinata da una degenerazione maculare, che ne limit\u00f2 negli ultimi anni della sua vita l'autonomia. A causa di uno scompenso cardiaco, il 1\u00ba novembre 2009 Szilagy mor\u00ec serenamente all'et\u00e0 di 99 anni, confortato dalla sua famiglia. I funerali si tennero il 6 novembre al Desmond Funeral Home on Woodward Avenue a Royal Oak..\nAttivit\u00e0 chirurgica.\nNella sua attivit\u00e0 durata circa 50 anni presso l'Henry Ford Hospital, Szilagyi realizz\u00f2 interventi chirurgici in quasi tutti i distretti corporei. Egli \u00e8 comunque rinomato principalmente per il ruolo di pioniere nella chirurgia vascolare e realizz\u00f2 per primo o tra i primi numerosi interventi di elevata complessit\u00e0.\nNel 1952 realizz\u00f2, tra i primi al mondo e per primo dello stato, un intervento di resezione e sostituzione di un aneurisma dell'aorta addominale.\nSvilupp\u00f2 lo studio dei sostituti arteriosi per il trattamento dell'arteriopatia ostruttiva degli arti inferiori e nel 1954 istitu\u00ec la prima banca per omoinnesti vascolari che rappresentavano all'epoca il principale sostituto arterioso impiegato in interventi ricostruttivi.\nNel 1958 fu il primo chirurgo al mondo a realizzare un intervento chirurgico di sostituzione di un aneurisma in diretta televisiva.\nNel 1960 realizz\u00f2 uno dei primi interventi per aneurisma aorto-iliaco al mondo.\nNel 1968 insieme ai suoi associati Roger Smith e Joseph Elliott realizz\u00f2 il primo trapianto di rene allogenico al mondo.\nNel 1971 partecip\u00f2 ad uno dei primi interventi chirurgici di reimpianto di arto superiore coronati da successo in una bambina di sette anni di et\u00e0.\nLa sua onest\u00e0 intellettuale ed il suo rigore scientifico lo portarono comunque, precocemente, a comprendere che un intervento o una tecnica non potevano essere considerati efficaci, in particolare in chirurgia vascolare elettiva, sulla sola scorta dei risultati immediati. Pertanto nell'intervallo di tempo tra il 1951 e il 1984, durante il quale realizz\u00f2 oltre 5000 interventi di ricostruzione arteriosa, inser\u00ec la quasi totalit\u00e0 dei pazienti operati in un registro informatico di follow-up (il 97% dei pazienti trattati ebbero un follow-up maggiore di 5 anni).\nAttivit\u00e0 scientifica.\nEmerick Szilagyi rappresent\u00f2 un importante punto di riferimento nel panorama della chirurgia vascolare statunitense ed internazionale. Egli raggiunse livelli di eccellenza in tutti gli aspetti dell'attivit\u00e0 professionale, come clinico, chirurgo, educatore, ricercatore, scrittore, editore ed oratore.\nPubblic\u00f2 oltre 250 lavori scientifici e realizz\u00f2 letture e conferenze in tutto il mondo sino all'et\u00e0 di oltre 90 anni. I suoi articoli pi\u00f9 importanti furono, da lui stesso, raccolti in una pubblicazione intitolata \"Ford Hospital Department of Surgery Division II (Vascular) Reprints\" (1955-1977).\nCon il suo meticoloso lavoro egli ha accompagnato la chirurgia vascolare nel percorso che l'ha elevata dal rango di materia empirica, descrittiva, artigianale allo status di disciplina medica scientificamente supportata.\nResta leggendaria la documentazione estensiva da lui offerta della storia naturale delle patologie vascolari e del loro trattamento, basata su un'analisi delle caratteristiche istologiche, dello studio della patogenesi, di una attenta valutazione del quadro clinico-strumentale e soprattutto di un meticoloso monitoraggio dei risultati anche a medio-lungo termine dei trattamenti realizzati.\nLa sua eredit\u00e0 pi\u00f9 importante \u00e8 stata, difatti, rappresentata dalla necessit\u00e0 da lui chiaramente espressa di inserire in un attento follow-up tutti i pazienti sottoposti ad una ricostruzione arteriosa. Egli ha sviluppato, come gi\u00e0 menzionato, il primo registro vascolare computerizzato ed il suo rigore scientifico continua ad essere il modello seguito dai migliori programmi di ricerca in chirurgia e patologia vascolare.\nEgli \u00e8 stato il primo a dimostrare con un valido supporto scientifico che il trattamento preventivo dell'aneurisma dell'aorta addominale incrementa la sopravvivenza dei pazienti pubblicando nel 1966 \"The Contribution of Aortic Aneurysmectomy to Prolongation of Life\", che giustamente appartiene al repertorio basilare della chirurgia vascolare. Tale lavoro, difatti, oltre a precorrere sistemi di valutazione validati da analisi statistiche, riporta conclusioni inerenti al trattamento della patologia aneurismatica ancora attuali ad oltre quarant'anni di distanza.\nRealizz\u00f2 tra il 1962 ed il 1967 studi sperimentali su animali testando diversi tipi di condotti sintetici e speriment\u00f2 l'efficacia di una protesi di Dacron estensibile di sua ideazione che porta il suo nome introdotta nella pratica clinica nel 1967.\nLa sua precoce conoscenza della alterazione strutturale degli omoinnesti arteriosi e la descrizione delle variazioni istologiche a cui andavano incontro gli innesti venosi autologhi ed i condotti sintetici impiantati nel sistema arterioso hanno rappresentato contributi essenziali e vere pietre miliari che continuano ad essere citati in letteratura dopo mezzo secolo. Lo studio da lui realizzato sull'evoluzione delle infezioni del sito chirurgico nei pazienti precedentemente sottoposti ad impianto di protesi vascolari, gli consent\u00ec di introdurre una classificazione, che da lui prende il nome, che distingue le infezioni superficiali da quelle che interessano la protesi e che per le grosse implicazioni terapeutiche \u00e8 ancora impiegata nella pratica clinica a distanza di oltre trentacinque anni.\nCome contributo finale al mondo della medicina nel 2008, all'et\u00e0 di 98 anni, un anno prima del suo decesso, Emerick D Szilagy ha completato la sua autobiografia.\nAttivit\u00e0 editoriale.\nNel 1984 fond\u00f2, in qualit\u00e0 di associate editor con Michael DeBakey e Jesse Thompson la pi\u00f9 prestigiosa rivista interamente dedicata alla chirurgia vascolare \"Journal of Vascular Surgery\" (Mosby Editor), alla quale dedic\u00f2 gran parte delle sue energie dopo la sospensione dell'attivit\u00e0 chirurgica e della quale fu, tra il 1987 ed il 1991, Editor in chief. Per i primi sei anni della vita di questo giornale Szilagyi lesse ogni singolo contributo inviato alla rivista per la pubblicazione ed indirizz\u00f2 agli autori una propria personale critica, generalmente piuttosto articolata. Interruppe la collaborazione attiva con il JVS, anche restando nel Board, quando il passaggio di cariche impose il trasferimento della sede editoriale in Canada.\nRiconoscimenti.\nHa coperto la carica di presidente di numerose societ\u00e0 scientifiche tra cui la Central Surgical Association, la Western Surgical Association, la Midwest Surgical Association, l'American Association for Vascular Surgery, l'International Society for Cardiovascular Surgery e la Society for Vascular Surgery.\nDopo la sua morte la Michigan Vascural Society ha istituito una borsa di studio per la ricerca clinica per la chirurgia vascolare a lui intitolata. Analoghe borse di studio sono state a lui intitolate dalla Midwestern Vascular Society e dall'Henry Ford Health System.\nEmerick D Szilagy viene ricordato negli Stati Uniti e nel mondo della Chirurgia Vascolare, come un audace innovatore chirurgico, un rigoroso ricercatore clinico, un educatore ed un chirurgo di risonanza internazionale e la sua memoria \u00e8 stata onorata all'Henry Ford Hospital di Detroit intitolando ad Emerick ed Eve Szilagyi la Cattedra di Chirurgia Vascolare."}
{"id": "3280977", "revid": "1305772", "url": "https://it.wikipedia.org/wiki?curid=3280977", "title": "Jirkov", "text": "Jirkov (in tedesco \"G\u00f6rkau\") \u00e8 una citt\u00e0 della Repubblica Ceca facente parte del distretto di Chomutov, nella regione di \u00dast\u00ed nad Labem."}
{"id": "3280992", "revid": "666484", "url": "https://it.wikipedia.org/wiki?curid=3280992", "title": "Danazolo", "text": "Il danazolo \u00e8 un derivato isossazolico dell'etisterone, strutturalmente simile al testosterone, conosciuto fin dal 1970 per le propriet\u00e0 androgeniche e soppressive la funzione ovarica in virt\u00f9 delle quali trov\u00f2 un primo utilizzo nella terapia dell'endometriosi. \nFarmacocinetica.\nIl danazolo \u00e8 assunto per via orale, con ottima biodisponibilit\u00e0 a causa dell'elevata liposolubilit\u00e0 del composto. \u00c8 metabolizzato a livello del fegato, nel quale si accumula. Ulteriori siti di accumulo sono il surrene e il rene. La vie di escrezione sono la via biliare e la via urinaria, con un'emivita di circa 15 ore; concentrazioni plasmatiche stabili si ottengono perci\u00f2 con somministrazione iniziale di 300 mg 2 volte al giorno. Il danazolo viene trasportato nel torrente ematico dalla proteina legante gli ormoni sessuale (SHBG) e dalla proteina legante i corticosteroidi (CBG). Una minima frazione \u00e8 libera nel plasma.\nFarmacodinamica.\nIl danazolo esplica il suo effetto legandosi ai recettori endocellulari per gli androgeni, per il progesterone e per i glucocorticoidi e inibendo alcuni enzimi chiave del metabolismo degli ormoni steroidei. Tra questi i pi\u00f9 importanti sono:\nInoltre, legando la CBG, spiazza il progesterone dal suo sito di trasporto, rendendolo disponibile ai processi catabolici. La debole attivit\u00e0 androgenica e progestinica, promossa dal principale metabolita etisterone, \u00e8 responsabile della soppressione della funzione ovarica, testimoniata dalla soppressione dei picchi di LH e FSH di met\u00e0 ciclo. Non possiede attivit\u00e0 estrogeniche.\nImpiego clinico.\nPer molto tempo il danazolo \u00e8 stato usato per il trattamento della endometriosi; attualmente si preferisce ricorrere ai farmaci agonisti del GnRH per i minori effetti collaterali. Il danazolo trova impiego nel trattamento della mastopatia fibrocistica, nella menorragia, nella mastodinia associata al ciclo mestruale, nella porpora trombocitopenica immune, nella emofilia, nella malattia di Christmas e nell'edema angioneurotico congenito.\nPrincipali effetti avversi.\nGli effetti avversi sono diretta estensione dell'azione androgenica del danazolo. Tra questi i pi\u00f9 frequenti sono:\nSono inoltre riportati nelle letteratura scientifica un aumento del rischio di contrarre carcinoma dell'ovaio e adenomi epatici.\nControindicazioni.\nIl danazolo deve essere usato con cautela ogni qualvolta si presentino segni di disfunzione epatocellulare. Per questo, \u00e8 consigliato eseguire un profilo di funzionalit\u00e0 epatica (transaminasi, fosfatasi alcalina, bilirubina, \u03b3-GT) prima della somministrazione. Per il rischio di malformazioni urogenitali nel bambino, il danazolo deve essere evitato in gravidanza."}
{"id": "3280993", "revid": "110157", "url": "https://it.wikipedia.org/wiki?curid=3280993", "title": "Kada\u0148", "text": "Kada\u0148 (in tedesco \"Kaaden\") \u00e8 una citt\u00e0 della Repubblica Ceca facente parte del distretto di Chomutov, nella regione di \u00dast\u00ed nad Labem."}
{"id": "3281014", "revid": "174925", "url": "https://it.wikipedia.org/wiki?curid=3281014", "title": "Monastero di Soloveckij", "text": ""}
{"id": "3281016", "revid": "339392", "url": "https://it.wikipedia.org/wiki?curid=3281016", "title": "Teatro dell'opera di Budapest", "text": ""}
{"id": "3281025", "revid": "112794664", "url": "https://it.wikipedia.org/wiki?curid=3281025", "title": "Titoniano", "text": "Nella scala dei tempi geologici, il Titoniano rappresenta il terzo dei tre stadi stratigrafici o et\u00e0 in cui \u00e8 suddiviso il Giurassico superiore, l'ultima epoca del periodo Giurassico.\n\u00c8 compreso tra 150,8 \u00b1 4,0 e 145,5 \u00b1 4,0 milioni di anni fa (Ma), preceduto dal Kimmeridgiano e seguito dal Berriasiano, la prima et\u00e0 del Cretacico.\nDefinizioni stratigrafiche e GSSP.\nIl Titoniano fu introdotto nella letteratura scientifica dallo stratigrafo tedesco Albert Oppel nel 1865.\nL'attribuzione del nome Titoniano \u00e8 un po' anomala nella designazione degli stadi geologici perch\u00e9 esso deriva dalla mitologia greca. Titone era figlio di Laomedonte, re di Troia; egli fu amato da Eos, la dea dell'aurora, e il suo nome \u00e8 entrato nella stratigrafia perch\u00e9 questo stadio rappresenta la transizione verso l'alba del successivo periodo Cretacico.\nLa base del Titoniano si trova alla base della biozona ammonitica della \"Hybonoticeras hybonotum\".\nIl limite superiore del Titoniano e dell'intero periodo Giurassico, nonch\u00e9 base del successivo Cretacico, \u00e8 dato dalla prima comparsa negli orizzonti stratigrafici della specie ammonitica \"Berriasella jacobi\".\nGSSP.\nIl GSSP, il profilo stratigrafico di riferimento della Commissione Internazionale di Stratigrafia, non \u00e8 ancora stato fissato (2010).\nBiozone.\nIl Titoniano viene a volte ulteriormente suddiviso in inferiore, medio e superiore. Quest'ultimo corrisponde al Portlandiano nella stratigrafia britannica.\nNel dominio Tetide, il Titoniano comprende sette biozone ammonitiche:\nSchemi.\n "}
{"id": "3281031", "revid": "473757", "url": "https://it.wikipedia.org/wiki?curid=3281031", "title": "Tithoniano", "text": ""}
{"id": "3281032", "revid": "599013", "url": "https://it.wikipedia.org/wiki?curid=3281032", "title": "\u0160uker", "text": ""}
{"id": "3281033", "revid": "2128848", "url": "https://it.wikipedia.org/wiki?curid=3281033", "title": "Mauro Checcoli", "text": "Percorso di studi e ricerche.\nLaureato nel 1972 in Ingegneria civile edile presso l'Universit\u00e0 degli Studi di Bologna. Premio CONI per la tesi di laurea. Ricercatore nell'Istituto di Urbanistica della Facolt\u00e0 di Ingegneria dal 1972 al 1983.\nPremio CONI nel concorso \u201cIl sole negli impianti sportivi\u201d nel 1984. Responsabile di Corsi Universitari di specializzazione in impianti sportivi. Autore di pubblicazioni tecniche nel settore.\nAttivit\u00e0 sportiva.\nInizia a praticare equitazione a 11 anni, nel 1954, presso il G.E.SE. di Bologna, di cui ha la tessera da oltre sessant'anni. Contemporaneamente, negli anni giovanili, pratica scherma, atletica (\u00e8 stato campione regionale giovanile di salto in lungo) e pallacanestro (Moto Morini Bologna, arrivando anche alla serie A). A diciannove anni viene selezionato per la squadra nazionale di Concorso completo e sotto la guida del Marchese Mangilli partecipa alle Olimpiadi di Tokyo 1964 su Surbean vincendo la medaglia d'oro individuale e, con Paolo Angioni, Giuseppe Ravano e Alessandro Argenton, anche quella a squadre. Nel 1966 \u00e8 campione italiano.\nPartecipa anche alle Olimpiadi del Messico nel \u201968, ma non termina la gara a causa di un uragano tropicale che stravolge la regolarit\u00e0 della gara. Si prepara anche per Monaco 1972, ma perde Rosario, cavallo assai competitivo, poche settimane prima per un incidente di scuderia; il compagno di squadra Alessandro Argenton vince l'argento individuale con Woodland, che era stato terzo dietro a Rosario, montato da Mauro Checcoli all'ultima gara internazionale in Svizzera. Torna, ancora con Mangilli, alle Olimpiadi nel 1984 con Spey Cast Boy; dopo il cross \u00e8 5\u00ba individuale; commette un errore rocambolesco all'ultimo ostacolo della terza gara ed \u00e8 settimo assoluto, mancando per un soffio un'altra medaglia dopo venti anni dalla prima.\nUltima gara importante sono i Campionati Europei a Burghley (Gran Bretagna) nel 1985 ed \u00e8 il migliore degli italiani in gara, decimo, sempre con Spey Cast Boy.\nAttivit\u00e0 dirigenziali.\nPresidente del CONI provinciale di Bologna dal 1978 al 1988 e membro del Consiglio Nazionale del CONI.\n\u00c8 stato Presidente della Federazione Italiana Sport Equestri (F.I.S.E.) dal 1988 al 1996; Commissario straordinario della Federazione Italiana Medici Sportivi nel 1998 a seguito dello scandalo antidoping.\nAttualmente \u00e8 anche Presidente dell'Accademia Olimpica Nazionale Italiana, Vicepresidente della Fondazione Onesti di Roma, Presidente della Fondazione Insieme Vita, Presidente dell'Associazione per il Microcredito Micro-B\u00f2 e di altre istituzioni di volontariato.\n\u00c8 stato Presidente delle Terme di Porretta, della Produttori Sementi Bologna, della Virtus 1871 SpA, della societ\u00e0 Edifici di Qualit\u00e0 Srl.\nAttivit\u00e0 professionale e imprenditoriale.\nProgettista di Architettura e Urbanistica in Italia ed in altri paesi, particolarmente nelle opere pubbliche quali scuole, servizi sociali ed impianti sportivi.\nDi particolare rilievo, fra i progetti realizzati dallo Studio: l'Unipol Arena (ex Palamalaguti) a Casalecchio, la Biblioteca della FAO a Roma, il restauro dell'Abbazia di San Giusto a Tuscania, il Palazzo dei Congressi di Cento, il Bocciodromo Federale di Roma, la nuova sede della Camera di Commercio a Bologna e vari altri importanti impianti sportivi, quali piscine, palasport ed impianti ippici. Insieme a Richard Meier e Piero Sartogo ha progettato la nuova Facolt\u00e0 di Ingegneria a Bologna e il Piano Urbano di Bertalia-Lazzaretto a Bologna; sempre con Sartogo Architetti, la nuova Winery dei Marchesi Frescobaldi in Toscana.\nDi recente, con lo Studio ARCO ha vinto il Concorso Internazionale per la progettazione del Museo Ebraico Italiano a Ferrara, insieme con Scape S.p.A., Michael Gruber e Kulapat Yantrasast."}
{"id": "3281034", "revid": "1305772", "url": "https://it.wikipedia.org/wiki?curid=3281034", "title": "Virus respiratorio sinciziale", "text": "Per Virus respiratorio sinciziale (in lingua inglese: \"Respiratory syncytial virus\", sigla RSV) si possono intendere alcune specie di Virus dell'ordine \"Mononegavirales\", famiglia \"Pneumoviridae\", Genere \"Orthopneumovirus\" in grado di determinare sincizi nelle colture di cellule:"}
{"id": "3281035", "revid": "729019", "url": "https://it.wikipedia.org/wiki?curid=3281035", "title": "Opera (metropolitana di Budapest)", "text": "Opera \u00e8 una stazione della metropolitana di Budapest.\n\u00c8 situata all'interno del VI distretto, nei pressi del Teatro dell'Opera di Budapest. Sorge sul percorso della linea M1, tra le stazioni Bajcsy-Zsilinszky \u00fat e Oktogon.\nApr\u00ec i battenti nel 1896, cos\u00ec come gran parte delle attuali stazioni della M1.\nLa stazione si trova ad una profondit\u00e0 di circa tre metri sotto il livello del suolo. La sede per i binari \u00e8 unica e sui due lati si trovano le banchine per le rispettive direzioni.\nInterscambi.\nNelle vicinanze della stazione effettuano fermata alcune linee urbane automobilistiche."}
{"id": "3281038", "revid": "2181046", "url": "https://it.wikipedia.org/wiki?curid=3281038", "title": "Patricia Belcher", "text": "Carriera.\nHa recitato nel ruolo dell'avvocato Caroline Julian nella serie televisiva Bones, in onda dal 2005 al 2017 e in Buona fortuna Charlie in onda su Disney Channel dal 2010 al 2014 con il ruolo della Signora Dabney, la vicina.\nOltre ai due suoi successi pi\u00f9 attuali recit\u00f2 in film come The Number 23, Identit\u00e0 sospette, Jeepers Creepers - Il canto del diavolo, Heartbreakers e nel 2009, (500) Days of Summer. Ha anche fatto apparizioni in serie televisive, tra cui Tutti amano Raymond, Boston Legal, The Effect Jake, Twins, La famiglia Proud, Sister, In Plain Sight, e Still Standing \"Beverly Hills 90210\". Belcher prodotto il suo ruolo nel 2008 il film di Lower Learning come Colette. Ha avuto un ruolo cameo nella serie televisiva comunitaria di lavoratore caffetteria. Apparsa anche su Emily Owens, Ha anche fatto la sua comparsa sul spettacolo popolare Sabrina, vita da strega come un insegnante di scienze. Ha anche fatto spot pubblicitari per i prodotti, anche per Staples e Time Warner, cos\u00ec come per l'American Cancer Society."}
{"id": "3281054", "revid": "767487", "url": "https://it.wikipedia.org/wiki?curid=3281054", "title": "Thomas Kraft", "text": "Carriera.\nClub.\nBayern Monaco.\nProveniente dal Bayern Monaco II, debutta in prima squadra il 7 agosto 2010, nella Supercoppa di Germania del 2010, vinta dal Bayern Monaco ai danni dello Schalke 04 per 2-0.\nIl suo debutto in Champions League arriva il 23 novembre 2010, nella partita Roma-Bayern, terminata 3-2. Il giocatore continua a giocare in Champions, scendendo in campo anche in Bayern Monaco- 3-0 dell'8 dicembre 2010. Durante la pausa invernale, Louis van Gaal, l'allenatore dei bavaresi, annuncia che Kraft avrebbe rimpiazzato Hans-J\u00f6rg Butt come primo portiere per tutta la seconda parte di stagione. Kraft debutta in Bundesliga il 15 gennaio 2011 nella partita esterna pareggiata 1-1 con il Wolfsburg, in cui para anche un rigore. Rimane titolare fino alla partita pareggiata 1-1 con il Norimberga, quando Van Gaal viene esonerato e sostituito da Andries Jonker, che decide di utilizzare nuovamente Butt come primo portiere. Poco dopo, Kraft, il cui contratto era in scadenza, annunci\u00f2 che avrebbe lasciato il Bayern a fine stagione.\nHertha Berlino.\nDopo ci\u00f2, l', neopromosso in prima divisione, dichiar\u00f2 che avrebbe assunto lo stesso Kraft da svincolato al termine della stagione. Il giovane portiere avrebbe sottoscritto un contratto quadriennale. Il primo anno con i berlinesi si \u00e8 concluso per\u00f2 con la retrocessione in Zweite Bundesliga dopo la sconfitta nello spareggio con il Fortuna D\u00fcsseldorf.\nStatistiche.\nPresenze e reti nei club.\n\"Statistiche aggiornate al 9 luglio 2020.\""}
{"id": "3281056", "revid": "183114", "url": "https://it.wikipedia.org/wiki?curid=3281056", "title": "Human respiratory syncytial virus", "text": ""}
{"id": "3281069", "revid": "28592", "url": "https://it.wikipedia.org/wiki?curid=3281069", "title": "Yakov Sinai", "text": ""}
{"id": "3281073", "revid": "123994087", "url": "https://it.wikipedia.org/wiki?curid=3281073", "title": "Nyomi Banxxx", "text": "Biografia.\nHa lavorato come spogliarellista negli anni 90 per diversi club, nel 1996 ha partecipato al video di How Do U Want It di Tupac Shakur.\nHa girato oltre 70 film dal 2006 e nel 2009 ha vinto l'Urban X Awards come miglior performer MILF.\nSi \u00e8 ritirata dall'attivit\u00e0 pornografica nel 2014."}
{"id": "3281075", "revid": "152625", "url": "https://it.wikipedia.org/wiki?curid=3281075", "title": "Sale El Sol", "text": ""}
{"id": "3281076", "revid": "287204", "url": "https://it.wikipedia.org/wiki?curid=3281076", "title": "Torneo Roberto Gomes Pedrosa 1970", "text": "Il Torneo Roberto Gomes Pedrosa 1970 \u00e8 stata la 4\u00aa e ultima edizione del torneo. Dall'anno seguente la CBD rimpiazz\u00f2 il Roberto Gomes Pedrosa con il campionato nazionale.\nFormula.\nPrimo turno: due gruppi di 8 e 9 squadre: le prime due classificate si qualificano al turno successivo.\nFase finale: le quattro squadre qualificate si affrontano in un girone all'italiana."}
{"id": "3281078", "revid": "767487", "url": "https://it.wikipedia.org/wiki?curid=3281078", "title": "Sant'Antonio da Padova tra i santi Antonio Abate e Nicola da Tolentino", "text": "Sant'Antonio da Padova tra i santi Antonio Abate e Nicola da Tolentino \u00e8 un dipinto a olio su tela (315x203 cm) del Moretto, databile al 1530 circa e conservato nella Pinacoteca Tosio Martinengo di Brescia.\nLa tela, proveniente dalla chiesa di Santa Maria delle Grazie, rientra nella prima maturit\u00e0 artistica del Moretto ed \u00e8 una delle migliori opere di questo periodo, dove il pittore mostra grande abilit\u00e0 nel disegno, nella resa dei personaggi e nell'utilizzo di luce e colori. L'opera presenta evidenti analogie con la \"Santa Margherita d'Antiochia tra i santi Girolamo e Francesco d'Assisi\", capolavoro coevo, in alcuni dettagli compositivi e formali.\nStoria.\nIl quadro decorava il origine il quarto altare destro della chiesa di Santa Maria delle Grazie a Brescia. All'inizio dell'Ottocento, dopo la soppressione del monastero annesso alla chiesa, la chiesa diventa temporaneamente di propriet\u00e0 del comune cittadino, che alla fine del secolo trasferisce la tela alla Pinacoteca Tosio Martinengo. Sull'altare verr\u00e0 invece posizionata una copia ottocentesca del pittore Bortolo Schermini, ancora presente. Il dipinto \u00e8 ricordato nella sua collocazione originale fino alla guida di Federico Odorici del 1882, mentre nella monografia di Pietro Da Ponte del 1898 \u00e8 gi\u00e0 indicato in pinacoteca, dove si trova esposto ancora oggi.\nDescrizione.\nL'opera raffigura, seduto su un alto trono al centro, sant'Antonio da Padova, affiancato ai suoi piedi da sant'Antonio Abate a sinistra e da san Nicola da Tolentino a destra. Dal trono del santo padovano scende, fino al pavimento, un lungo drappo lineare nero, decorato lungo i bordi da una spessa fascia dorata con ricami floreali. Davanti all'ultimo gradino, lungo il margine inferiore della tela, sono appoggiate due rose. Le tre figure recano i simboli tradizionali della propria iconografia e sono rappresentate in diverse posture: sant'Antonio da Padova \u00e8 in posizione ampia e solenne, sant'Antonio Abate tiene un braccio sull'alto piedistallo del trono e guarda verso l'osservatore, mentre san Nicola \u00e8 in adorazione del santo centrale.\nLa figurazione si svolge all'interno di un compiuto contesto architettonico, che circoscrive completamente la scena senza mostrare aperture all'esterno, sfondati prospettici o elementi che si perdono oltre il campo visivo. L'architettura di sfondo consiste in una grande abside decorata da un mosaico a tessere dorate, inquadrata ai margini da due lesene la cui trabeazione fa da imposta alla semicupola. Al di sopra dell'abside l'architettura degrada in una semplice decorazione, data da due elementi triangolari neri entro una semplice cornice grigia che fa da perimetro alla semicupola e ai due angoli superiori della tela.\nStile.\nLa letteratura artistica storica \u00e8 concorde nel giudicare molto alto il valore dell'opera: Bernardino Faino, nel 1630, scrive addirittura che \u00e8 la migliore opera del Moretto, seguito da Carlo Ridolfi nel 1648 e da Giulio Antonio Averoldi nel 1700. Francesco Paglia, nel 1675, descrive minutamente il dipinto osservando che \"tanta naturalezza dimostra, che l'impasto sembra di vera carne, accompagnando i panni con s\u00ec belle falde, agiustate al nudo, che paion veri\".\nJoseph Archer Crowe e Giovanni Battista Cavalcaselle, nel 1871, analizzano la tela con critica pi\u00f9 approfondita, evidenziando \"un fare severo e distinto combinato a sapiente fusione nei contorni dei panneggiamenti, nel chiaro-scuro, [...] un saggio questo di eccezionale valore dell'abilit\u00e0 del Moretto\". Pietro Da Ponte, nel 1898, la definisce \"una delle opere pi\u00f9 belle di quel periodo di maturit\u00e0 in cui pare che il nostro Maestro amasse gareggiare col Tiziano\", mentre Adolfo Venturi, nel 1929, dice che \"sotto il mantello bruno, l'abito e il cappuccio di sant'Antonio Abate sono di uno splendido rosso amaranto; brillan d'argento i gigli sul nero della tonaca di san Nicola e nell'ombra d'oro dell'abside, che dietro le cornici grigie apre il catino come aurea bocca di tromba. La luce scende falcata dal limite della nicchia al tappeto del trono e, nel foco del catino, par che si infiammino le tessere musive. Il colore perde cos\u00ec la monotonia, il blando velo caro al Moretto anche in tempo successivo, e ridonda di veneta ricchezza\".\nCamillo Boselli, nel 1954, ragiona sulla questione cronologica e, avvicinando la tela alla \"Santa Margherita d'Antiochia tra i santi Girolamo e Francesco d'Assisi\" della chiesa di San Francesco d'Assisi a Brescia, propone una datazione verso il 1530, vedendovi analogie nella forte vista frontale, nella somiglianza di questo \"sant'Antonio Abate\" a \"santa Margherita\", nella scelta dell'abside dorata come sfondo alla rappresentazione e nell'illuminazione complessiva, data in entrambi i casi da luce proveniente da sinistra.\nIl valore mistico \u00e8 invece colto con attenzione da Valerio Guazzoni nel 1981, secondo il quale \"la povert\u00e0 dei colori neri e grigi, e appena rialzati dall'oro della conca absidale, consente alla luce di agire con pi\u00f9 forza: un raggio caldo - che nelle intenzioni ha un'origine soprannaturale, non fisica - sorprende sant'Antonio nella sua meditazione, piovendo gi\u00f9 da sinistra, cos\u00ec da fargli piegare un po' il capo e sollevare il giglio come uno schermo (o come un'offerta); ai suoi piedi, l'altro sant'Antonio esprime, nell'abbandono estatico, la condizione di chi gi\u00e0 arde\".\nNell'opera si pu\u00f2 trovare anche una \"citazione interna\" dell'autore nelle due rose a terra davanti all'ultimo gradino del trono, elemento gi\u00e0 presente nella sua arte fin dalle prime opere, come la \"Madonna in trono col Bambino tra i santi Giacomo Maggiore e Girolamo\", e sul quale torner\u00e0 spesso in seguito."}
{"id": "3281080", "revid": "37409835", "url": "https://it.wikipedia.org/wiki?curid=3281080", "title": "Wake Up Call (singolo)", "text": ""}
{"id": "3281087", "revid": "24443", "url": "https://it.wikipedia.org/wiki?curid=3281087", "title": "Peralba", "text": ""}
{"id": "3281088", "revid": "767487", "url": "https://it.wikipedia.org/wiki?curid=3281088", "title": "Regno di Maria I del Portogallo", "text": "Il Regno di Maria I del Portogallo \u00e8 quel periodo della storia del Portogallo che va dal 1777 al 1799, cio\u00e8 dalla morte di Giuseppe I del Portogallo, padre di Maria, all'ascesa al trono di Giovanni VI del Portogallo.\nMorte di Giuseppe I del Portogallo.\nLa morte di Giuseppe I caus\u00f2 l'ascesa al trono dell'infanta Maria Francisca, diventando la prima regina del Portogallo. Nel 1777 il Portogallo era ancora scosso dal Terremoto di Lisbona del 1755 e si trovava in piena decadenza politica ed economica. Il marchese di Pombal, braccio destro del padre, stava governando con il paese da ben 27 anni. Durante gli ultimi anni di vita del padre, Maria fu una fiera avversaria di Pombal, tanto che, appena coronata, lo fece destituire e lo esili\u00f2 a Pombal.\nAbbandono delle riforme pombaline.\nNonostante avesse cacciato Pombal dal governo, la regina mantenne in carica gli altri ministri e restaur\u00f2 la maggior parte dei privilegi del clero e della nobilt\u00e0, mentre i prigionieri politici perseguiti da Pombal vennero rilasciati. L'economia venne riorganizzata e i monopoli voluti da Pombal furono abbandonati, ma la contingenza internazionale favor\u00ec l'economia portoghese, tanto che la bilancia commerciale torn\u00f2 positiva. Sebbene caratterizzato da una certa instabilit\u00e0 politica, fu un periodo di importanti innovazioni culturali, tra cui la costruzione del Palazzo di Ajuda, il Teatro di San Carlo, la Basilica di Estrela e l'immenso Convento di Santa Chiara a Vila do Conde.\nIl Portogallo di fronte allo scoppio della Rivoluzione Francese.\nDopo lo scoppio della Rivoluzione francese, in un'operazione congiunta insieme alla Spagna, il Portogallo mand\u00f2 un piccolo contingente nei Pirenei (1794), ma l'operazione non and\u00f2 a buon fine e la Spagna firm\u00f2 una pace separata con la Francia. Intanto l'opinione delle classi dirigenti portoghesi si stava dividendo: da una parte si voleva continuare a combattere la Francia in nome dell'antica alleanza con la Gran Bretagna, dall'altra parte gli intellettuali progressisti credevano che la Francia avrebbe portato anche in Portogallo la rivoluzione.\nProprio in questo periodo Maria diede i primi segni di instabilit\u00e0 mentale e, dopo non essere pi\u00f9 stata capace di governare gli affari di stato, pass\u00f2 la reggenza al figlio Giovanni VI."}
{"id": "3281091", "revid": "1522738", "url": "https://it.wikipedia.org/wiki?curid=3281091", "title": "Talmanes", "text": ""}
{"id": "3281093", "revid": "287204", "url": "https://it.wikipedia.org/wiki?curid=3281093", "title": "Natale (disambigua)", "text": ""}
{"id": "3281103", "revid": "118274859", "url": "https://it.wikipedia.org/wiki?curid=3281103", "title": "Cantone di Baba", "text": "Il cantone di Baba \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Baba."}
{"id": "3281104", "revid": "1528507", "url": "https://it.wikipedia.org/wiki?curid=3281104", "title": "Pedobear", "text": "Il termine Pedobear si riferisce ad un fenomeno di Internet diventato popolare attraverso l'imageboard 4chan. Come suggerisce il nome (\"pedo\" \u00e8 una abbreviazione per pedofilo), si tratta di un personaggio, un orso pedofilo.\nL'immagine di Pedobear \u00e8 stata erroneamente considerata come una mascotte per pedofili, ed i cosplayer che hanno interpretato il personaggio sono stati accusati a loro volta di pedofilia dopo che il dipartimento dello sceriffo di San Luis Obispo County aveva emesso un avviso che Pedobear era un segnale della presenza di pedofili o di altre persone con comportamenti sessuali inappropriati.\nIl personaggio.\nIl personaggio dell'orso si \u00e8 originato sul bulletin board system di un celebre sito web giapponese \"2channel\", dove \u00e8 stato presentato col nome , dalla parola che vuol dire appunto \"orso\" in giapponese. Nella sua prima apparizione, risalente al 2003, il personaggio era semplicemente una stringa in Codice ASCII:\nIn seguito \u00e8 stato modificato a pi\u00f9 riprese dagli utenti, sino a raggiungere nel post # 590 dello stesso thread la forma con cui \u00e8 attualmente conosciuto:\nNonostante \"Kum\u0101,\" ovverosia l'immagine di Pedobear giunta in Europa e negli Stati Uniti, non fosse associata ad alcun tipo di comportamento sessuale, il Pedobear \u00e8 diventato un'icona ricorrente nel Web da quando il sito 4chan ha adottato il personaggio come per riferirsi e deridere coloro che richiedevano o inviavano immagini sessuali di minori.\nIn breve tempo, Pedobear ha acquisito notoriet\u00e0 anche al di fuori del sito 4chan, grazie ai riferimenti ad esso fatti da parte di testate giornalistiche e siti web, che lo hanno reso un fenomeno di Internet.\nRiferimenti a Pedobear.\nIn diversi filmati postati sul sito di video sharing CollegeHumor, Pedobear \u00e8 stato associato allo scandalo dei casi di pedofilia all'interno della Chiesa cattolica.\nIl 3 luglio 2009, l'artista canadese Michael R. Barrick cre\u00f2 due immagini composite\n che ritraevano Pedobear insieme a Miga, Quatchi, Sumi e Mukmuk, le mascotte dei XXI Giochi olimpici invernali del 2010. Una delle due immagini si basava sul materiale originale, mentre l'altra su una fanart creata da Angela Melick. Questa immagine fu poi erroneamente utilizzata da altri media, in particolar modo dal quotidiano polacco \"Gazeta Olszty\u0144ska\" sulla prima pagina dell'edizione del 4 dicembre 2010 in un articolo sulle olimpiadi di Vancouver.\nIl 24 luglio 2009, un articolo dell'opinionista conservatore Pat Buchanan relativamente ai primi mesi della presidenza di Barack Obama era completato con una immagine di Pedobear, cosa che suscit\u00f2 numerose reazioni anche da parte di commentatori non politici.\nNel giugno 2010, in occasione del The Renegade Craft Fair a Brooklyn. fu presentato un collage in feltro che raffigurava le pi\u00f9 importanti icone dei videogiochi e della cultura di Internet, in cui era incluso Pedobear,\nAltri usi di Pedobear includono degli sfondi su iStockphoto, una copertina della rivista \"Import Tuner\", e la pubblicit\u00e0 di un negozio di Portland (Oregon) che soltanto accidentalmente ha utilizzato una mascotte simile a Pedobear, bench\u00e9 poi la notizia sia stata ripresa da alcuni notiziari, che hanno raccontato una dettagliata storia di Pedobear.\nUna persona vestita da Pedobear fu vista al San Diego Comic-Con International 2010, mentre distribuiva caramelle ai bambini e si faceva fotografare con loro, finch\u00e9 la polizia locale non lo allontan\u00f2 dai locali. Gli ufficiali di polizia di San Diego inviarono in seguito un comunicato ai mass media locali, avvertendo i genitori che l'immagine di Pedobear pu\u00f2 indicare la presenza di pedofili. Due stazioni televisive locali, KSBY e KCOY-TV, mandarono in onda il comunicato della polizia.\nIn seguito fu rivelato che il dipartimento era a conoscenza che Pedobear era uno scherzo generato su Internet, ma che i pedofili avrebbero potuto averlo adottato come propria mascotte. Il dipartimento di polizia di Tulsa, ed una stazione televisiva locale hanno falsamente riportato che la persona che indossava il costume era un molestatore."}
{"id": "3281105", "revid": "118354945", "url": "https://it.wikipedia.org/wiki?curid=3281105", "title": "Cantone di Buena F\u00e9", "text": "Il cantone di Buena F\u00e9 \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 San Jacinto de Buena F\u00e9."}
{"id": "3281106", "revid": "110157", "url": "https://it.wikipedia.org/wiki?curid=3281106", "title": "Cantone di Mocache", "text": "Il cantone di Mocache \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Mocache."}
{"id": "3281107", "revid": "110157", "url": "https://it.wikipedia.org/wiki?curid=3281107", "title": "Cantone di Montalvo", "text": "Il Cantone di Montalvo \u00e8 un cantone dell'Ecuador che si trova nella Provincia di Los R\u00edos.\nIl capoluogo del cantone \u00e8 Montalvo."}
{"id": "3281112", "revid": "110157", "url": "https://it.wikipedia.org/wiki?curid=3281112", "title": "Cantone di Palenque", "text": "Il cantone di Palenque \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Palenque."}
{"id": "3281116", "revid": "339392", "url": "https://it.wikipedia.org/wiki?curid=3281116", "title": "Droni", "text": ""}
{"id": "3281117", "revid": "118355195", "url": "https://it.wikipedia.org/wiki?curid=3281117", "title": "Cantone di Pueblo Viejo", "text": "Il cantone di Pueblo Viejo \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Puebloviejo."}
{"id": "3281118", "revid": "110157", "url": "https://it.wikipedia.org/wiki?curid=3281118", "title": "Gur'evsk (Oblast' di Kemerovo)", "text": "Gur'evsk \u00e8 una citt\u00e0 della Russia siberiana meridionale (oblast' di Kemerovo). \u00c8 il capoluogo del \"rajon\" Gur'evskij, pur essendo amministrativamente autonoma; comprende nel suo distretto urbano anche la citt\u00e0 di Salair.\nSorge alle falde delle alture di Salair, 195 chilometri a sudest del capoluogo Kemerovo.\nGur'evsk venne fondata come insediamento operaio (\"rabo\u010dij pos\u00eblok\") nel 1815, durante la costruzione di uno stabilimento per la lavorazione dell'argento; ottenne lo \"status\" di citt\u00e0 nel 1938."}
{"id": "3281119", "revid": "110157", "url": "https://it.wikipedia.org/wiki?curid=3281119", "title": "Cantone di Quevedo", "text": "Il cantone di Quevedo \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Quevedo."}
{"id": "3281121", "revid": "110157", "url": "https://it.wikipedia.org/wiki?curid=3281121", "title": "Cantone di Vinces", "text": "Il cantone di Vinces \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Vinces."}
{"id": "3281125", "revid": "38120", "url": "https://it.wikipedia.org/wiki?curid=3281125", "title": "Cantone di Ventanas", "text": "Il cantone di Ventanas \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Ventanas."}
{"id": "3281126", "revid": "767487", "url": "https://it.wikipedia.org/wiki?curid=3281126", "title": "Erik Refner", "text": "Ha ricevuto inoltre numerosi altri riconoscimenti professionali, tra cui il \"Visa d'Or News\" a Perpingan nel 2001 ed il \"Award of Excellence at the Picture of the Year\" due volte nel 2002 ed una nel 2003.\nDal 2002 lavora per il quotidiano danese \"Berlingske Tidende\" nel 2002."}
{"id": "3281128", "revid": "287204", "url": "https://it.wikipedia.org/wiki?curid=3281128", "title": "Luis Oliveira", "text": ""}
{"id": "3281129", "revid": "110157", "url": "https://it.wikipedia.org/wiki?curid=3281129", "title": "Cantone di Valencia", "text": "Il cantone di Valencia \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Valencia."}
{"id": "3281130", "revid": "1442080", "url": "https://it.wikipedia.org/wiki?curid=3281130", "title": "Jeroen Paul Thesseling", "text": "Componente della band technical death metal tedesca Obscura e della band death metal olandese Pestilence, \u00e8 famoso per il suo particolare utilizzo del basso fretless nella scena metal estrema.\nBiografia.\nInizia suonando il violino all'et\u00e0 di sei anni e continua fino al 1985, anno in cui decide di passare al basso elettrico. In seguito nel 1988 si iscrive al Conservatorio di Enschede, nei Paesi Bassi. Tra il 1992 ed il 1994 collabora con la band olandese Pestilence partecipando alle registrazioni dell'album \"Spheres\", fortemente influenzato da elementi jazz e chitarre synth. All'album seguir\u00e0 un tour europeo.\nNel 1995 Jeroen comincia a studiare la microtonalit\u00e0 e sviluppa un temperamento per basso a 72 toni. Negli anni seguenti decide di concentrarsi principalmente sul basso fretless. Dal 2005 registra le parti di basso per gli Ensemble Salazhar, un progetto fusion/world music contemporaneo.\nNel 2007 Jeroen Paul Thesseling entra nella Technical Death Metal band tedesca Obscura come membro permanente e partecipa alle registrazioni del secondo full-length della band, \"Cosmogenesis\", pubblicato nel Febbraio del 2009. Nell'ottobre dello stesso anno Jeroen entra nuovamente a far parte dei Pestilence dopo uno stop di quindici anni e sta attualmente lavorando al nuovo album della band di Patrick Mameli intitolato \"Doctrine\", uscito nel febbraio 2011. In quest'ultimo anno Thesseling ha preso parte all'album \"Quarterpast\" del gruppo symphonic death metal MaYaN.\nJeroen, sottolineando la volont\u00e0 di continuare il suo lavoro con gli Obscura nonostante l'impegno con i Pestilence, ha contemporaneamente lavorato alle registrazioni del terzo album degli Obscura intitolato \"Omnivium\".\nNel 2014 Thesseling collabora con la jazz-fusion gruppo olandese-cubano Salazh Trio, partecipando alle registrazioni dell'album \"Circulations\" (2017). In ottobre 2019 ha fondato la band Quadvium assieme bassista Steve DiGiorgio. Nell'aprile 2020, \u00e8 stato rivelato che si \u00e8 unito alla band tedesca progressive death metal Obscura come bassista permanente dopo una pausa di nove anni.\nStrumentazione.\nThesseling \u00e8 endorser della ditta produttrice di bassi tedesca Warwick e suona la serie Thumb NT esclusivamente dal 1993.\nBassi 7-corde\nBassi 6-corde\nAttrezzatura live\nAttrezzatura studio\nDiscografia.\nStudio\nLive\nCompilazioni\nVideografia.\nVideo musicali ufficiali"}
{"id": "3281132", "revid": "287204", "url": "https://it.wikipedia.org/wiki?curid=3281132", "title": "Lega professionistica degli Emirati Arabi Uniti 2010-2011", "text": "La UAE Pro-League 2010-2011 \u00e8 stata la 36\u00aa edizione della massima competizione nazionale per club degli Emirati Arabi Uniti.La squadra campione in carica \u00e8 l'Al-Wahda Sports.\nClassifica finale.\nLegenda:\n\u00a0\u00a0\u00a0\u00a0\u00a0 Campione degli Emirati Arabi Uniti 2010-2011, ammessa alla fase a gironiAFC Champions League 2012\n\u00a0\u00a0\u00a0\u00a0\u00a0 Ammesse alla fase a gironi della AFC Champions League 2012\n\u00a0\u00a0\u00a0\u00a0\u00a0 Ammesse ai play-off della AFC Champions League 2012\n\u00a0\u00a0\u00a0\u00a0\u00a0 Retrocessa in UAE Division 1 Group A 2011-2012\nNote:"}
{"id": "3281133", "revid": "486946", "url": "https://it.wikipedia.org/wiki?curid=3281133", "title": "Macedonia Orientale", "text": ""}
{"id": "3281136", "revid": "110157", "url": "https://it.wikipedia.org/wiki?curid=3281136", "title": "Cantone di Urdaneta", "text": "Il cantone di Urdaneta \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Catarama."}
{"id": "3281146", "revid": "1543377", "url": "https://it.wikipedia.org/wiki?curid=3281146", "title": "Blankets", "text": "Blankets \u00e8 un romanzo a fumetti autobiografico scritto e disegnato da Craig Thompson, pubblicato nel 2003 dalla Top Shelf Productions e nel 2004 in lingua italiana della Coconino Press.\nNel romanzo vengono raccontate l'infanzia dell'autore in una famiglia cristiana evangelica, il suo primo amore e i suoi primi anni da adulto. Thompson ha dichiarato che l'intero romanzo \u00e8 nato da una semplice idea: descrivere come ci si sente nel dormire vicino a qualcuno per la prima volta.\nNel 2005 Blankets \u00e8 stata selezionata da Time come una delle 10 migliori graphic novel pubblicate in lingua inglese dal 1923 al 2005.\nTrama.\n\"Blankets\" \u00e8 ambientato principalmente nel Wisconsin e nel Michigan degli anni '90, e il protagonista \u00e8 Craig. Lui e il suo fratello minore Phil (l'autore in verit\u00e0 ha anche una sorella, che per\u00f2 nella storia non compare) crescono in una famiglia poco abbiente, sotto una rigida educazione religiosa impartita dai genitori, che sono cristiani strettamente osservanti. A scuola Craig \u00e8 un escluso, vittima del bullismo dei suoi coetanei. Ha un grande talento artistico, che per\u00f2 incontra ben poco entusiasmo da parte dei suoi genitori ed educatori. La parte centrale della narrazione riguarda Raina, una ragazza che Craig conosce al campo invernale della parrocchia e che diventa subito sua amica. Raina lo invita a passare alcuni giorni a casa sua, in Michigan, ove Craig fa la conoscenza della famiglia di lei, anch'essa molto religiosa e attualmente tormentata dalla crisi matrimoniale dei genitori. Craig, che vede in Raina una vera e propria musa, \u00e8 fortemente innamorato di lei, e la notte prima di tornare a casa sua, dorme con lei nel suo letto. La loro relazione per\u00f2 non si svilupper\u00e0, perch\u00e9 la ragazza non vorr\u00e0 avere una storia d'amore a distanza. Tornato a casa, Craig si confronta con il fratello Phil, con cui i rapporti si erano negli ultimi anni raffreddati, e con la propria religiosit\u00e0."}
{"id": "3281148", "revid": "1543377", "url": "https://it.wikipedia.org/wiki?curid=3281148", "title": "Filiz Vural", "text": "Biografia.\nEx Miss Turchia 1970, Filiz Vural successivamente partecip\u00f2 anche a Miss Universo in rappresentanza della Turchia, ma senza andare oltre alle fasi preliminari.\nFiliz Vural fu incoronata Miss Europa 1971 il 19 settembre 1971 presso Tunisi, in Tunisia, dove vinse sulle altre ventuno concorrenti.\nFiliz Vural ha sposato l'ex attore Engin \u00c7a\u011flar ed \u00e8 diventata una disegnatrice di gioielli di ispirazione bizantina."}
{"id": "3281150", "revid": "3732", "url": "https://it.wikipedia.org/wiki?curid=3281150", "title": "Mal Whitfield", "text": ""}
{"id": "3281152", "revid": "110157", "url": "https://it.wikipedia.org/wiki?curid=3281152", "title": "Cantone di Quinsaloma", "text": "Il cantone di Quinsaloma \u00e8 un cantone dell'Ecuador che si trova nella provincia di Los R\u00edos.\nIl capoluogo del cantone \u00e8 Quinsaloma.\nIl cantone di Quinsaloma fu creato il 20 novembre 2007, mediante pubblicazione nel \"Registro Oficial N\u00ba 215\". Precedentemente apparteneva al cantone di Ventanas."}
{"id": "3281154", "revid": "287204", "url": "https://it.wikipedia.org/wiki?curid=3281154", "title": "Pierre Cazaux", "text": "Carriera.\nComincia la carriera da professionista nel 2008 tra le file della squadra Roubaix-Lille M\u00e9tropole, con la reputazione di corridore combattivo maturata tra i dilettanti. Nella sua prima corsa, il Grand Prix d'Ouverture La Marseillaise si classifica al decimo posto. Il migliore risultato di quell'anno in una corsa internazionale \u00e8 il quarto posto al Tour du Doubs.\nNel 2009 si classifica quarto nella Classic Loire-Atlantique, quinto nella Boucles de l'Aulne, ottavo alla Paris-Corr\u00e8ze e nono al Troph\u00e9e des Grimpeurs. Nel 2010 passa alla FDJ, facendosi notare nella terza tappa della Quatre Jours di Dunkerque, durante la quale \u00e8 protagonista di una lunga fuga.\nL'anno dopo viene ingaggiato dall'Euskaltel-Euskadi, formazione basca. In quella stagione partecipa al Giro d'Italia e alla Vuelta a Espa\u00f1a."}
{"id": "3281156", "revid": "298229", "url": "https://it.wikipedia.org/wiki?curid=3281156", "title": "Malvin Whitfield", "text": ""}
{"id": "3281163", "revid": "1452073", "url": "https://it.wikipedia.org/wiki?curid=3281163", "title": "Raquel Rodr\u00edguez (modella)", "text": "Biografia.\nRaquel Rodr\u00edguez, rappresentante di Cordova viene incoronata Miss Spagna durante l'evento tenutosi a Benidorm. Successivamente prender\u00e0 parte anche a Miss Universo 1994 e si dedicher\u00e0 a moda e pubblicit\u00e0. Dopo essersi sposata con l'agente Gorka Arrinda, ha lasciato il mondo dello spettacolo per dedicarsi alla famiglia."}
{"id": "3281164", "revid": "339392", "url": "https://it.wikipedia.org/wiki?curid=3281164", "title": "Al-Q\u0101\u02bfida", "text": ""}
{"id": "3281168", "revid": "339392", "url": "https://it.wikipedia.org/wiki?curid=3281168", "title": "Kinder Garten", "text": ""}
{"id": "3281177", "revid": "1522738", "url": "https://it.wikipedia.org/wiki?curid=3281177", "title": "Temaile", "text": ""}
{"id": "3281181", "revid": "110157", "url": "https://it.wikipedia.org/wiki?curid=3281181", "title": "Glarona Sud", "text": "Glarona Sud (toponimo italiano; in tedesco e ufficialmente \"Glarus S\u00fcd\", in francese \"Glaris Sud\") \u00e8 un comune svizzero di 9\u00a0494 abitanti del Canton Glarona; \u00e8 il comune pi\u00f9 esteso del cantone.\nGeografia fisica.\nGlarona Sud si estende su una superficie di 430,11\u00a0km\u00b2; il territorio del comune \u00e8 attraversato dal fiume Linth e dal suo affluente Sernf. La Linth sfocia a Glarona Nord nel lago di Walenstadt.\nIl comune confina con quattro cantoni svizzeri: Grigioni a sud, San Gallo a est, Svitto e Uri a ovest. Il punto pi\u00f9 elevato del comune \u00e8 il monte T\u00f6di (3\u00a0614\u00a0m\u00a0s.l.m.) al confine con i Grigioni; sul territorio si trovano le dighe Garichte West, Garichte Ost e Limmern.\nStoria.\nIl comune di Glarona Sud \u00e8 stato istituito il 1\u00ba gennaio 2011 con la fusione dei comuni soppressi di Betschwanden, Braunwald, Elm, Engi, Haslen, Linthal, Luchsingen, Matt, Mitl\u00f6di, R\u00fcti, Schwanden, Schw\u00e4ndi e Sool; capoluogo comunale \u00e8 Schwanden. In precedenza il comune di Luchsingen aveva inglobato i comuni soppressi di Diesbach e H\u00e4tzingen (1\u00ba gennaio 2004) e quello di Haslen i comuni soppressi di Leuggelbach e Nidfurn (1\u00ba gennaio 2006).\nGeografia antropica.\nFrazioni.\nLe frazioni di Glarona Sud sono:\nInfrastrutture e trasporti.\nIl comune \u00e8 servito dalla ferrovia Ziegelbr\u00fccke-Linthal (linea S25 della rete celere di Zurigo)."}
{"id": "3281182", "revid": "1305772", "url": "https://it.wikipedia.org/wiki?curid=3281182", "title": "Down in a Hole", "text": "Down in a Hole \u00e8 un singolo del gruppo musicale statunitense Alice in Chains, pubblicato il 30 agosto 1993 come quinto estratto dal secondo album in studio \"Dirt\".\nDescrizione.\nIl brano, basato su un accordo in La\u266d minore, \u00e8 cantato sia da Layne Staley che da Jerry Cantrell. Secondo quanto indicato nel libretto del box set \"Music Bank\" del 1999, Cantrell lo considera tra le sue tre migliori canzoni di sempre.\nTracce.\nTesti e musiche di Jerry Cantrell.\nCover.\nNel 2007 Ryan Adams ha inserito una cover di questo brano nel suo album \"Follow the Lights\"."}
{"id": "3281188", "revid": "767487", "url": "https://it.wikipedia.org/wiki?curid=3281188", "title": "Bel\u00e9n (Paraguay)", "text": "Bel\u00e9n \u00e8 un centro abitato del Paraguay, situato nel dipartimento di Concepci\u00f3n, a 435 km dalla capitale del paese Asunci\u00f3n; la localit\u00e0 forma uno degli 8 distretti del dipartimento.\nPopolazione.\nAl censimento del 2002 Bel\u00e9n contava una popolazione urbana di 1.496 abitanti (9.112 nell'intero distretto). \nCaratteristiche.\nBel\u00e9n fu fondata con il nome di \"Nuestra Se\u00f1ora de Bel\u00e9n de los Mbay\u00e1\" dal padre gesuita Jos\u00e9 S\u00e1nchez Labrador; la localit\u00e0 fu l'ultima riduzione gesuita ad essere fondata, prima dell'espulsione dell'ordine dall'America del Sud.\nLa localit\u00e0 si trova esattamente sulla linea immaginaria del Tropico del Capricorno; i suoi abitanti si dedicano all'agricoltura (frutta, mate) e alla silvicoltura."}
{"id": "3281191", "revid": "52076", "url": "https://it.wikipedia.org/wiki?curid=3281191", "title": "Jet d'oro precolombiani", "text": ""}
{"id": "3281195", "revid": "599013", "url": "https://it.wikipedia.org/wiki?curid=3281195", "title": "Louis XIV (disambigua)", "text": ""}
{"id": "3281196", "revid": "572484", "url": "https://it.wikipedia.org/wiki?curid=3281196", "title": "Integrale di cammino", "text": ""}
{"id": "3281198", "revid": "3115", "url": "https://it.wikipedia.org/wiki?curid=3281198", "title": "Isamu Noguchi", "text": "Biografia.\nFiglio illegittimo di Yone Noguchi, poeta giapponese, e L\u00e9onie Gilmour, scrittrice statunitense che ha curato alcune edizioni di molti dei lavori dello stesso Yone Noguchi. Quest'ultimo, per\u00f2, poco dopo la nascita di Isamu decide di troncare il rapporto con Gilmour, con l'intenzione di sposare una reporter del \"Washington Post\", Ethel Armes; in seguito apprese di L\u00e9onie e del loro figlio e quindi anche quest'ultima relazione di Yone fall\u00ec in pochi mesi, quando lui era gi\u00e0 tornato in Giappone e l'attendeva per sposarla. A questo punto decide di tornare con Gilmour, invitandola a vivere l\u00ec con lui con loro figlio; inizialmente rifiut\u00f2, per poi riconsiderare l'invito e partire, nel 1907, alla volta di Tokyo. Solo al loro arrivo, venne, finalmente, dato al bambino il nome di \"Isamu\" (\u52c7, \"coraggio\"). Tuttavia, nel frattempo Yone aveva trovato moglie in Giappone, quindi fu quasi sempre assente nell'infanzia di Isamu. Dopo l'ennesima separazione i due si spostarono diverse volte nel paese del sol levante, fino a quando nel 1912, a Chigasaki, nacque sua sorella Ailes Gilmour, da padre ignoto, destinata a diventare una delle pi\u00f9 importanti ballerine americane del XX secolo. Nel 1918 Isamu, torna negli USA, pi\u00f9 precisamente in Indiana, per studiare alla \"Rolling Prairie\"; trasferitosi poi alla La Porte High School, si diplom\u00f2 nel 1922. Divenuto assistente del direttore della scuola \"Leonardo da Vinci\" di New York, i suoi interessi iniziano a volgersi verso la scultura, tanto che, nel 1927, vince una borsa di studio della \"Solomon R. Guggenheim Foundation\", che lo porter\u00e0 per due anni a Parigi per studiare con Constantin Br\u00e2ncu\u0219i. Dopo questa esperienza, viaggia per la Cina e per il Giappone studiando l'\"arte\" dei giardini zen e sperimentando la ceramica e il disegno calligrafico. Espone per la prima volta a New York nel 1928 e di nuovo in Giappone nel 1930; tuttavia la prima importante commissione arriva soltanto nel 1936, anno in cui viene eretto a Citt\u00e0 del Messico il suo \"Storia del Messico\", un muro in cemento colorato, raffigurante in rilievo anche alcuni dei simboli pi\u00f9 importanti della storia moderna (dalla svastica nazista, all'equazione E=mc\u00b2). A partire dal 1935 ha collaborato diverse volte con la danzatrice e coreografa americana Martha Graham per le scenografie delle sue creazioni. In Messico, negli anni quaranta, fu ospite dell'amico Wolfgang Paalen, con il quale condivise l'interesse per l'antica civilt\u00e0 degli Olmechi.\nNel 1968, in occasione dell'XI Festival dei Due Mondi, sulla scia del successo di \"Sculture nella citt\u00e0\", mostra a cielo aperto a Spoleto, volle offrire alla citt\u00e0 una sua proposta affidando agli architetti Buckminster Fuller e Shoji Sadao la realizzazione di un suo progetto,\"Octetra\", un gioco per bambini e allo stesso tempo un'opera d'arte, in cemento dipinto di rosso.\nNel corso della sua vita ricever\u00e0 numerosi riconoscimenti, per citarne alcuni: primo premio all'Art Institute of Chicago (1959), laurea honoris causa all'Universit\u00e0 dell'Indiana (1971) e alla University of Southern California di Los Angeles (1974); membro dell'\"American Academy of Arts and Letters\" e dell'\"Architectural League of New York\". Nel 1985 fu inaugurato a Long Island il \"Noguchi Museum\", gli viene dedicata una sala alla Biennale di Venezia nel 1986 e nel 1988, anno della sua morte, viene insignito del terzo ordine del sacro tesoro dal governo giapponese.\nStile.\nNoguchi matur\u00f2 la sua opera innanzitutto partendo dai materiali; inizialmente per le sue sculture (di una forte semplicit\u00e0 formale), utilizzava esclusivamente il metallo, ma, durante il periodo della guerra, allarg\u00f2 i suoi confini spaziando talvolta anche in materiali inusuali come la pietra, il legno e l'osso. La svolta, per\u00f2, avviene nel dopoguerra, quando, entrato in contatto con l'Ikebana, crebbe il suo, gi\u00e0 presente, interesse verso i giardini zen; da qui, la sua apertura verso l'arte monumentale. Difatti, tornato negli USA, intraprese una sperimentazione di tipo \"naturalistico\", e negli anni a venire diventer\u00e0 noto a livello mondiale per i suoi progetti di spazi pubblici (gli verr\u00e0 commissionato anche il \"Giardino della pace\", per la sede centrale, a Parigi, dell'UNESCO). Si \u00e8 imposto nella scena artistica internazionale, anche come scenografo, allestendo la prima dell'\"Orpheus\" di Stravinskij e lavorando con compagnie come, ad esempio, quella di Martha Graham."}
{"id": "3281200", "revid": "288444", "url": "https://it.wikipedia.org/wiki?curid=3281200", "title": "Foresta pluviale temperata", "text": "La foresta pluviale temperata \u00e8 un tipo di foresta sempreverde, composta sia di conifere che di latifoglie, e caratteristica di latitudini temperate dove le precipitazioni sono abbondanti.\nDescrizione.\nLa maggior parte di queste foreste si trovano in concomitanza con i climi umidi oceanici:\nAlcune foreste si trovano anche nelle regioni con clima subtropicale umido: costa del Mar Nero (nord-est della Turchia e Georgia occidentale), a sud e sud-est del Mar Caspio (sud-est e nord-est dell'Azerbaigian e nord dell'Iran), Isola del Nord della Nuova Zelanda, \"Garden Route\" del Sudafrica, sud e ovest del Giappone e sulle foreste di conifere delle montagne centrali di Taiwan.\nLe foreste pluviali temperate si distinguono dalle altre foreste temperate per alcuni fattori:"}
{"id": "3281202", "revid": "339392", "url": "https://it.wikipedia.org/wiki?curid=3281202", "title": "La Compagnia (Heroes)", "text": ""}
{"id": "3281206", "revid": "306856", "url": "https://it.wikipedia.org/wiki?curid=3281206", "title": "Scuola di Milano", "text": "Con Scuola di Milano si intende generalmente la scuola filosofica formatasi agli inizi del XX secolo attorno alle personalit\u00e0 di Piero Martinetti e Antonio Banfi, dapprima presso l'Accademia Scientifico-letteraria e in seguito presso l'Universit\u00e0 degli Studi di Milano (fondata nel 1924). Tra gli esponenti di questa scuola si annoverano importanti filosofi italiani del secolo scorso come Mario Dal Pra, Ludovico Geymonat, Enzo Paci, Mario Untersteiner, Giulio Preti, Remo Cantoni, Dino Formaggio, Fulvio Papi, Franco Alessio, Salvatore Veca.\nCaratteri generali.\nIl termine \u00abScuola di Milano\u00bb fu utilizzato per la prima volta da Fulvio Papi nel titolo di un suo saggio dedicato a Banfi, Cantoni, Paci e Preti, quattro intellettuali che orbitavano attorno all'ateneo milanese e nei quali sono riconoscibili alcuni caratteri comuni, come la militanza nell'antifascismo, l'adesione al marxismo e al socialismo democratico tipici della tradizione milanese, e soprattutto uno \u00abstile\u00bb filosofico basato sull'equilibrio tra vitalismo e razionalit\u00e0. Ben presto, per\u00f2, la storiografia filosofica ha allargato i confini di questa scuola, ascrivendovi anche altri filosofi formatisi presso l'Universit\u00e0 di Milano, che ne condivisero gli orientamenti teoretici.\nAnzitutto, oltre a Banfi, viene riconosciuto il ruolo fondamentale di Piero Martinetti. Martinetti e Banfi, maestro e allievo, rappresentano i due punti di riferimento attorno a cui si \u00e8 sviluppata la scuola: la riflessione teoretica ed etica del primo, sfociante in una \"religiosit\u00e0 civile\" (influenzata dallo studio di Kant, Spinoza e Spir), e lo storicismo del secondo, aperto all'esistenzialismo kierkegaardiano, influenzarono i contemporanei e costituirono lo sfondo su cui maturarono le riflessioni dei loro successori. Da qui, la Scuola filosofica di Milano nel corso degli anni si \u00e8 sviluppata attraverso vari campi, nutrendo particolare interesse e attenzione per quanto accadeva in ambito filosofico nel resto d'Europa, e soprattutto per la fenomenologia husserliana (Banfi fu tra i primi a studiare Husserl in Italia); al suo interno troviamo storici della filosofia (come Mario Dal Pra, Franco Alessio e l'antichista Mario Untersteiner), filosofi della scienza (Ludovico Geymonat e i suoi allievi, come Emilio Agazzi, Giulio Giorello, Corrado Mangione, Salvatore Veca e Fabio Minazzi), studiosi di filosofia teoretica (Enzo Paci, Remo Cantoni, Giulio Preti, Fulvio Papi, Giovanni Piana, Carlo Sini), di estetica (Dino Formaggio e la scuola di estetica che a lui si rif\u00e0)."}
{"id": "3281207", "revid": "484362", "url": "https://it.wikipedia.org/wiki?curid=3281207", "title": "Esercito afgano", "text": ""}
{"id": "3281213", "revid": "1314312", "url": "https://it.wikipedia.org/wiki?curid=3281213", "title": "Polizia afgana", "text": ""}
{"id": "3281217", "revid": "572484", "url": "https://it.wikipedia.org/wiki?curid=3281217", "title": "Materia condensata", "text": ""}
{"id": "3281223", "revid": "1224874", "url": "https://it.wikipedia.org/wiki?curid=3281223", "title": "Pensplan", "text": "Pensplan \u00e8 il nome del progetto della Regione Trentino-Alto Adige/S\u00fcdtirol per la promozione e lo sviluppo della previdenza complementare a carattere locale, istituito con apposita Legge Regionale del 27 febbraio 1997, n. 3. \nLa Regione Trentino-Alto Adige/S\u00fcdtirol rappresenta un unicum a livello nazionale in termini di promozione e sviluppo della cultura previdenziale sul territorio. La Regione Trentino-Alto Adige/S\u00fcdtirol \u00e8 stata la prima in Italia a promulgare una legge con lo scopo di agevolare la diffusione della previdenza complementare nella regione, finanziando il progetto con uno stanziamento di 258 milioni di \u20ac.\nIn base allo Statuto speciale di autonomia e quindi alle competenze in materia di previdenza e assicurazioni sociali si \u00e8 resa possibile infatti l\u2019introduzione di diversi interventi finalizzati a supportare la popolazione nella costituzione di una pensione complementare. Tra questi vi \u00e8 l\u2019istituzione di un\u2019apposita societ\u00e0 di servizi: la Pensplan Centrum S.p.A., societ\u00e0 pubblica partecipata al 98% dalla stessa Regione e al 2% dalle Province Autonome di Trento e Bolzano e soggetta alla loro direzione e coordinamento, nonch\u00e9 lo stanziamento di importanti mezzi finanziari a sostegno dei cittadini nelle scelte che riguardano il proprio futuro.\nSedi.\nLa sua sede legale si trova a Bolzano in via della Rena 26, mentre la sede secondaria si trova a Trento in Piazza Silvio Pellico 6; gli sportelli informativi invece si trovano a Bolzano in via della Mostra 11/13 e a Trento in via Gazzoletti 47. Ogni cittadino ha la possibilit\u00e0 di informarsi sulla previdenza complementare anche presso uno degli oltre 120 sportelli Pensplan Infopoint presenti su tutto il territorio regionale. \nMISURE PREVENTIVE COVID-19 \nPer garantire la sicurezza di tutti ed evitare il sovraffollamento della sala d'attesa, vi informiamo che l'accesso agli sportelli \u00e8 possibile solo su appuntamento e con mascherina. Per garantire un'adeguata qualit\u00e0 del servizio di consulenza l'appuntamento \u00e8 da ritenersi personale, cio\u00e8 per un solo soggetto.\n&gt; PRENOTA UNA CONSULENZA\nObiettivi.\nPensplan \u00e8 il progetto di Welfare Complementare Regionale: l\u2019obiettivo istituzionale di Pensplan Centrum \u00e8 promuovere e sviluppare nella Regione Trentino-Alto Adige/S\u00fcdtirol un sistema di risparmio previdenziale al fine di tutelare possibili situazioni di fragilit\u00e0 economica futura dei cittadini.\nServizi.\nNell\u2019ambito del Progetto sociale di previdenza complementare, la societ\u00e0 fornisce gratuitamente ai cittadini residenti nel territorio regionale e iscritti ai fondi di previdenza complementare istituiti in Regione e convenzionati con il Progetto servizi amministrativi e contabili. Inoltre, supporta tutti gli interessati nella scelta della forma di previdenza complementare pi\u00f9 adatta attraverso un efficiente servizio di informazione, consulenza e formazione tramite le proprie due sedi a Trento e Bolzano e la rete di sportelli informativi Pensplan Infopoint. La Regione sostiene i cittadini nella costituzione di una pensione complementare anche attraverso l\u2019erogazione di apposite misure di intervento che si concretizzano nel sostegno dei versamenti contributivi alla previdenza complementare per i lavoratori in situazioni di difficolt\u00e0 economica e nell\u2019assistenza legale gratuita in caso di omissioni contributive da parte del datore di lavoro. Accanto alla promozione della previdenza complementare locale la societ\u00e0 Pensplan Centrum \u00e8 diventata nel tempo un riferimento per quanto riguarda progetti dedicati alla protezione della persona e della sua famiglia nel ciclo di vita (es.il \"Progetto casa\")."}
{"id": "3281230", "revid": "547992", "url": "https://it.wikipedia.org/wiki?curid=3281230", "title": "Andrea Bianchi (calciatore 1969)", "text": "Carriera.\nGiocatore.\nCresciuto nel , inizia la carriera giocando tre stagioni fra Serie B e Serie C1 nella .\nTornato al Genoa, disputa 4 partite nella Serie A 1991-1992 ed una nella Coppa UEFA 1991-1992 e, dopo un'altra annata alla Lucchese in Serie B, scende in campo in altre 3 occasioni nella Serie A 1993-1994, sempre con la maglia dei \"grifoni\".\nChiude la carriera nelle categorie inferiori del calcio italiano.\nAllenatore.\nTerminata la carriera sui campi, passa a quella sulla panchina entrando dapprima nel 2006 come allenatore nelle giovanili del e poi dal 2008 come coordinatore tecnico della scuola calcio."}
{"id": "3281234", "revid": "1086846", "url": "https://it.wikipedia.org/wiki?curid=3281234", "title": "Alessandria Unione Sportiva 1922-1923", "text": "Questa pagina raccoglie le informazioni riguardanti l'Alessandria Unione Sportiva nelle competizioni ufficiali della stagione 1922-1923.\nOrganigramma societario.\nArea direttiva\nArea tecnica\nArea sanitaria"}
{"id": "3281250", "revid": "2212606", "url": "https://it.wikipedia.org/wiki?curid=3281250", "title": "Corpo sanitario militare marittimo", "text": "La Sanit\u00e0 militare marittima \u00e8 la \u201ccomponente\u201d cui \u00e8 affidato, in particolare, il compito di tutelare la salute degli equipaggi e pi\u00f9 in generale del personale militare della Marina Militare Italiana, erede delle tradizioni del servizio sanitario della Regia Marina. Essa \u00e8 costituita dagli Ufficiali del Corpo Sanitario militare marittimo (SAN) e dal personale dei Ruoli Marescialli, Sergenti e Truppa della categoria Servizio Sanitario (SS).\nStoria.\nIl Corpo Sanitario della Marina Militare \u00e8 stato istituito il 1\u00b0 aprile 1861. Cavour che allora era anche Ministro della Marina, present\u00f2 a Re Vittorio Emanuele II un regolamento che desse un ordinamento unitario ai Corpi Sanitari delle flotte sarda, napoletana e del Granducato di Toscana.\nIl primo Capo di Corpo fu Luigi Verde, che lo organizz\u00f2 e lo diresse; egli fece allestire la prima nave ospedale sulla \"Washington\", un'imbarcazione utilizzata per la Spedizione dei Mille. Verde diresse il Corpo fino alla morte avvenuta nell'affondamento della \"Re d'Italia\" nella battaglia di Lissa del 1866.\nL'Ispettore Carlo Mari succedette a Verde e si occup\u00f2 di riorganizzare il Corpo con la creazione della nuova rete ospedaliera: prima, nel 1867, quelli di Marina Sant'Anna a Venezia e di Piedigrotta a Napoli e poi, nel 1874, quello della Spezia.\nLa prima attivit\u00e0 navale della Marina Militare di protezione civile fu quella compiuta dal piroscafo Campania, utilizzato come Nave Ospedale e inviato con la prima divisione navale per il soccorso alle popolazioni di Messina e Reggio Calabria colpite dal terremoto del 28 dicembre 1908.\nNel 1910 fu istituita la scuola di sanit\u00e0 militare marittima, mentre nel 1913 furono completati i lavori di costruzione dell'Ospedale Principale di Taranto, dotato di 26 edifici e 400 posti letto, che ebbe un ruolo importantissimo nel corso dei due conflitti mondiali. \nNel corso della grande guerra il servizio sanitario M.M. svolse la sua azione a favore degli equipaggi delle Unit\u00e0 Navali e del personale distaccato sul fronte terrestre dividendo con gli altri Corpi i sacrifici, i disagi e i pericoli.\nLa seconda guerra mondiale chiam\u00f2 il Corpo Sanitario a ben pi\u00f9 ardue prove: grazie all'imponente squadra di navi ospedale, comprendente 18 unit\u00e0, effettu\u00f2 ben 596 missioni, 115 uscite per soccorso a naufraghi, 250.000 feriti ed infermi ospedalizzati e rimpatriati. Le navi ospedale non furono risparmiate dagli attacchi del nemico, infatti delle 18 Unit\u00e0 12 affondarono.\nDagli anni settanta in poi l'attivit\u00e0 della M.M. \u00e8 stata caratterizzata dalle missioni di \"Peace Keeping\", \"Peace Enfocing\" e dalle missioni a carattere umanitario dove l'opera dell'Ufficiale Medico assume carattere centrale, ecco qui elencate alcune di esse: \nDa allora l\u2019impegno in tale tipologia di attivit\u00e0 \u00e8 andato sempre aumentando in termini di contributo del Corpo Sanitario, prima fra tutte l\u2019Operazione Mare Nostrum.\nDal febbraio 2020 tutto il personale sanitario della Marina, concorre, con la propria professionalit\u00e0, alle attivit\u00e0 di contrasto alla pandemia da virus SARS-CoV-2.\nIl Capo del Corpo Sanitario dal 14 febbraio 2020 \u00e8 l'Ammiraglio Ispettore medico Riccardo GUARDUCCI.\nOrganizzazione.\nLa struttura di vertice del Servizio Sanitario M.M. \u00e8 rappresentata dall\u2019Ispettorato di Sanit\u00e0, posto alle dirette dipendenze del Capo di Stato Maggiore della Marina.\nEsso ha il compito istituzionale di:\nLe attivit\u00e0 Sanitarie sono coordinate a livello intermedio presso l\u2019Ufficio Sanitario del Comando della Squadra Navale (CINCNAV), l\u2019Ufficio Sanitario del Comando Logistico (COMLOG) e l\u2019Ufficio Sanitario del Comando delle Scuole (COMSCUOLE). Esse sono assicurate a bordo e a terra dai Servizi Sanitari periferici. In particolare le Infermerie Presidiarie hanno il compito di:\nAlle Componenti Sanitarie delle Unit\u00e0 Navali e ai Servizi Sanitari dei Comandi Operativi, quali ad esempio il COMSUBIN e la Brigata San Marco, oltre ai compiti di carattere preventivo e medico legale, si occupano della cura degli equipaggi impegnati in attivit\u00e0 operativa e addestrativa; ci\u00f2 con particolare riguardo alla gestione delle emergenze che viene assolta attraverso a piena conoscenza e messa in atto delle manovre salva vita tendenti a stabilizzare le funzioni vitali del paziente o in particolari contesti della chirurgia salva vita e salva arti che pu\u00f2 essere effettuata nei cosiddetti ROLE 2.\nOspedale, Infermerie e principali Servizi Sanitari della M.M.\nIl personale Sanitario della Marina Militare.\nCirca 200 medici e 500 infermieri ogni giorno prestano la loro opera sia nelle Infermerie a terra che a bordo delle Unit\u00e0 Navali, sia in Italia che nei teatri operativi esteri. Completano le fila del Corpo Sanitario Farmacisti, odontoiatri, psicologi, biologi, veterinari e tecnici sanitari che e assicurano con il loro qualificato contributo il raggiungimento della \"mission\". Tutti uniti per un unico obiettivo e cio\u00e8 tutelare il bene pi\u00f9 prezioso in assoluto \u201cla salute\u201d, prevenendo l\u2019insorgenza delle malattie e curandole quando queste si dovessero verificare. Lo stato di buona salute degli equipaggi rappresenta il requisito indispensabile per l\u2019operativit\u00e0 della Forza Armata e pertanto va preservato e garantito. Ma prestare servizio in Marina non significa solo curare i militari. Le qualit\u00e0 e le potenzialit\u00e0 dei professionisti che ne fanno parte possono esser messe a disposizione anche delle popolazioni civili in caso di calamit\u00e0 naturali.\nEssere un operatore di sanit\u00e0 della Marina Militare significa potersi confrontare quotidianamente con nuove sfide, operando, sia a terra che a bordo, sia in Italia che all\u2019estero, in attivit\u00e0 addestrative e operative, a sostegno di popolazioni civili in difficolt\u00e0. Il medico di bordo \u00e8 una delle figure centrali dell\u2019equipaggio della nave; egli \u00e8 il consulente del Comandante per ogni aspetto di natura sanitaria. Ai medici si affianca storicamente l\u2019Infermiere, che svolge un ruolo fondamentale e di elevata responsabilit\u00e0. A lui sono affidate anche le gestioni di tipo amministrativo e logistico delle strumentazioni e dei farmaci e medicature. Le altre professionalit\u00e0 presenti nel Corpo Sanitario della Marina, sono:\nSelezione, formazione e Iter di carriera.\nSe si \u00e8 in possesso di un diploma di scuola media superiore si pu\u00f2 accedere, mediante concorso, ad un percorso di formazione tecnico-militare e di studio universitario nelle seguenti discipline:\nChi invece \u00e8 gi\u00e0 laureato e ha conseguito l\u2019abilitazione all\u2019esercizio di una professione sanitaria puoi accedere, tramite un concorso a \u201cNomina Diretta\u201d, ad un percorso di qualificazione tecnico-militare e perfezionamento professionale. Periodicamente vengono banditi concorsi per il reclutamento di laureati in:\nMedici e Farmacisti sono Ufficiali inquadrati nel Ruolo Normale del Corpo Sanitario M.M.. Terminato il ciclo di studi universitari e conseguita l\u2019abilitazione, la preparazione degli Ufficiali Medici prevede corsi volti a far acquisire le abilit\u00e0 necessarie per poter operare con competenza nel contesto navale e operativo, al termine dei quali di massima il primo incarico assegnato \u00e8 quello di Capo Componente Sanitaria di una Unit\u00e0 Navale e cio\u00e8 il principale responsabile della salute. Al termine dell\u2019imbarco gli Ufficiali medici possono essere avviati alle scuole di specializzazione e poi, nei gradi di Ufficiale Superiore, possono assumere incarichi nelle strutture ospedaliere militari o anche negli staff negli stati maggiori. Gli Ufficiali Farmacisti al termine del corso applicativo sono destinati presso i magazzini sanitari della Forza Armata, con la responsabilit\u00e0 di approvvigionare e gestire i farmaci e medicature. Nei gradi da Ufficiale Superiore il loro compito va molto oltre impegnando ad esempio il farmacista nella gestione delle risorse finanziarie da destinare al convenzionamento di specialisti esterni, all\u2019acquisizione e conduzione di applicativi gestionali per il monitoraggio della spesa. Gli Ufficiali del Ruolo normale possono accedere ai gradi di Ammiraglio e raggiungere i massimi vertici direttivi nell\u2019ambito della Sanit\u00e0 della Marina e della Difesa.\nBiologi, Odontoiatri, Psicologi e Veterinari sono Ufficiali inquadrati nel Ruolo Speciale del Corpo Sanitario M.M.. Al termine del corso applicativo in Accademia Navale sono destinati presso i Servizi Sanitari di bordo e di terra. Gli Odontoiatri si occupano e preoccupano della salute dei denti del personale. Le patologie odontostomatologiche sono da considerarsi uno dei principali fattori di inabilit\u00e0 al servizio e per questo il ruolo e la presenza del \u201cdentista\u201d a bordo delle navi e comunque fuori area sono da considerarsi indispensabili per la riuscita della missione. Gli Psicologi operano in molteplici contesti, a partire dalle attivit\u00e0 di selezione psico-attitudinale dei concorrenti, alla gestione dei consultori, dalle attivit\u00e0 formative nel campo delle competenze gestionali agli interventi di supporto al personale e alle famiglie in occasione di eventi di particolare gravit\u00e0. Ai Biologi \u00e8 affidata la gestione dei laboratori di analisi cliniche e i Veterinari sono responsabili della attivit\u00e0 di verifica e monitoraggio nel settore dell\u2019igiene e sicurezza degli alimenti. Quali Ufficiali del Ruolo Speciale possono raggiungere il grado di Capitano di Vascello.\nInfermieri e Tecnici Sanitari sono Sottufficiali del Ruolo Marescialli e, periodicamente, secondo le esigenze organiche della Forza Armata possono accedere per concorso al Ruolo Speciale del Corpo Sanitario. Al termine del corso di studi presso la Scuola Sottufficiali di Taranto, conseguita la laurea in infermieristica, il Sottufficiale Infermiere \u00e8 destinato a bordo, dove svolge un ruolo fondamentale e di elevata responsabilit\u00e0. Da sempre complementare e di supporto al medico, in sua assenza si pone come riferimento per l\u2019utente nei percorsi di prevenzione e assistenza sanitaria. A lui sono affidate anche le gestioni di tipo amministrativo e logistico delle strumentazioni e dei farmaci e medicature. Al termine dell\u2019imbarco, secondo le necessit\u00e0 della Forza Armata, l\u2019infermiere pu\u00f2 accedere a percorsi di perfezionamento in aree quali quelle di coordinamento e management infermieristico, area critica e gestione delle emergenze, strumentista di sala operatoria, fisiopatologia subacquea. Nel corso degli anni pu\u00f2 arrivare ad acquisire il grado/funzione di 1\u00b0 Luogotenente. Periodicamente, sulla base delle esigenze organiche della Forza Armata, vengono banditi concorsi interni che consentono ai Sottufficiali Infermieri di transitare nel Ruolo Speciale del Corpo Sanitario, arrivando nel tempo a rivestire il grado di Capitano di Fregata; in tale veste l\u2019infermiere svolge essenzialmente funzioni gestionali e di coordinamento.\nUniforme e distintivi.\nIl Corpo sanitario della Marina militare \u00e8 distinguibile, dagli altri corpi della forza armata, semplicemente per la presenza del panno sotto-grado di colore blu che identifica i medici e il panno sotto-grado di colore verde che identifica odontoiatri, farmacisti, psicologi, biologi, veterinari, infermieri e tecnici.\nI sottufficiali delle professioni sanitarie sono riconoscibili dalla presenza della categoria (SS), al di sopra del grado, il cui simbolo \u00e8 rappresentato da un'ancora con al centro sovrapposta una croce rossa."}
{"id": "3281251", "revid": "339392", "url": "https://it.wikipedia.org/wiki?curid=3281251", "title": "Forze di sicurezza afgane", "text": ""}
{"id": "3281254", "revid": "1494169", "url": "https://it.wikipedia.org/wiki?curid=3281254", "title": "Abignente", "text": ""}
{"id": "3281299", "revid": "287204", "url": "https://it.wikipedia.org/wiki?curid=3281299", "title": "Enriade", "text": "L'Enriade \u00e8 un poema epico di Voltaire, stampato nel 1723 con il titolo \"La Ligue\" e ristampato numerose volte durante la vita dell'autore.\nSecondo lo stesso Voltaire, l'opera \u00e8 scritta in onore di Enrico IV di Francia ed \u00e8 una celebrazione della sua vita.\nIl tempo in cui il libro \u00e8 ambientato \u00e8 il 1589, durante l'assedio di Parigi da parte di Enrico III di Francia; i temi sono il fanatismo religioso e le guerre civili, nonch\u00e9 la situazione politica francese.\nL'opera fu ben accolta a corte e guadagn\u00f2 a Voltaire l'assegnazione di una pensione."}
{"id": "3281304", "revid": "755885", "url": "https://it.wikipedia.org/wiki?curid=3281304", "title": "Basta cos\u00ec (Negramaro)", "text": "Basta cos\u00ec \u00e8 un singolo del gruppo musicale italiano Negramaro, il terzo estratto dal quarto album in studio \"Casa 69\" e pubblicato il 15 aprile 2011.\nDescrizione.\nIl brano \u00e8 cantato insieme ad Elisa, che ha gi\u00e0 collaborato con Giuliano Sangiorgi, cantante della band, in \"Ti vorrei sollevare\", singolo estratto dall'album \"Heart\" della cantautrice friulana.\nLa versione uscita in radio e utilizzata nel video \u00e8 pi\u00f9 corta di quella originale presente in \"Casa 69\" e non \u00e8 stata messa in vendita.\n\"Basta cos\u00ec\" ha avuto un immediato successo di vendite gi\u00e0 all'uscita dell'album che la contiene, riuscendo a raggiungere, senza alcuna promozione, la posizione 7 della classifica ufficiale FIMI. All'uscita come singolo ufficiale, cinque mesi dopo, \u00e8 tornata in top ten, alla posizione 10.\nSupera le 30.000 copie vendute a due anni dalla pubblicazione.\nVideo musicale.\nIl videoclip del brano \u00e8 stato diretto dal regista Paolo Marchione e vede un ragazzo e una ragazza sotto una pioggia scrosciante che, dopo un breve dialogo, corrono l'uno contro l'altra per scontrarsi ed esplodere in un nuovo temporale. Nel video, presentato in anteprima l'11 maggio 2011 sul sito de \"La Repubblica\", non compaiono n\u00e9 i Negramaro n\u00e9 Elisa. I due attori protagonisti del video sono Alessandro Borghi e Nausicaa Benedettini."}
{"id": "3281308", "revid": "481666", "url": "https://it.wikipedia.org/wiki?curid=3281308", "title": "Jacqueline Gadsden", "text": "Biografia.\nJacqueline Gadsden lavor\u00f2 nel periodo del cinema muto. Nata in California nel 1900, esord\u00ec nel 1923 in \"Cordelia the Magnificent\" di George Archainbaud. Fu diretta, tra gli altri, da William A. Wellman, Lois Weber, King Vidor, Tod Browning, Monta Bell. Ebbe anche una piccola parte in \"La vedova allegra\" (1925) di Stroheim.\nProbabilmente il suo ruolo pi\u00f9 conosciuto fu quello che interpret\u00f2 a fianco di Clara Bow in \"Cosetta\" (1927). Gir\u00f2 in tutto 25 film.\nNel 1929 gir\u00f2 un paio di film con il nome di Jane Daly: la sua ultima partecipazione a un film fu in \"L'isola misteriosa\" (1929), tratto da Jules Verne, poi si ritir\u00f2 dalle scene.\nMor\u00ec a San Marcos, in California, il 10 agosto 1986."}
{"id": "3281312", "revid": "37412846", "url": "https://it.wikipedia.org/wiki?curid=3281312", "title": "Startopia", "text": ""}
{"id": "3281313", "revid": "729019", "url": "https://it.wikipedia.org/wiki?curid=3281313", "title": "San L\u00e1zaro", "text": "San L\u00e1zaro \u00e8 un centro abitato del Paraguay, situato nel dipartimento di Concepci\u00f3n, a 610 km dalla capitale del paese Asunci\u00f3n; la localit\u00e0 forma uno degli 8 distretti del dipartimento.\nPopolazione.\nAl censimento del 2002 San L\u00e1zaro contava una popolazione urbana di 6.540 abitanti (9.060 nell'intero distretto).\nCaratteristiche.\nSan L\u00e1zaro fu fondata alla confluenza dei fiumi Paraguay e Apa il 17 dicembre 1930 dal navigatore fluviale uruguaiano L\u00e1zaro Aranda.\nPur possedendo notevoli risorse naturali non sfruttate, l'economia dell'intero distretto si basa principalmente sull'estrazione di calce viva e di marmo; le deplorevoli condizioni di lavoro nelle cave di pietra calcarea sono state spesso alla ribalta dell'attenzione nazionale.\nAll'interno del distretto, nella localit\u00e0 di Vallem\u00ed, si trova la pi\u00f9 importante industria cementiera del Paraguay."}
{"id": "3281314", "revid": "484362", "url": "https://it.wikipedia.org/wiki?curid=3281314", "title": "Mossadeq", "text": ""}
{"id": "3281316", "revid": "4175", "url": "https://it.wikipedia.org/wiki?curid=3281316", "title": "Glarona Nord", "text": "Glarona Nord (; ) \u00e8 un comune svizzero di 18\u00a0483 abitanti del Canton Glarona; ha il titolo di citt\u00e0 ed \u00e8 il comune pi\u00f9 popolato del cantone.\nGeografia fisica.\nIl lago di Walenstadt (\"Walensee\") \u00e8 parzialmente compreso nel territorio comunale.\nStoria.\nIl comune di Glarona Nord \u00e8 stato istituito il 1\u00ba gennaio 2011 con la fusione dei comuni soppressi di Bilten, Filzbach, Mollis, M\u00fchlehorn, N\u00e4fels, Niederurnen, Oberurnen e Obstalden; capoluogo comunale \u00e8 Niederurnen.\nGeografia antropica.\nFrazioni.\nLe frazioni di Glarona Nord sono:\nInfrastrutture e trasporti.\nLa citt\u00e0 \u00e8 servita dalle stazioni di Bilten sulla ferrovia Siebnen-Wangen-Ziegelbr\u00fccke (linea S27 della rete celere di Zurigo), di Ziegelbr\u00fccke sulle ferrovie Siebnen-Wangen-Ziegelbr\u00fccke (linea S27 della rete celere di Zurigo e linea S4 della rete celere di San Gallo) e Ziegelbr\u00fccke-Linthal (linea S25 della rete celere di Zurigo), di N\u00e4fels-Mollis sulle ferrovie Ziegelbr\u00fccke-Linthal e Rapperswil-Schwanden (linea S6 della rete celere di San Gallo) e di M\u00fchlehorn sulla ferrovia San Gallo-Sargans-Uznach-San Gallo (linea S4 della rete celere di San Gallo)."}
{"id": "3281321", "revid": "339392", "url": "https://it.wikipedia.org/wiki?curid=3281321", "title": "Primatech Paper", "text": ""}
{"id": "3281331", "revid": "339392", "url": "https://it.wikipedia.org/wiki?curid=3281331", "title": "Impresa (Heroes)", "text": ""}
{"id": "3281334", "revid": "461603", "url": "https://it.wikipedia.org/wiki?curid=3281334", "title": "Diag\u00f3ras Gymnastik\u00f3s S\u00fdllogos R\u00f3dou", "text": ""}
{"id": "3281335", "revid": "547034", "url": "https://it.wikipedia.org/wiki?curid=3281335", "title": "Santa Giustina di Padova e un donatore", "text": "Santa Giustina di Padova e un donatore \u00e8 un dipinto a olio su tavola (200x139 cm) del Moretto, databile al 1530 circa e conservato nel Kunsthistorisches Museum di Vienna.\nL'opera, fra i capolavori pi\u00f9 raffinati del Moretto, segna il limite fra la prima maturit\u00e0 del pittore e la maturit\u00e0 piena: la tecnica compositiva, formale e cromatica della tela testimonia come il pittore abbia assodato la sua esperienza e i suoi studi passati, ricavando da qui un proprio stile che caratterizzer\u00e0 poi tutta la sua produzione successiva.\nStoria.\nNon \u00e8 nota l'ubicazione originaria del dipinto, n\u00e9 alcuna notizia circa la provenienza e la committenza. La prima notizia nota riguardante l'opera risale al 1662, quando la tavola, gi\u00e0 appartenente alle collezioni del Sacro Romano Impero, viene trasferita dall'Hofburg di Innsbruck al castello di Ambras. Nell'elenco dei dipinti traslocati appare con l'ascrizione a Tiziano, mentre negli inventari subito precedenti era gi\u00e0 stato indicato come opera di Raffaello. In un successivo inventario del 1733 l'attribuzione cambia ancora e la tela viene riferita al Pordenone. \u00c8 finalmente Ransonnet, nel 1845, ad identificare lo stile del Moretto. Alla fine del secolo l'opera viene trasferita al Kunsthistorisches Museum di Vienna, appena aperto, dove \u00e8 ancora esposta.\nDescrizione.\nIl dipinto raffigura santa Giustina di Padova in posizione centrale e predominante, riccamente vestita con un abito rosso, cintura azzurra, velo bianco e un lungo mantello di broccato dorato con ricami neri. Nella mano destra tiene una lunga palma del martirio, mentre la sinistra regge un lembo del mantello. I capelli biondi sono raccolti in un'elegante pettinatura. A sinistra \u00e8 seduto un unicorno dal manto lungo e fluente, un simbolo di purezza virginale derivato dalla mitologia classica e ben noto nel Rinascimento. A destra della santa, inginocchiato e in atteggiamento adorante, si trova una figura maschile, probabilmente il committente dell'opera, vestita di nero.\nLe tre figure sembrano poste sotto un albero, del quale si vedono le fronde lungo il margine superiore della tela. Sullo sfondo \u00e8 dipinto un ampio sfondato prospettico, in particolare a sinistra di santa Giustina, dove si vede un centro abitato ai piedi di altissime montagne a dirupo. Il resto del paesaggio ha invece tratti pi\u00f9 collinari e morbidi, mentre il cielo sovrastante \u00e8 continuamente rigato da nuvole bianche ed \u00e8 pi\u00f9 lucente verso l'orizzonte.\nStile.\nIl primo a fornire un giudizio critico sull'opera \u00e8 Carl Ransonnet nel 1845, che la colloc\u00f2 tra la \"Santa Margherita d'Antiochia tra i santi Girolamo e Francesco d'Assisi\" e l'\"Incoronazione della Vergine con i santi Michele Arcangelo, Giuseppe, Francesco d'Assisi e Nicola di Bari\", entrambe a Brescia. Seguono brevi osservazioni da parte di Joseph Archer Crowe e Giovanni Battista Cavalcaselle nel 1871, i quali ammirarono l'armonia dei colori argentei congiunta a un'\"elevata e soave modellatura, con un esito di grande freschezza e insieme di splendore\". I due critici lasciarono per\u00f2 sul vago l'ientificazione del soggetto del dipinto. Gi\u00e0 il Ransonnet aveva contestato l'opinione tradizionale che vedeva raffigurati nel dipinto Alfonso I d'Este e la sua amante Laura Dianti, seguito da Gaetano Milanesi nel 1881, il quale escluse anche la possibilit\u00e0 che l'uomo inginocchiato potesse essere san Cipriano. Anche altri critici, allo stesso modo, negarono in seguito tutte queste eventualit\u00e0, compreso Pietro Da Ponte nella sua monografia sul Moretto del 1898. Bernard Berenson rimane evidentemente molto colpito dalla bellezza dell'opera, tanto da scrivere, nel 1907, che essa \"\u00e8 fra le creazioni eroiche dell'arte italiana, con un che d'antica grandezza e immediatezza\". Non fu dello stesso parere Roberto Longhi, che nel 1929 condann\u00f2 \"quel suo tratto confidenziale che avvicina di troppo il divoto alla Patrona, come fosse uno di quegli scapoloni che, sui quarant'anni, se ne stanno ancora appesi alle gonne materne\".\nAdolfo Venturi, nel 1929, concentr\u00f2 le sue attenzioni sull'ambientazione, immaginando la composizione come \"un duetto d'amore all'alba di un giorno tranquillo\", soffermandosi poi sull'impianto maestoso della santa che \"sembra riverberare dal manto chiarori biondi sul terreno\", e sul colore \"che \u00e8 sempre pi\u00f9 tirato, rasato, che non nei maestri veneziani, e anche il paese, da vicino, ha del raso, mentre si avvolge di nebbia nel lontano. Il broccato d'oro del manto della Santa sembra cuoio a stampa, nel suo baglior soffocato, mentre la seta della veste, tra il rosa e il viola, \u00e8 tutta oscillazioni di luce\". Giuseppe Fiocco, nel 1939, osserv\u00f2 che in quest'opera e in altre coeve prende corpo \"un'integrit\u00e0 stilistica che rimarr\u00e0 sostanzialmente inalterata fino alla morte del pittore\".\nGy\u00f6rgy Gombosi, nel 1943, ragion\u00f2 invece partendo dalle vicende del dipinto, sicuramente uno dei primi del Moretto dispersi dal contesto originario e pertanto assente nella letteratura artistica locale. Lo studioso, comunque, dubitava che il quadro avesse avuto una committenza d'oltralpe, poich\u00e9 l'abbigliamento del donatore suggerisce un riferimento locale diverso. Il Gombosi, pertanto, ipotizza che \"la preziosa tavola sia una delle molte vittime di quel gran fervore di collezionare in virt\u00f9 del quale, verso il 1620-1650, i paesi nordici, l'Inghilterra e l'Olanda si gettarono nel tesoro artistico di Venezia cercando di assicurarsi tutto ci\u00f2 che vi era di Giorgione, Tiziano e Palma o che a questi pittori veniva attribuito. Brescia fu risparmiata da questo assalto, ed \u00e8 probabile che l'arciduca del Tirolo sia andato a prendere questo capolavoro in una qualche collezione veneziana\", escludendo la destinazione religiosa del dipinto. Quanto allo schema compositivo e ai suoi significati, il Gombosi trovava che \"il ritmo grandiosamente libero va a finire sulla parte superiore dei corpi, sulle teste, addirittura soltanto sugli occhi; sul corpo della Santa si riscontra ancora un ultimo residuo di angolosit\u00e0 e di scontrosit\u00e0, soprattutto nel braccio che regge il ramo di palma e nelle pieghe sulla parte inferiore del corpo. Ma ci\u00f2 non pregiudica minimamente la bellezza del dipinto: accanto ad una cos\u00ec intensa accentuazione lirica \u00e8 persino piacevole che il portamento del corpo conservi ancora un grado di gravit\u00e0 statuaria e di grande, arcaica ieraticit\u00e0\".\nValerio Guazzoni, nel 1981, arriv\u00f2 a escludere qualsiasi valenza religiosa nel dipinto e lo defin\u00ec \"l'unico dipinto veramente mondano del Moretto\". L'opera \u00e8 comunque da collocare, anche secondo il critico Camillo Boselli, al 1530, perci\u00f2 assieme a quei dipinti, quali la \"Santa Margherita d'Antiochia tra i santi Girolamo e Francesco d'Assisi\", che segnano il limite fra la prima maturit\u00e0 del Moretto e la maturit\u00e0 piena, nei quali il pittore assoda la sua esperienza e i suoi studi passati (Tiziano, Raffaello via Marcantonio Raimondi) e ricava finalmente un proprio stile che, come gi\u00e0 notava il Fiocco, caratterizzer\u00e0 tutta la sua produzione successiva."}
{"id": "3281340", "revid": "287204", "url": "https://it.wikipedia.org/wiki?curid=3281340", "title": "El diablo (film)", "text": ""}
{"id": "3281341", "revid": "92723", "url": "https://it.wikipedia.org/wiki?curid=3281341", "title": "Filippo d'Alen\u00e7on", "text": ""}
{"id": "3281346", "revid": "62748", "url": "https://it.wikipedia.org/wiki?curid=3281346", "title": "Joseph Hellmesberger (figlio)", "text": "Biografia.\nFiglio d'arte, Joseph Hellmesberger discendeva da una celebre dinastia di compositori viennesi che comprendeva il nonno George Hellmesberger sr. (1800-1873), lo zio George Hellmesberger jr. (1830-1852), il fratello Ferdinand (1863-1940) e il padre, il violinista e direttore d'orchestra Joseph Hellmesberger (1828-1893), che fu anche il suo primo maestro. \nAll'et\u00e0 di 15 anni, subentr\u00f2 come un secondo violinista del quartetto fondato anni prima dal padre (il Quartetto Hellmesberger), di cui divenne il responsabile nel 1887 e a 18 anni entr\u00f2 a far parte dell'Orchestra dell'Opera di Corte di Vienna come violinista. \nNel 1875 prese servizio come capo banda del 4\u00ba reggimento di fanteria della citt\u00e0 di Vienna, e nel 1876 prese la direzione della banda militare del 32\u00ba reggimento, posizione questa, che mantenne fino al 1878.\nDal 1878 si esib\u00ec come violinista solista presso la \"Wiener Hofmusikkapelle\" (Cappella Imperiale di Vienna) e presso il Teatro dell'Opera di Corte (oggi la Staatsoper di Vienna). \nSempre nel 1878 ottenne la carica di professore di violino al Conservatorio della Societ\u00e0 degli Amici della Musica di Vienna (Gesellschaft der Musikfreunde). \nNel 1890 divenne maestro di cappella della \"Wiener Hofmusikkapelle\" (Cappella Imperiale di Vienna) e nello stesso periodo occup\u00f2 la medesima posizione presso il prestigioso \"Ringtheater\". \nCome successore di Gustav Mahler, fra il 1901 e il 1903 divenne direttore stabile dell'Orchestra Filarmonica di Vienna (Wiener Philharmoniker) con la quale si esib\u00ec in numerosi concerti. \nNel 1903, per motivi personali, lasci\u00f2 Vienna e tutte la cariche che ricopriva nella citt\u00e0, compresa la direzione dei Wiener Philharmoniker, e trascorse i successivi anni come direttore d'orchestra presso il Teatro di Corte di Stoccarda. Tornato a Vienna, si ammal\u00f2 e mor\u00ec poco dopo il rientro nella sua citt\u00e0 il 26 aprile del 1907, a soli 52 anni.\nJoseph Hellmesberger venne tumulato nel Cimitero di Hietzing a Vienna (13\u00ba distretto della citt\u00e0) in una tomba con gli altri componenti della sua famiglia.\nL'ampio catalogo delle sue composizioni comprende 22 operette, 6 balletti, musica da ballo e lieder."}
{"id": "3281347", "revid": "767487", "url": "https://it.wikipedia.org/wiki?curid=3281347", "title": "Bacini di carenaggio a Genova", "text": "Bacini di carenaggio a Genova \u00e8 un documentario del 1933, diretto da Stefano Bricarelli.\nProduzione.\nIl cortometraggio diretto dal fotografo Stefano Bricarelli fa parte di una serie di 17 documentari prodotti dalla Cines tra il 1932 e il 1933.\nTrama.\nTestimonianza filmata nel bacino di carenaggio a Genova. Composto da tre vasche ospita le navi nella fase di riparazione, riverniciatura o pulitura: \u00ab\"sono per le navi qualche cosa di mezzo tra la clinica e l'istituto di bellezza\"\u00bb. La macchina da presa ci mostra le varie fasi su un transatlantico: dal suo ingresso guidato dai rimorchiatori, l'ormeggio, la ricognizione dei palombari, la ripulitura, la verniciatura.\nCritica.\n\u00ab Tra i film che invece cantano la nuova civilt\u00e0 delle macchine si possono ascrivere \"Bacini di Carenaggio a Genova\" [...] e \"Aeroporto del Littorio\" [...]. Il primo [...] risente di un brutto commento verbale, pi\u00f9 adatto ad un testo scritto che non ad accompagnare delle immagini (\"sono lunghi metri 61\", \"del peso di circa 200 tonnellate\"). Solo nel finale, complici le suggestive immagini di operai impegnati in attivit\u00e0 di saldatura, si scorge il tentativo di recuperare una qualche dimensione poetica: \"Cala la sera. Quando le altre officine tacciono, nelle parti pi\u00f9 segrete sfavillano i bengala delle ossidriche\".\u00bb"}
{"id": "3281351", "revid": "478133", "url": "https://it.wikipedia.org/wiki?curid=3281351", "title": "Sondra Currie", "text": "Biografia.\nFiglia di Donald Currie e dell'attrice Marie Harmon che fecero diversi film negli anni '40, \u00e8 sorella della cantante delle Runaways Cherie Currie e della sua gemella Marie Currie; i suoi genitori divorziarono nel 1972.\nInizi\u00f2 la sua carriera da attrice in diversi film di serie B. Il suo primo ruolo fu nel film western \"Rio Lobo\", dove per\u00f2 la sua apparizione non \u00e8 accreditata.\nEbbe un ruolo maggiore con il personaggio di Lacy Bond nel film d'azione del 1974 \"Polizia investigativa femminile\". Stanca di essere etichettata come un'attrice di serie B, divenne la guest star con ruoli in \"Adam-12\", \"La strana coppia\", \"Magnum, P.I.\", \"Airwolf\", \"Supercar\", \"Tre cuori in affitto\", Cuori senza et\u00e0, \"Colombo\" and Cheers.\nDal 1976 al 1986 \u00e8 stata sposata con l'attore Tony Young; verso la fine degli anni '70 conobbe Alan J. Levi durante i provini per un film. Si innamorarono e si sposarono nel 1989. Hanno una compagnia di produzione chiamata Lumina Pictures and Entertainment LTD."}
{"id": "3281352", "revid": "1543377", "url": "https://it.wikipedia.org/wiki?curid=3281352", "title": "Campionati del mondo di ciclocross 2011", "text": "I Campionati del mondo di ciclocross 2011 (ing. \"2011 UCI Cyclo-cross World Championships\") si sono svolti a St. Wendel, in Germania, il 29 ed il 30 gennaio 2011."}
{"id": "3281353", "revid": "392652", "url": "https://it.wikipedia.org/wiki?curid=3281353", "title": "Laura (Giorgione)", "text": "Il ritratto femminile detto Laura, \u00e8 un dipinto a olio su tela incollata su tavola (41x33,5\u00a0cm) di Giorgione, firmato e datato 1506 sul retro, e conservato nel Kunsthistorisches Museum a Vienna. Si tratta dell'unica opera autografata dall'artista e di uno dei pochissimi dipinti databili con certezza del suo catalogo.\nStoria e descrizione.\nSu uno sfondo scuro si vede una donna ritratta di tre quarti a mezza figura, voltata a sinistra, alle sue spalle alcuni rami d'alloro. Per analogia con opere quali il \"Ritratto di Ginevra de' Benci\" di Leonardo, \u00e8 stato chiamato convenzionalmente \"Laura\", forse il nome della donna a cui alluderebbe il nome della pianta. La donna guarda fuori dal dipinto, diritto davanti a s\u00e9, e indossa una veste foderata di pelliccia e una sciarpa bianca, oltre a un velo azzurrino in testa. Il manto \u00e8 aperto a mostrare un seno, sensualmente evidenziato anche dal velo che lo avvolge.\nL'interpretazione della figura ha dato adito a varie ipotesi: forse \u00e8 una rappresentazione ideale, magari di Flora, ma potrebbe anche essere una cortigiana.\nSpicca soprattutto la tecnica pittorica di Giorgione, che cre\u00f2 l'immagine per campiture cromatiche dense e materiche, che non creano contorni netti e che non venivano stese a partire da un disegno sottostante, ma direttamente sulla tela, con estrema libert\u00e0. La mancanza di uniformit\u00e0, ben visibile a una distanza ravvicinata, \u00e8 di straordinaria modernit\u00e0 e fu uno dei contributi fondamentali di Giorgione all'evoluzione della pittura, detto tonalismo. Pennellate chiare generano ad esempio colpi di luce freschi e vivaci in dettagli come la mano, dove sembra di cogliere straordinarie anticipazioni dell'Impressionismo."}
{"id": "3281354", "revid": "917794", "url": "https://it.wikipedia.org/wiki?curid=3281354", "title": "Trichonida", "text": "Il lago Trichonida (greco: \"\u03a4\u03c1\u03b9\u03c7\u03c9\u03bd\u03af\u03b4\u03b1\", o \"\u03a4\u03c1\u03b9\u03c7\u03c9\u03bd\u03af\u03c2\" trasl. Trichonis), detto anche lago Agrinion, \u00e8 il pi\u00f9 grande lago naturale della Grecia (senza considerare il Lago Prespa che la Grecia condivide con Albania e Macedonia). Si trova nella Grecia occidentale, regione dell'Etolia a 7\u00a0km a sud-est di Agrinio.\nIl lago \u00e8 collegato da un canale di regolazione dell'acqua al vicino lago Lysimachia.\nIl lago Trichonida ed il lago Lysimachia costituiscono un unico ecosistema e l'area \u00e8 stata pertanto definita come Sito di Importanza Comunitaria (SIC) e fa parte della rete Natura 2000 con il codice GR2310009.\nFauna e flora.\nIl sito ha anche importanza per la conservazione di habitat di alcune famiglie di uccelli ed pertanto stato definito nel 2000 come Important Bird Area (IBA) con il codice GR091. Il lago ospita due specie ittiche endemiche: il blennide \"Salaria economidisi\" e il gobide \"Economidichthys trichonis\"."}
{"id": "3281356", "revid": "110157", "url": "https://it.wikipedia.org/wiki?curid=3281356", "title": "S\u00fadwest-Frysl\u00e2n", "text": "S\u00fadwest Frysl\u00e2n (in olandese: Zuidwest-Friesland) \u00e8 una municipalit\u00e0 dei Paesi Bassi di circa 82.000 abitanti situata nella provincia della Frisia. \u00c8 stato istituito il 1\u00ba gennaio 2011 dall'unione dei precedenti comuni di Bolsward, Nijefurd, Sneek, Wonseradeel e Wymbritseradeel. Inoltre, il 1\u00ba gennaio 2014, parte del territorio della soppressa municipalit\u00e0 di Boarnsterhim, \u00e8 stato incorporato nel territorio comunale. \u00c8 il comune pi\u00f9 esteso dei Paesi Bassi."}
{"id": "3281358", "revid": "110157", "url": "https://it.wikipedia.org/wiki?curid=3281358", "title": "Two-by-Fours", "text": "Two-by-Fours \u00e8 una serie a fumetti a singole vignette realizzata da Charles M. Schulz e Kenneth F. Hall e pubblicata in un volume nel 1965 dalla Warner Press. I protagonisti della serie, per la maggior parte di tema religioso, sono dei bambini. Il volume ottenne un ottimo successo.\nStoria editoriale.\nIl volume venne pubblicato nel 1965, subito dopo la conclusione della serie \"Ragazzi\" (\"Young Pillars\"), anch'essa di tema religioso e incentrata sugli adolescenti. Successivamente il volume venne ristampato nel giugno 1973 da Keats Publisher; nel 2004 le vignette di Schulz vennero ristampate nel volume \"Schulz's Youth\" della About Comics in appendice alla raccolta della striscia \"Young Pillars\".\nIn Italia le vignette di Schulz sono state pubblicate da Comma 22 nel giugno 2009 nel volume \"Ragazzi\", che ristampa la raccolta della About Comics del 2004."}
{"id": "3281359", "revid": "38120", "url": "https://it.wikipedia.org/wiki?curid=3281359", "title": "Two-By-Fours", "text": ""}
{"id": "3281360", "revid": "38120", "url": "https://it.wikipedia.org/wiki?curid=3281360", "title": "Two by Fours", "text": ""}
{"id": "3281362", "revid": "124848650", "url": "https://it.wikipedia.org/wiki?curid=3281362", "title": "Paul Annacone", "text": "Biografia.\nGiocatore.\nNasce in una famiglia di origine italiana. Diventato professionista nel 1984 dopo buoni risultati a livello di college, ha ottenuto la sua miglior classifica in singolare nel 1985, arrivando alla 12\u00aa posizione nel ranking mondiale ATP. Il suo stile di gioco era basato principalmente sul serve &amp; volley e sul chip &amp; charge nei turni di risposta; il suo risultato migliore negli Slam \u00e8 arrivato infatti al Torneo di Wimbledon, dove ha raggiunto i quarti di finale nel 1984. Ha vinto nel corso della sua carriera tre titoli di singolare.\n\u00c8 stato soprattutto un giocatore di doppio: in carriera ha ottenuto infatti quattordici titoli, fra cui quello degli Australian Open 1985 in coppia con Christo van Rensburg. Assieme a David Wheaton, nel 1990, ha raggiunto anche la finale degli US Open. La sua miglior classifica l'ha raggiunta nel 1987, quando si iss\u00f2 fino alla terza posizione del ranking.\nSi \u00e8 ritirato dal circuito nel 1992.\nAllenatore.\n\u00c8 noto per essere stato a lungo l'allenatore di Pete Sampras. I due hanno lavorato insieme a tempo pieno dal 1995 fino al 2001, e ancora su base part-time nel luglio 2002. Da dicembre 2001 a gennaio 2003 \u00e8 stato anche direttore del programma \"High Performance\" della USTA. A partire dall'autunno del 2004, ha allenato part-time anche il tennista britannico Tim Henman.\nNel novembre 2006 \u00e8 stato nominato capo allenatore della Lawn Tennis Association, la federazione di tennis britannica.\nNell'aprile 2008 \u00e8 stato nominato allenatore della nazionale di Coppa Davis del Regno Unito, continuando anche il suo rapporto con la LTA.\nNel maggio 2010 ha annunciato le sue dimissioni da entrambi i ruoli a partire dal novembre dello stesso anno.\nIl 28 agosto 2010 \u00e8 stato assunto da Roger Federer come suo allenatore a tempo pieno, dopo un periodo di prova durato un mese. Anche grazie al suo contributo, il campione svizzero ha conquistato il suo sesto al Masters di fine anno, il settimo Wimbledon Championships della carriera e molti altri tornei.\nNel 2017 ha seguito Stan Wawrinka in occasione della stagione su erba, dall'aprile 2018 siede all'angolo di Taylor Fritz."}
{"id": "3281364", "revid": "599013", "url": "https://it.wikipedia.org/wiki?curid=3281364", "title": "Pani\u00f3nios Gymnastik\u00f2s S\u00fdllogos Sm\u00fdrnis", "text": ""}
{"id": "3281372", "revid": "709565", "url": "https://it.wikipedia.org/wiki?curid=3281372", "title": "Hopla", "text": "Hopla \u00e8 un cartone animato fiammingo in 3D per bambini, creato da Bert Smets nel 1999. \u00c8 prodotto dalla Bert Smets Productions.\nTrama.\nIl cartone racconta la vita del coniglio Hopla e dei suoi amici Onki (il maialino), Nina (l'orsacchiotta) e Lola (la gattina); ogni mini-episodio \u00e8 di circa cinque minuti.\nIl programma \u00e8 andato in onda la prima volta nel 2000 su Ketnet, un canale televisivo fiammingo ed \u00e8 diventato famoso poco dopo. Attualmente, il cartone animato va in onda in oltre 40 paesi (come Stati Uniti, Italia, Belgio, Canada, Finlandia, Francia, Giappone, Polonia e Corea del Sud). In Italia \u00e8 stato trasmesso sul canale Rai YoYo.\nCaratteristica \u00e8 l'assenza di qualunque dialogo, fatta eccezione per Hopla che pronuncia il nome del cartone animato in determinati momenti. In effetti la musica accompagna tutta la durata dell'episodio, con brani fanciulleschi che ricordano le giostre ed i carillon."}
{"id": "3281373", "revid": "132406", "url": "https://it.wikipedia.org/wiki?curid=3281373", "title": "Parola maestra", "text": ""}
{"id": "3281379", "revid": "297059", "url": "https://it.wikipedia.org/wiki?curid=3281379", "title": "Nave Bianca", "text": "La Nave Bianca (Blanche-Nef in francese, White Ship in inglese) fu una nave normanna che fece naufragio al largo del Cotentin il 25 novembre 1120, con a bordo circa 140 nobili normanni, tra cui l'erede legittimo al trono inglese, il principe Guglielmo Adelin figlio di Enrico I.\nIl naufragio.\nLa nave era di propriet\u00e0 di Thomas FitzStephen (\"Thomas fi(l)z Estienne\"), il cui padre Stephen FitzAirard (\"Estienne fi(l)z Airard\") era stato capitano della nave \"Mora\" al servizio di Guglielmo il Conquistatore durante l'invasione dell'Inghilterra del 1066. FitzStephen offr\u00ec ad Enrico I di servirsene per fare ritorno in patria da Barfleur, in Normandia. Enrico aveva gi\u00e0 organizzato il proprio viaggio, ma sugger\u00ec che la utilizzasse suo figlio Guglielmo, insieme a molti altri nobili col loro seguito.\nSecondo Orderico Vitale l'equipaggio chiese a Guglielmo un rifornimento di vino, che fu concesso in grande abbondanza; al momento della partenza la nave ospitava circa 300 persone, sebbene alcune fossero state sbarcate per le eccessive libagioni.\nIl comandante della nave, Thomas FitzStephen, ricevette l'ordine da parte dei suoi ospiti di affrettarsi per raggiungere la nave del re, che gi\u00e0 era salpata. La \"Nave Bianca\" era veloce, della miglior fattura e recentemente equipaggiata con nuove attrezzature, il che rese comandante e ciurma fiduciosi di poter arrivare in Inghilterra per primi. Ma, levata l'ancora nell'oscurit\u00e0, urt\u00f2 uno scoglio chiamato \n\"Quilleb\u0153uf\", e affond\u00f2 rapidamente. \nGuglielmo Adelin riusc\u00ec a salire su una piccola barca, e si sarebbe potuto salvare ma torn\u00f2 indietro a salvare la sua sorellastra Matilda, che udiva chiamare aiuto. La barchetta fu trascinata a fondo dagli altri naufraghi che cercavano scampo, e Guglielmo per\u00ec con loro. Secondo Orderico Vitale ci furono solo due sopravvissuti, aggrappati alle rocce per tutta la notte: uno era un macellaio di Rouen di nome B\u00e9rold, il quale, vestito di un abito in pelo di montone, evit\u00f2 l'ipotermia, l'altro era Geoffrey de l'Aigle. Orderico Vitale aggiunge che quando Thomas FitzStephen dopo il naufragio affior\u00f2 in superficie e si rese conto che Guglielmo Adelin non era sopravvissuto, prefer\u00ec lasciarsi annegare piuttosto che affrontare l'ira del re.\nUna leggenda narra che la nave fosse destinata al disastro poich\u00e9 non era stato consentito ai sacerdoti di impartire la normale benedizione alla nave prima della partenza, su una rotta all'epoca notoriamente pericolosa.\nGuillaume de Nangis attribuisce l'affondamento della nave al peccato di sodomia di cui sarebbero stati colpevoli quasi tutti gli uomini a bordo, il che riflette la visione medievale del peccato quale causa diretta di disastri e pestilenze. Un'altra teoria, quella dell'omicidio di massa, \u00e8 espressa da Victoria Chandler\nRipercussioni.\nUna conseguenza diretta della morte di Guglielmo Adelin fu il tormentato periodo della storia inglese noto come \"Anarchia\". Il disastro lasci\u00f2 ad Enrico I un unico discendente legittimo, sua figlia Matilde; sebbene Enrico avesse costretto i suoi baroni a riconoscere dietro giuramento la legittimit\u00e0 di Matilde in quanto erede, questi alla morte del sovrano erano riluttanti ad accettare Matilde quale propria regina regnante (una donna non aveva mai regnato da sola sul trono inglese, Matilde inoltre aveva nel frattempo sposato Goffredo V d'Angi\u00f2, nemico tradizionale della nobilt\u00e0 normanna).\nStefano di Blois, cugino di Matilde e nipote di re Enrico in quanto figlio di sua sorella Adele, avanz\u00f2 la pretesa di salire al trono, e lo stesso fecero i suoi fratelli Tebaldo e Guglielmo di Sully.\nDopo la morte di Enrico I Matilde e il marito intrapresero una lunga e rovinosa guerra contro Stefano e i suoi alleati per il controllo del trono, l'Anarchia dur\u00f2 dal 1135 al 1153 con effetti devastanti specie per l'Inghilterra meridionale.\nL'episodio fu ugualmente importante per la politica del re di Francia, il quale sino ad allora aveva bilanciato il peso della Normandia appoggiandosi all'Angi\u00f2. Unificando la Normandia, l'Inghilterra e l'Angi\u00f2 sotto un'unica mano, il matrimonio di Matilde con Goffredo V port\u00f2 il dominio anglo-normanno sino alla Loira. In seguito il matrimonio del figlio di Matilde, Enrico, con Eleonora d'Aquitania, port\u00f2 tale dominio sino ai Pirenei.\nVittime.\nFra i 300 passeggeri e membri d'equipaggio stimati da Orderico Vitale, le vittime pi\u00f9 illustri furono:"}
{"id": "3281387", "revid": "256896", "url": "https://it.wikipedia.org/wiki?curid=3281387", "title": "Giungla Silente", "text": ""}
{"id": "3281388", "revid": "1573940", "url": "https://it.wikipedia.org/wiki?curid=3281388", "title": "Bellota", "text": "Bellota \u00e8 un genere di ragni appartenente alla famiglia Salticidae.\nDistribuzione.\nDelle nove specie note di questo genere 7 sono diffuse nelle Americhe; le altre due specie, \"B. fascialis\" e \"B.livida\", sono endemiche del Pakistan.\nTassonomia.\nLa designazione di specie tipo per la \"B. peckhami\" , \u00e8 stata effettuata nel 1978 dall'ICZN, Opinion 1265.\nA maggio 2010, si compone di nove specie:"}
{"id": "3281392", "revid": "120150824", "url": "https://it.wikipedia.org/wiki?curid=3281392", "title": "Vecchia (Giorgione)", "text": "Il ritratto femminile detto la Vecchia \u00e8 un dipinto a olio su tela (68\u00d759\u00a0cm) di Giorgione, databile al 1506 circa e conservato nelle Gallerie dell'Accademia a Venezia. \nStoria e descrizione.\nL'opera \u00e8 conservata nella cornice originale. Un inventario del 1569 cita il ritratto come \"de la madre del Zorzon, de man de Zorzon\", ovvero \"della madre di Giorgione, per mano di Giorgione\". L'opera venne forse vista da Michelangelo di passaggio a Venezia, che ne rimase colpito e la tenne a mente quando cre\u00f2 le figure espressive delle \"Sibille\" nella volta della Cappella Sistina. \nSu uno sfondo scuro, dietro un parapetto, si vede una donna anziana ritratta a mezza figura di tre quarti, voltata a sinistra. Essa guarda lo spettatore e con un'intensa espressione di dolore dischiude la bocca e sembra rivolgergli delle parole, quelle che sono scritte sul cartiglio che essa tiene in mano: \"Col tempo\". Si tratterebbe quindi di un'amara riflessione sulla vecchiaia, come portatrice di devastazione fisica, ma alcuni vi hanno letto anche un significato positivo, legato alla crescita della saggezza. \nLa donna indossa una berretta bianca floscia, che lascia scoperto un ciuffo di capelli grigi, e una veste rosata, oltre a un panno bianco con frange sull'orlo, appoggiato sulla spalla. Interessante \u00e8 la doppia rotazione, del busto verso sinistra e della testa verso destra, che d\u00e0 una particolare intensit\u00e0 all'effigie, e il gesto della mano destra, appoggiata al petto come durante il \"mea culpa\". \nAlcuni hanno messo in relazione l'opera con la \"Vecchia coi denari\" o \"Vanitas\" di D\u00fcrer (1507, Kunsthistorisches Museum), che ne avrebbe potuto essere il prototipo, portata dal pittore tedesco con s\u00e9 durante il suo secondo viaggio a Venezia. Se ci\u00f2 fosse vero allora la \"Vecchia\" di Giorgione sarebbe da datarsi al 1508 circa. \nSpicca la tecnica pittorica di Giorgione, che cre\u00f2 l'immagine per campiture cromatiche dense e materiche, senza contorni netti e senza un disegno sottostante, direttamente sulla tela, con estrema libert\u00e0. Ci\u00f2 porta una voluta mancanza di uniformit\u00e0 nella stesura, ben visibile a una distanza ravvicinata, che crea un'opera di straordinaria modernit\u00e0. Si tratta del tonalismo, uno dei contributi fondamentali di Giorgione all'evoluzione della pittura."}
{"id": "3281394", "revid": "110157", "url": "https://it.wikipedia.org/wiki?curid=3281394", "title": "Eijsden-Margraten", "text": "Eijsden-Margraten \u00e8 una municipalit\u00e0 dei Paesi Bassi di 24.920 abitanti situata nella provincia del Limburgo. \u00c8 stato istituito il 1\u00ba gennaio 2011 dalla fusione di Eijsden e Margraten."}
{"id": "3281402", "revid": "96955882", "url": "https://it.wikipedia.org/wiki?curid=3281402", "title": "Domenico Rolla", "text": "Antifascista di matrice comunista, combatt\u00e9 nella Guerra di Spagna, in Etiopia a sostegno dei ribelli al governo italiano e infine nella Guerra di liberazione.\nBiografia.\nDi professione meccanico, fece parte dell'organizzazione comunista clandestina. Per la sua attivit\u00e0 antifascista nel 1931 dovette espatriare in Francia.\nNel 1936 Rolla partecip\u00f2 in Spagna alla Guerra civile in difesa della repubblica. Combatt\u00e9 a Pelausthan e a Cenicientos con la Centuria \"Gastone Sozzi\" e fu poi, come sergente del Battaglione Garibaldi, sul fronte di Madrid. Venne ferito a Casa de Campo nell'aprile del 1937. Rimessosi in sesto, combatt\u00e9 sul fronte dell'Ebro, col grado di tenente e lo pseudonimo di \"Bruno\". Finita la guerr\u00e0 ritorn\u00f2 in Francia, dove venne internato nei campi di Saint-Cyprien e di Gurs.\nRolla nel 1939 riusc\u00ec a evadere, e fu inviato dal Comintern sul fronte della guerra di Etiopia in appoggio alla Resistenza locale.\nQui si un\u00ec ad altri esponenti dell'Internazionale Comunista, i cosiddetti \"tre apostoli\": Rolla era \"Petrus\", il livornese Ilio Barontini era \"Paulus\" e il triestino Anton Ukmar era \"Johannes\". \nIl gruppo degli \"apostoli\" fond\u00f2 il foglio \"La Voce degli Abissini\" ed addestr\u00f2 e organizz\u00f2 i ribelli etiopici.\nSconfitto, si rifugi\u00f2 in Sudan e poi nuovamente in Francia, dove fu internato nel campo di Le Vernet. Nel momento in cui la Francia cadde sotto il controllo dei nazisti e si ebbe l'ascesa al potere del governo Petain fu consegnato alla polizia italiana, che lo destin\u00f2 al confino. Immediatamente a seguito della caduta del Fascismo e dell'armistizio prese parte alla Guerra di liberazione come membro della Resistenza abruzzese, assumendo il nome di battaglia di \"Carlo\". \nDopo la guerra continu\u00f2 l'impegno politico nel PCI, dirigendo la federazione di Viterbo."}
{"id": "3281410", "revid": "647919", "url": "https://it.wikipedia.org/wiki?curid=3281410", "title": "Jet d\u2019oro precolombiani", "text": ""}
{"id": "3281411", "revid": "36426", "url": "https://it.wikipedia.org/wiki?curid=3281411", "title": "Ritratto di vecchia (Giorgione)", "text": ""}
{"id": "3281413", "revid": "268377", "url": "https://it.wikipedia.org/wiki?curid=3281413", "title": "Vecchio lupo", "text": "Nel metodo scout, Vecchio lupo (abbreviato in \"VL\", al plurale \"VVLL\") \u00e8 il nome con cui i lupetti chiamano tutti i capi adulti che prestano servizio all'interno del branco. Ognuno di essi \u00e8 conosciuto dai lupetti con un Nome Giungla e normalmente viene sempre chiamato con esso e mai con il suo nome vero. Il nome \u00e8 scelto tra i personaggi positivi principali del \"Libro della Giungla\". Ogni capo \u00e8 comunque un \"vecchio lupo\", anche se il suo personaggio non \u00e8 effettivamente un lupo, ma un altro tipo di animale.\nNei branchi misti \u00e8 opportuno che ci siano vecchi lupi di entrambi i sessi ed in numero adeguato a garantire un rapporto di almeno un adulto ogni 10 bambini."}
{"id": "3281414", "revid": "132406", "url": "https://it.wikipedia.org/wiki?curid=3281414", "title": "Vecchi lupi", "text": ""}
{"id": "3281418", "revid": "110157", "url": "https://it.wikipedia.org/wiki?curid=3281418", "title": "Bodegraven-Reeuwijk", "text": "Bodegraven \u00e8 un comune olandese di 32.199 abitanti situato nella provincia dell'Olanda Meridionale. \u00c8 stato istituito il 1\u00ba gennaio 2011 dalla fusione di Bodegraven e Reeuwijk."}
{"id": "3281419", "revid": "196390", "url": "https://it.wikipedia.org/wiki?curid=3281419", "title": "Operazione Napoli-Foggia", "text": ""}
{"id": "3281423", "revid": "56620", "url": "https://it.wikipedia.org/wiki?curid=3281423", "title": "Museo di arte sacra", "text": ""}
{"id": "3281425", "revid": "182396", "url": "https://it.wikipedia.org/wiki?curid=3281425", "title": "Coracesium", "text": ""}
{"id": "3281426", "revid": "119520404", "url": "https://it.wikipedia.org/wiki?curid=3281426", "title": "Linea Einaudi", "text": "La cosiddetta linea Einaudi consisteva in una serie di provvedimenti deflattivi presi tra il 1947 e 1948 dall'allora ministro dell'economia e delle finanze, poi anche governatore della Banca d'Italia Luigi Einaudi.\nUno dei problemi prioritari dell'Italia appena terminata la guerra era quello di frenare l'indice inflativo che colpiva la lira. A tale proposito, prima della formazione del governo De Gasperi, si pronunciarono le sinistre, le quali proposero due provvedimenti: il primo consisteva nel cambiare la moneta con una nuova (provvedimento che fu scelto con successo da molti paesi europei), e il secondo consisteva nell'introdurre una tassa che colpisse i redditi pi\u00f9 alti. Ma queste proposte vennero bocciate dagli altri partiti, che giudicavano negativamente l'attuazione tali manovre e che erano un pretesto per estromettere gi\u00e0 dall'inizio le sinistre dai futuri governi.\nDopo la creazione del governo De Gasperi, il Ministro dell'Economia, delle Finanze e del Tesoro (allora erano riuniti tutti in un unico ministero) propose tre manovre utili a bloccare l'inflazione in Italia: la prima consisteva nell'aumentare le riserve obbligatorie (seguendo quindi i principi della legge bancaria del 1936); in questo modo infatti si sottrae liquidit\u00e0 al sistema, svolgendo quindi una manovra deflazionistica; la seconda consisteva nell'aumentare il tasso ufficiale di sconto, e aumentando quindi il costo del denaro, che passava (dopo questa manovra) dal 4% al 5,5%; la terza consisteva nello stabilizzare il cambio estero lira-dollaro, attraverso il superamento del sistema dei cambi multipli introdotto nel 1946, ma subito abbandonato. Col sistema dei cambi multipli, infatti, vi era un mercato a tassi ufficiali di cambio, stabiliti dall'UIC (Ufficio Italiano Cambi), e un mercato libero, in cui il tasso di cambio era deciso dall'incontro tra la domanda e l'offerta. Sul mercato ufficiale 1 dollaro veniva cambiato con 225 lire; sul mercato libero, invece, un dollaro veniva cambiato sino anche a 1000 lire. La Lira risultava molto svalutata perch\u00e9 naturalmente la maggior parte delle transazioni avvenivano nel mercato libero. "}
{"id": "3281434", "revid": "1632387", "url": "https://it.wikipedia.org/wiki?curid=3281434", "title": "Hannes Grossmann", "text": "Biografia.\nHannes Grossmann nasce in una famiglia di musicisti, all'et\u00e0 di 8 anni inizia a prendere lezioni di pianoforte.\nDue anni pi\u00f9 tardi sceglie di passare alla batteria diventata brevemente il suo strumento principale e la sua passione.\nPrende lezioni dal leggendario ed estremamente talentuoso insegnante canadese Donnie Mackay, il quale insegna lui diversi generi come ad esempio rock, funky, fusion e latin jazz, generi che Hannes abbiner\u00e0 per creare sfumature particolari al suo stile estremo.\nGrazie al suo talento ed alla sua ambizione riceve il suo primo incarico professionale nel 2003 a soli 20 anni suonando per la leggenda del technical death metal tedesco, i Necrophagist, una band che prima di allora era ancora sconosciuta alla maggioranza del pubblico. Con l'album \"Epitaph\" del 2004, acclamato da critica e pubblico, fece crescere la popolarit\u00e0 dei Necrophagist; tra il 2005 ed il 2007 Hannes suona in oltre 200 concerti in tutto il mondo ottenendo consensi e popolarit\u00e0. In un'intervista avvenuta a seguito dell'uscita di \"Epitaph\" Hannes rivel\u00f2 che fu il leader dei Necrophagist, Muhammed Sui\u00e7mez, a scrivere le parti di batteria molto complesse presenti nel disco, Grossmann si limit\u00f2 a riprodurle esattamente come erano state precedentemente scritte.\nNel 2007 per\u00f2 i fan di Hannes furono sconvolti dalla notizia che il batterista avrebbe lasciato i Necrophagist per entrare in un'altra band sconosciuta, gli Obscura. Insieme al cantante Steffen Kummerer, unico membro originario degli Obscura, Grossmann cerc\u00f2 di formare una nuova formazione.\nAlla fine del 2007 arruolarono al basso l'olandese Jeroen Paul Thesseling e all'inizio del 2008 entr\u00f2 un altro ex-Necrophagist, Christian Muenzner (anche nei Spawn Of Possession e Defeated Sanity) col ruolo di chitarra solista.\nAdesso gli Obscura erano in grado ti ottenere una produzione internazionale grazie alla label \"Relapse Records\", e cos\u00ec all'inizio del 2009 usc\u00ec il secondo full-length degli Obscura ma il primo con questa formazione, \"Cosmogenesis\".\nNel settembre del 2010 Hannes entra a far parte anche della band Blotted Science insieme a Ron Jarzombek e Alex Webster, il loro prossimo EP uscir\u00e0 nel 2011.\nAttualmente Hannes Grossmann sta registrando il suo secondo lavoro con gli Obscura che dovrebbe uscire nel corso del 2011, il nome dell'album sar\u00e0 \"Omnivium\".\nEndorsement.\nHannes Grossmann utilizza solo ed esclusivamente tamburi Tama e piatti Meinl."}
{"id": "3281435", "revid": "486946", "url": "https://it.wikipedia.org/wiki?curid=3281435", "title": "Nome Giungla", "text": ""}
{"id": "3281436", "revid": "767487", "url": "https://it.wikipedia.org/wiki?curid=3281436", "title": "Sandy West", "text": "Fu una delle fondatrici della hard rock band The Runaways.\nBiografia.\nSandy West \u00e8 nata a Long Beach, California. Quando aveva nove anni, suo nonno le compr\u00f2 un kit di batteria, ed essendo una grande appassionata di musica rock &amp; roll degli anni 1960 e 1970, ha iniziato a suonare immediatamente e regolarmente. Ha dimostrato di avere un talento naturale e divenne ben presto una batterista esperta. Mor\u00ec prematuramente all'et\u00e0 di 47 anni dopo una lunga battaglia contro il cancro. Riposa nel Forest Lawn Memorial Park\nCypress, Orange County, California.\nThe Runaways.\nSpinta dalla sua ambizione di fare musica professionalmente, ha cercato musicisti e contatti con l'industria musicale nel sud della California con l'idea di formare una rock band di sole ragazze. Nel 1975 ha incontrato il produttore Kim Fowley, che le diede il numero di telefono di un'altra giovane musicista della zona, la chitarrista Joan Jett. Quando Joan e Sandy si sono incontrate poco dopo (Joan prese un autobus fino a casa di Sandy per suonare un paio di canzoni) vi era molto feeling tra loro, e la nascita delle The Runaways \u00e8 riconducibile a quel giorno. Le ragazze hanno suonato per Fowley, che accett\u00f2 di aiutarle a trovare altri musicisti femminili per completare la band, in particolare Lita Ford e Cherie Currie."}
{"id": "3281441", "revid": "287204", "url": "https://it.wikipedia.org/wiki?curid=3281441", "title": "San Pedro de Macoris", "text": ""}
{"id": "3281442", "revid": "93556", "url": "https://it.wikipedia.org/wiki?curid=3281442", "title": "Luigi Gatti (politico)", "text": "Biografia.\nLaureato in giurisprudenza, giovanissimo si arruol\u00f2 nel Corpo Truppe Volontarie e combatt\u00e9 dalla parte dei franchisti la guerra civile spagnola dal 22 dicembre 1936 al 10 marzo 1939, giorno in cui si spos\u00f2 con Moras Maria del Pilar, di quattro anni pi\u00f9 giovani di lui. Intrapresa la carriera politica, nel 1939 avvicenda Francesco Catto quale Segretario del Partito Nazionale Fascista di Nuoro. Nel 1941 viene dichiarato \u00e8 comandato per incarichi speciali mentre l'anno seguente fu eletto segretario federale del PNF a Treviso, incarico precedentemente ricoperto da Umberto Bianchi. Il 18 aprile del 1943 inizia a lavorare per conto del Ministero dell'Interno.\nDopo l'armistizio di Cassibile aderisce alla Repubblica Sociale Italiana; viene nominato prefetto di seconda classe il 28 ottobre 1943 e una settimana dopo ritorna a Treviso dove lavora come capo della Provincia: tiene questo incarico fino al 22 giugno 1944, giorno in cui viene sostituito da Francesco Bellini. Dipendente del Ministero degli Esteri di Sal\u00f2, fu prefetto di Milano dal 23 giugno 1944 al 2 aprile 1945. Segretario particolare di Mussolini a partire da quest'ultima data (venne proposto al dittatore da Nicola Bombacci, di cui Gatti era collaboratore fidato), prospett\u00f2 al Duce una fuga in extremis verso la Spagna - in cui sarebbe stato ospitato dai suoi suoceri - che per\u00f2 non pot\u00e9 essere realizzata.\nDurante il crepuscolo della RSI, venne incaricato da Mussolini insieme al sopracitato Bombacci di realizzare una controinchiesta sul delitto Matteotti volta a dimostrare la sua totale estraneit\u00e0 nell'omicidio. Dopo aver fatto riparare la moglie e i tre figli in un convento milanese, segue Mussolini fino a Menaggio dove all'alba del 27 aprile fu preso prigioniero dai partigiani: condotto a Dongo poche ore dopo, fu fucilato insieme ad altri gerarchi fascisti e il suo corpo fu esposto a piazzale Loreto. La moglie mor\u00ec novantaquattrenne a Madrid il 19 maggio 2011: era rimasta da tempo l'ultima vedova di piazzale Loreto ancora in vita."}
{"id": "3281444", "revid": "599013", "url": "https://it.wikipedia.org/wiki?curid=3281444", "title": "Fernando Ferretti", "text": "\u00c8 scomparso nel 2011 all'et\u00e0 di 62 anni a seguito di un tumore.\nCaratteristiche tecniche.\nGiocava come attaccante, pi\u00f9 precisamente come centravanti. Le sue caratteristiche principali erano la forza fisica e l'abilit\u00e0 realizzativa.\nCarriera.\nClub.\nDebutt\u00f2 nel 1966 con il Botafogo, squadra della sua citt\u00e0 natale, con cui si mise in evidenza nel 1968: quell'anno, difatti, fu uno dei protagonisti della Ta\u00e7a Brasil, e con le sue sette marcature contribu\u00ec alla vittoria del suo club nella competizione. Ferretti prosegu\u00ec la carriera con il Botafogo fino al 1971, anno in cui fu incluso nello scambio con il Santos per Carlos Alberto: per il terzino della Nazionale brasiliana, al club di San Paolo andarono Moreira, Rog\u00e9rio e lo stesso Ferretti. Con la nuova societ\u00e0 il centravanti carioca non riusc\u00ec a mantenersi sui buoni livelli delle stagioni precedenti, e cos\u00ec fu ceduto al Vasco da Gama. Con la compagine dalla maglia \"cruzmaltina\" Ferretti manc\u00f2 l'opportunit\u00e0 di partecipare al Primeiro Campeonato Nacional de Clubes, vale a dire la prima edizione del campionato nazionale vero e proprio. Tornato al Botafogo, debutt\u00f2 in massima serie il 13 settembre 1972 contro il Coritiba. Nel Terceiro Campeonato Nacional de Clubes and\u00f2 a segno per nove volte, mentre nel 1974 segn\u00f2 l'ultimo gol con il Botafogo: difatti, nel torneo seguente vest\u00ec la casacca del CSA, formazione dello Stato di Alagoas con cui si aggiudic\u00f2 anche il titolo statale. Nel 1978 si ritir\u00f2 dall'attivit\u00e0, giocando con l'Atl\u00e9tico Paranaense la sua ultima stagione da professionista.\nNazionale.\nGioc\u00f2 durante da titolare. Fece il suo esordio il 14 ottobre contro la , nell'incontro perso 1-0 dalla sua formazione all'Estadio Azteca di Citt\u00e0 del Messico. And\u00f2 a segno nelle due partite successive, il 16 ottobre contro il e il 18 contro la , entrambe disputate a Puebla."}
{"id": "3281445", "revid": "287204", "url": "https://it.wikipedia.org/wiki?curid=3281445", "title": "Stichtse Vecht", "text": "Stichtse Vecht \u00e8 una municipalit\u00e0 dei Paesi Bassi di 64.411 abitanti situata nella provincia di Utrecht. \u00c8 stata istituita il 1\u00ba gennaio 2011 dall'unione dei precedenti comuni di Breukelen, Loenen e Maarssen."}
{"id": "3281447", "revid": "179980", "url": "https://it.wikipedia.org/wiki?curid=3281447", "title": "Fernando Ferreti", "text": ""}
{"id": "3281448", "revid": "1573940", "url": "https://it.wikipedia.org/wiki?curid=3281448", "title": "Bryantella (ragno)", "text": "Bryantella \u00e8 un genere di ragni appartenente alla famiglia Salticidae.\nDistribuzione.\nLe due specie note di questo genere sono diffuse in America centrale e meridionale; l'areale finora accreditato va da Panama all'Argentina.\nTassonomia.\nA maggio 2010, si compone di due specie:"}
{"id": "3281449", "revid": "62004", "url": "https://it.wikipedia.org/wiki?curid=3281449", "title": "X2O Badkamers Trofee", "text": "Lo X2O Badkamers Trofee, noto in passato per esigenze di sponsor come \"Gazet van Antwerpen Trofee\", \"Bpost Bank Trofee\" e \"DVV Verzekeringen Trofee\", \u00e8 una competizione di ciclocross composta da diverse prove che si svolgono in Belgio ogni anno nel periodo compreso tra ottobre e febbraio. \u00c8 aperto a quattro diverse categorie, uomini Elite, uomini Under-23, donne Elite e donne Juniors, e si svolge ininterrottamente dalla stagione 1987-1988.\nAlbo d'oro.\nUomini Elite.\n\"Aggiornato all'edizione 2021-2022.\"\nDonne Elite.\n\"Aggiornato all'edizione 2021-2022.\"\nUomini Under-23.\n\"Aggiornato all'edizione 2021-2022.\"\nDonne Juniors.\n\"Aggiornato all'edizione 2021-2022.\""}
{"id": "3281450", "revid": "284203", "url": "https://it.wikipedia.org/wiki?curid=3281450", "title": "Josef Hellmesberger (figlio)", "text": ""}
{"id": "3281454", "revid": "1318658", "url": "https://it.wikipedia.org/wiki?curid=3281454", "title": "Collegiata di San Pietro", "text": "La collegiata di San Pietro, in lingua originale fiamminga collegiale Sint-Pieterskerk; \u00e8 la chiesa principale di Lovanio e uno dei massimi capolavori di quello stile, sviluppatosi direttamente dal Gotico francese, conosciuto come Gotico brabantino. Sorge sul centrale Grote Markt, piazza del Mercato Grande.\nLa collegiata di San Pietro venne iscritta nel 1999 fra i campanili di Belgio e Francia della Lista dei patrimoni dell'umanit\u00e0 dell'UNESCO.\nStoria e descrizione.\nLa prima chiesa su questo luogo fu eretta in legno intorno al 986. Distrutta da un incendio nel 1176 venne rimpiazzata da un edificio romanico in pietra con la facciata fiancheggiata da due rotonde torrette sul tipo della basilica di Nostra Signora a Maastricht; la sola parte restante di quest'edificio \u00e8 la cripta, sotto al coro dell'attuale chiesa.\nL'edificio odierno, ampiamente pi\u00f9 vasto, venne iniziato nel 1425 in stile Gotico brabantino, che ne costituisce uno dei massimi capolavori, e terminato un po' pi\u00f9 di mezzo secolo dopo; ci\u00f2 connota la meravigliosa uniformit\u00e0 stilistica. Venne eretta a partire dal coro da Sulpitius van Vorst e continuata prima da Jan II Keldermans e poi da Matthijs de Layens.\nNel 1497 l'edificio si poteva definire pressoch\u00e9 terminato, salvo ovviamente la parte a ovest dove era in progetto la realizzazione di una facciata a torri. Infatti nel 1458 un incendio distrusse le torri romaniche e la facciata della precedente chiesa ancora rimaste, cos\u00ec si provvide subito alla sua ricostruzione. Poi nel 1503-05 Joost Metsys, fratello del pi\u00f9 celebre pittore Quentin Metsys il Giovane present\u00f2 un nuovo ambizioso progetto per la facciata, con tre colossali torri sormontate da una guglia traforata di cui la centrale doveva raggiungere un'altezza di ben 170 metri, facendo di questo la struttura pi\u00f9 alta al mondo in quell'epoca. Ma l'instabilit\u00e0 causata dal terreno fren\u00f2 subito l'entusiasmo. La torre centrale fu eretta solo per un terzo dell'altezza prevista, prima del definitivo abbandono del progetto, avvenuto nel 1541. Inoltre, l'altezza venne ulteriormente ridotta a causa di un crollo avvenuto fra il 1570 e il 1604; ora la torre centrale non arriva che all'altezza del tetto della chiesa e quindi la facciata risulta ampiamente incompiuta.\nNotevole \u00e8 tutta la massa degli esterni, dal transetto sormontato dalla svettante fl\u00e8che all'imponente parte absidale circondata da cappelle radiali e sostenuta da un volo di Archi rampanti. Elegantissimi tutti i trafori delle balaustre e delle innumerevoli polifore.\nLa chiesa sub\u00ec vasti danni dalle due guerre mondiali. Nel 1914 un incendio caus\u00f2 il crollo del tetto, e nel 1944 una bomba distrusse una parte del lato nord. La ricostruzione del tetto vide la crociera sormontata da una fl\u00e8che a sostituzione della settecentesca cupoletta, in quanto si ritenne fosse stilisticamente pi\u00f9 in armonia col resto dell'edificio. Molto pi\u00f9 tardi, nel 1998, venne aggiunto alla facciata sud il cosiddetto \"Jacquemart\", un automa dorato che batte le ore a fianco dell'orologio.\nInterno.\nL'interno della collegiata, con pianta a croce latina, \u00e8 diviso in tre navate da pilastri a fascio senza capitelli che si innestano direttamente sulle volte a crociera quadripartite, secondo il pi\u00f9 puro stile Gotico brabantino, con triforio sostituito da una galleria cieca. 90 enormi polifore gotico fiammeggianti inondano l'ambiente di luce.\nNella navata centrale sorge lo sfarzoso pulpito con le \"Storie di San Norberto\", mirabilmente scolpito in legno di quercia da Berg\u00e9 nel 1742. \nNell'ultimo pilastro destro della navata, all'angolo col transetto \u00e8 la bella statua della \"Madonna in Trono\", simbolo dell'Universit\u00e0 Cattolica di Lovanio, andata distrutta dalla guerra e rifatta in copia all'opera originale del 1442 di Nicolaas de Bruyne. Lo stesso artista realizz\u00f2 fra il 1438 e il 1442 i superbi stalli del coro ornati da preziose misericordie. \nUn delicato jub\u00e9 gotico, sormontato da una Croce trionfale, separa la chiesa dal presbiterio. Venne disegnato e scolpito intorno al 1490 da Jan Borman.\nNel braccio destro del transetto \u00e8 addossato alla parete il modellino in pietra del progetto per l'innalzamento delle torri sulla facciata, alto 8,25 m venne scolpito nel XV secolo da Gille Steurbout.\nOpere d'arte principali.\nNonostante i danni subiti nelle guerre mondiali, la chiesa rimane ricca di opere d'arte, tanto che nel 1998 l'area del deambulatorio-cappelle radiali e del presbiterio furono trasformate in Museo; il \"Museum voor Kerkelijke Kunst\"."}
{"id": "3281455", "revid": "486946", "url": "https://it.wikipedia.org/wiki?curid=3281455", "title": "Personaggi Giungla", "text": ""}
{"id": "3281456", "revid": "33689", "url": "https://it.wikipedia.org/wiki?curid=3281456", "title": "Johann Reichhart", "text": "Biografia.\nNonostante l'enorme mole di lavoro cui era chiamato dalla politica di repressione del Terzo Reich, il boia Johann Reichhart fu sempre particolarmente attento al suo protocollo lavorativo. Si presentava ad ogni esecuzione con l'abito tradizionale del carnefice germanico: cappotto nero, camicia bianca, guanti bianchi, farfallino nero e cilindro nero. Fu lui ad eseguire la condanna a morte per decapitazione degli attivisti della Rosa Bianca, Hans e Sophie Scholl, il 22 febbraio 1943."}
{"id": "3281466", "revid": "110157", "url": "https://it.wikipedia.org/wiki?curid=3281466", "title": "Reggimento e costumi di donna", "text": "Reggimento e costumi di donna \u00e8 un'opera di Francesco da Barberino, notaio e poeta trecentesco. \nSi tratta di un trattato medico in cui l'autore parla delle cure che una madre dovrebbe rivolgere al figlio, rifacendosi all'esperienza educativa, medica e pedagogica di tradizione medievale, al fine di evitare malformazioni fisiche e che non abbia problemi caratteriali."}
{"id": "3281475", "revid": "124434345", "url": "https://it.wikipedia.org/wiki?curid=3281475", "title": "Branco (scout)", "text": "Il branco \u00e8 nello scautismo quell'unit\u00e0 che riunisce bambini e bambine chiamati rispettivamente \"lupetti\" e \"lupette\". Nella maggior parte delle associazioni essi hanno tra gli 8 e gli 11-12 anni (quindi orientativamente dalla terza classe elementare alla prima media), in alcuni casi la fascia d'et\u00e0 \u00e8 abbassata dai 6 ai 10 anni.\nGeneralmente si tratta del primo livello di ingresso nel mondo dello scautismo, perlomeno in tutte quelle associazioni dove non esistono i castorini.\nOrganizzazione.\nIn tutto il mondo si contano circa 13 milioni di \"cub scouts\" aderenti all'Organizzazione mondiale del movimento scout, suddivisi in un numero imprecisato di branchi (\"pack\" in inglese). A questa cifra per\u00f2 vanno aggiunti tutti i lupetti e le lupette iscritti all'Associazione mondiale guide ed esploratrici (il cui numero non \u00e8 noto) ed i soci delle organizzazioni scout non riconosciute.\nIn Italia.\nNell'AGESCI il branco \u00e8 inquadrato nella branca lupetti e coccinelle, solitamente abbreviata in L/C; nella FSE fa parte solo della branca lupetti, vale a dire la prima fascia d'et\u00e0 della sezione maschile dell'associazione; nel CNGEI sono presenti branchi sempre misti e si parla pertanto di branca L.\nStruttura.\nOgni branco \u00e8 diviso in piccoli gruppi misti (se il branco \u00e8 misto) di 6-8 bambini/e ciascuno, chiamati, a seconda dell'associazione di appartenenza, \"sestiglie\" (dalla terminologia inglese \"six\") oppure \"mute\", nome pi\u00f9 aderente all'ambientazione fantastica. Essa prende il nome da uno dei possibili colori che pu\u00f2 assumere il pelo del lupo, ovvero: bianchi, neri, rossi, fulvi, grigi, pezzati, bruni.\nOgni sestiglia/muta ha un proprio capo e pu\u00f2 avere un vice capo, scelti fra i lupetti pi\u00f9 anziani e con pi\u00f9 esperienza scout. Bisogna per\u00f2 precisare che esse esistono soprattutto per motivi pratici e logistici, cio\u00e8 per avere delle squadre di gioco gi\u00e0 pronte e non hanno quindi la stessa funzione di fondamento che hanno le pattuglie/squadriglie nel reparto, infatti la loro composizione pu\u00f2 essere rimescolata fino a tre volte nel corso di un anno scout. Questo perch\u00e9 la struttura di riferimento per il lupetto \u00e8 il branco stesso. I ruoli di capo e vice, comunque, sono molto utili per responsabilizzare i ragazzi pi\u00f9 grandi ad aiutare i pi\u00f9 piccoli.\nI capi adulti del branco vengono chiamati Vecchi lupi (spesso abbreviato in VVLL) e portano tutti il nome di uno dei personaggi positivi del \"Libro della Giungla\" di Rudyard Kipling. Da questo romanzo sono estrapolati i racconti dell'\"Ambiente Fantastico Giungla\" e basandosi su di esso vengono ambientate quasi tutte le attivit\u00e0 (chiamate \"cacce\") e la terminologia usata nel linguaggio di ogni giorno: ad esempio la sede viene chiamata \"tana\", gli impegni presi dai bambini si chiamano \"prede\" ecc.\nSimbolo.\nA seconda dell'associazione di appartenenza, un branco pu\u00f2 avere uno o pi\u00f9 simboli caratterizzanti. Il pi\u00f9 antico, descritto dal fondatore dello scautismo Robert Baden-Powell nel suo \"Manuale dei lupetti\", \u00e8 il totem, costituito da un bastone che reca in cima una testa di lupo oppure un lupo scolpito, tipicamente in legno. In alcune associazioni, invece, al suo posto esiste il guidone di branco, ovvero un bastone tipo alpenstock con legata in cima una bandierina degli stessi colori del fazzolettone di gruppo, su cui \u00e8 cucita una testa di lupo ed il motto dei lupetti.\nConsiglio della rupe.\nIn alcune associazioni esiste il consiglio della rupe (o \"rupe del consiglio\", per metonimia, che indica il luogo dove si svolge il consiglio) un momento di discussione e verifica di attivit\u00e0 svolte o di presa di decisioni importanti che coinvolgono tutto il Branco.\nSi accorre al canto \"Attorno alla rupe\", si sta seduti in cerchio in uniforme completa, al centro del quale pu\u00f2 essere collocato il totem.\nColoro che non hanno ancora fatto la promessa (i cuccioli) possono partecipare ma non possono parlare ed intervenire.\nConsiglio di Akela / Consiglio degli anziani.\nIl consiglio di Akela, familiarmente detto \"CdA\", \u00e8 la riunione dei lupetti pi\u00f9 grandi con i vecchi lupi. In AGESCI si tratta di quelli all'ultimo anno, siano essi capi sestiglia o meno, mentre nel CNGEI \u00e8 formato dai capi e vice capi muta, ma possono esservi invitati anche i lupetti dell'ultimo anno. Esso si ritrova periodicamente per sviluppare attivit\u00e0 adatte ai ragazzi della fascia d'et\u00e0 pi\u00f9 alta o anche per lanciare attivit\u00e0 speciali da proporre a tutto il branco.\nSe nello stesso gruppo scout \u00e8 presente anche un cerchio di coccinelle, il consiglio di Akela si riunisce insieme all'omologo \"consiglio dell'arcobaleno\" per formare il consiglio degli anziani.\nAttivit\u00e0.\nNel corso dell'anno scout, che coincide all'incirca con l'anno scolastico, con il branco si svolgono attivit\u00e0 pressoch\u00e9 settimanali. Ci pu\u00f2 essere la riunione in tana, l'uscita di mezza giornata all'aria aperta oppure la caccia di due giorni, ovvero con un pernottamento fuori casa. Come previsto dal metodo scout specifico per questa fascia d'et\u00e0, durante le attivit\u00e0 sono preponderanti i giochi educativi, i giochi di squadra e i lavori di abilit\u00e0 manuale.\nAlla fine dell'anno scout, cio\u00e8 in estate, si fanno le vacanze di branco (abbreviato in \"VdB\"), a volte impropriamente chiamate \"campo estivo\", prendendo in prestito la terminologia del reparto. Le VdB normalmente durano dai 7 ai 10 giorni e non si svolgono in tenda, ma in accantonamento."}
{"id": "3281476", "revid": "76963", "url": "https://it.wikipedia.org/wiki?curid=3281476", "title": "Alicia Bruzzo", "text": "Tra le produzioni di cui fu protagonista vi furono \"Un extra\u00f1o en nuestras vidas\" (1972), \"Mam\u00e1 Linda\" (1979), \"Povera Clara\" (1984), \"Vendedoras de Lafayette\" (1988), \"Verano del '98\" (2000), \"Do\u00f1a Ana\" (2002), ecc. Era considerata una delle attrici argentine pi\u00f9 popolari.\nBiografia.\nLa morte prematura.\nAmmalatasi di cancro ai polmoni (era un'accanita fumatrice), Alicia Bruzzo mor\u00ec il 13 febbraio 2007 a Buenos Aires a 61 anni."}
{"id": "3281482", "revid": "371529", "url": "https://it.wikipedia.org/wiki?curid=3281482", "title": "Jazz Portraits", "text": "Jazz Portraits \u00e8 un album di Charles Mingus registrato dal vivo il 9 e il 16 gennaio del 1959. Il CD contiene una parte del concerto tenuto dal Charles Mingus Jazz Workshop alla Nonagon Art Gallery a New York.\nIl disco \u00e8 stato pubblicato originariamente su LP UAS 5063 dalla United Artist con il titolo \"Jazz Portraits\" poi su LP UAJS 15005 come Mingus in Wonderland e infine su LP UAS 5637 come Wonderland.\nTracce.\nTutti i brani sono stati composti da Charles Mingus tranne dove indicato diversamente."}
{"id": "3281488", "revid": "767487", "url": "https://it.wikipedia.org/wiki?curid=3281488", "title": "Mingus at Carnegie Hall", "text": "Mingus at Carnegie Hall \u00e8 un album di Charles Mingus registrato dal vivo il 19 gennaio del 1974.\nNote.\nLa sequenza e la durata dei brani sono tratti dall'edizione in CD del 1996."}
{"id": "3281489", "revid": "92723", "url": "https://it.wikipedia.org/wiki?curid=3281489", "title": "Consiglio della rupe", "text": "Il consiglio della rupe \u00e8 una cerimonia tipica della branca lupetti di alcune associazioni scout.\nSvolgimento.\nIl consiglio si svolge generalmente con il canto \"Attorno alla rupe\". Finito il canto, Akela introduce i motivi per cui si sta svolgendo la cerimonia: si pu\u00f2 fare una verifica di un'attivit\u00e0, si pu\u00f2 fare la cerimonia dell'accettazione, si pu\u00f2 fare la promessa oppure si pu\u00f2 confermare il raggiungimento della preda o della specialit\u00e0. Dato che il consiglio della rupe \u00e8 una cerimonia, il lupetto deve giungere in uniforme completa.\nValori del consiglio della rupe.\nI lupi si dispongono in cerchio secondo il proprio percorso: per primi entrano i lupi anziani, i lupi della rupe, i lupi della legge e infine le zampe tenere.\nI lupi, disponendosi in ordine di rupe, hanno una diretta visione di coloro che son giunti a una tappa superiore alla propria, diventando cos\u00ec modello per gli altri lupi e zampe tenere."}
{"id": "3281494", "revid": "287204", "url": "https://it.wikipedia.org/wiki?curid=3281494", "title": "Copa de la Rep\u00fablica 1932", "text": "La Copa de la Rep\u00fablica 1932 fu la 32\u00aa edizione della Coppa di Spagna. Il torneo inizi\u00f2 il 10 aprile e si concluse il 19 giugno 1932. La finale si disput\u00f2 allo stadio Chamart\u00edn di Madrid dove l'Athletic Bilbao vinse per la dodicesima volta la Coppa di Spagna."}
{"id": "3281498", "revid": "62004", "url": "https://it.wikipedia.org/wiki?curid=3281498", "title": "Gazet van Antwerpen Trofee 2010-2011", "text": "Il Gazet van Antwerpen Trofee 2010-2011, ventiquattresima edizione della competizione, si svolge tra il 3 ottobre 2010 ed il 20 febbraio 2011."}
{"id": "3281507", "revid": "37401", "url": "https://it.wikipedia.org/wiki?curid=3281507", "title": "Kaibiles", "text": ""}
{"id": "3281508", "revid": "1543377", "url": "https://it.wikipedia.org/wiki?curid=3281508", "title": "Thomas Schroll", "text": "Biografia.\nPrese parte a due edizioni dei Giochi olimpici invernali: ad vinse la medaglia d'oro nel bob a quattro con i compagni Ingo Appelt, Harald Winkler e Gerhard Haidacher, superando l'equipaggio svizzero e quello tedesco: il tempo totalizzato fu di 3'53\"90, con un distacco leggero dagli avversari, 3'53\"92 e 3'54\"13 i loro tempi; in quella stessa edizione giunse inoltre quarto nella gara a due. Quattro anni dopo, a , si classific\u00f2 invece al quinto posto nel bob a due.\nHa inoltre partecipato ai campionati mondiali di Winterberg 1995, dove conquist\u00f2 la medaglia d'argento nel bob a quattro con Hubert Sch\u00f6sser, Gerhard Redl e Martin Sch\u00fctzenauer.\nAgli europei ha invece conquistato tre medaglie nel bob a quattro: l'oro a Igls 1990, l'argento ad Alterberg 1995 e il bronzo a Winterberg 1989."}
{"id": "3281510", "revid": "1543377", "url": "https://it.wikipedia.org/wiki?curid=3281510", "title": "Consiglio degli Anziani (scout)", "text": "Con il nome generico di Consiglio degli Anziani, nel metodo scout si indica l'unione del Consiglio di Akela di un branco e del Consiglio dell'Arcobaleno di un cerchio (in caso di assenza di una delle due unit\u00e0, il Consiglio degli Anziani coincide con il solo Consiglio di Akela o il solo Consiglio dell'Arcobaleno). Tutti e tre nel linguaggio comune si abbreviano con la sigla CdA. Si tratta di un piccolo gruppo di ragazzi/e che comprende i lupetti e/o le coccinelle pi\u00f9 grandi, la cui effettiva composizione pu\u00f2 variare a seconda dell'associazione.\nSi riunisce periodicamente (ad esempio una volta al mese) per realizzare attivit\u00e0 specifiche pi\u00f9 adatte ai ragazzi/e della fascia d'et\u00e0 pi\u00f9 alta, che mirano ad accrescere il senso di responsabilit\u00e0, anche preparando attivit\u00e0 speciali da proporre a tutto il branco/cerchio. \u00c8 importante che gli incontri di CdA avvengano in momenti appositamente dedicati e che non si sovrappongano alle normali attivit\u00e0 di unit\u00e0. Siccome poi si tratta di ragazzi che stanno per passare in reparto, \u00e8 anche una buona norma prevedere degli incarichi per ogni componente, pi\u00f9 o meno come succede nelle pattuglie di esploratori/guide del reparto."}
{"id": "3281512", "revid": "1543377", "url": "https://it.wikipedia.org/wiki?curid=3281512", "title": "CEVA (azienda)", "text": "CEVA \u00e8 un'azienda israeliana con base a Mountain View, San Jose, California, specializzata nella produzione di microprocessori DSP e semiconduttori in genere.\nCEVA \u00e8 stata creata con la combinazione della divisione DSP IP di DSP Group e Parthus Technologies. la compagnia sviluppa tecnologie avanzate per le comunicazioni multimediali e wireless. Nel 2009 CEVA ha riportato incassi per 38.5 milioni di dollari e le sue tecnologie sono utilizzate in pi\u00f9 di 330 milioni di cellulari e apparecchi per l'intrattenimento.\nSecondo la stampa locale, CEVA \u00e8 l'unica azienda israeliana coinvolta nella produzione dell'iPhone di Apple"}
{"id": "3281513", "revid": "726373", "url": "https://it.wikipedia.org/wiki?curid=3281513", "title": "Cabal (romanzo)", "text": "Cabal \u00e8 un romanzo scritto dal britannico Clive Barker nel 1988, che ha poi diretto un adattamento cinematografico da noi intitolato come il libro: \"Cabal\" (\"Nightbreed\").\nTrama.\nAaron Boone \u00e8 un ragazzo di Calgary, in Canada, che soffre di un disturbo mentale. Per questo motivo si rivolge ad uno psichiatra di nome Decker. Costui lo informa di una serie di omicidi avvenuti nel giro di pochi mesi, dei quali molto probabilmente lo stesso Boone \u00e8 artefice. Il ragazzo, sconvolto, tenta inizialmente il suicidio facendosi investire da un camion, riesce per\u00f2 a sopravvivere e viene ricoverato all'ospedale. Qui incontra un uomo di nome Narcisse che gli parla di un luogo che pu\u00f2 offrire ospitalit\u00e0 ai meritevoli chiamato Midian, una sorta di necropoli in cui dimorano mostri un tempo umani. Boone conosce gi\u00e0 Midian perch\u00e9 l'ha sognata spesso, e crede che sia ormai l'unico luogo in cui possa rifugiarsi dopo i terribili delitti commessi. Il ragazzo non \u00e8 il solo a voler raggiungere la misteriosa citt\u00e0, lo stesso Narcisse lo desidera ardentemente, tant'\u00e8 che offuscato dalla pazzia, si recide il volto con i suoi uncini argentati strappandosi letteralmente la faccia per dare prova di essere degno di entrare a far parte della popolazione di Midian. Approfittando della confusione scaturita da quel gesto, Boone fugge dall'ospedale deciso a raggiungere la citt\u00e0.\nTrova la necropoli che inizialmente gli sembra abbandonata, improvvisamente per\u00f2 viene attaccato da due Notturni (cos\u00ec vengono chiamati gli abitanti) uno dei quali lo morde, ma riesce a scappare. All'uscita dalla citt\u00e0, viene accolto da un corteo di poliziotti guidati fin l\u00ec da Decker. Egli rivela al ragazzo che \u00e8 innocente, infatti \u00e8 stato lo psichiatra stesso a mettere in atto gli efferati omicidi. Subito dopo la rivelazione la polizia spara a Boone uccidendolo, ma dopo poco tempo il corpo scompare misteriosamente dall'obitorio.\nLori, la ragazza di Boone, si mette in viaggio verso Midian."}
{"id": "3281519", "revid": "767487", "url": "https://it.wikipedia.org/wiki?curid=3281519", "title": "Pick of the Litter", "text": "Pick of the Litter \u00e8 un album di Steve Wynn, pubblicato dalla Glitterhouse, anche se inizialmente era disponibile solo ai concerti, al fanclub o attraverso il mailorder.\nL'album \u00e8 una raccolta di inediti, o meglio, a vedere il titolo, di scarti degli album precedenti, si fa riferimento al periodo che va dal 1996 al 1999.\nPer la precisione si tratta essenzialmente di brani scartati da \"My Midnight\", fatta eccezione per \"James River Incident\" che doveva far parte di Melting in the Dark e le due cover \"Air That I Breathe\" dei The Hollies e \"Why Does Love Got to Be So Sad\" di Eric Clapton."}
{"id": "3281521", "revid": "132406", "url": "https://it.wikipedia.org/wiki?curid=3281521", "title": "Consiglio di Akela", "text": ""}
{"id": "3281522", "revid": "132406", "url": "https://it.wikipedia.org/wiki?curid=3281522", "title": "Consiglio dell'Arcobaleno", "text": ""}
{"id": "3281523", "revid": "767487", "url": "https://it.wikipedia.org/wiki?curid=3281523", "title": "Throw a Saddle on a Star", "text": "Throw a Saddle on a Star \u00e8 un film del 1946 diretto da Ray Nazarro.\nTrama.\nPop Walker punta il proprio ranch sul figlio, scommettendo che questi vincer\u00e0 un rodeo che si terr\u00e0 di l\u00ec a poco. Quando il ragazzo si innamora il padre crede che questo mander\u00e0 a monte le sue possibilit\u00e0 di vittoria e fa di tutto per dividere i due giovani, salvo poi pentirsi e riparare al malfatto."}
{"id": "3281526", "revid": "767487", "url": "https://it.wikipedia.org/wiki?curid=3281526", "title": "Loreto (Paraguay)", "text": "Loreto \u00e8 un centro abitato del Paraguay, situato nel dipartimento di Concepci\u00f3n; la localit\u00e0 forma uno degli 8 distretti del dipartimento.\nPopolazione.\nAl censimento del 2002 Loreto contava una popolazione urbana di 3.138 abitanti (15.731 nell'intero distretto).\nStoria.\nLoreto fu fondata dai gesuiti il 10 dicembre 1686."}
{"id": "3281528", "revid": "112814534", "url": "https://it.wikipedia.org/wiki?curid=3281528", "title": "Pietro Bonetto", "text": "Biografia.\n\u00c8 morto nella sua casa di Torino il 4 dicembre 2005.\nCarriera.\nA 26 anni, nel 1947, si iscrive ad un corso per arbitri ed incomincia la sua carriera. Piero Bonetto condivide, con il solo Concetto Lo Bello, il primato di essere salito in una stagione sportiva, quella 1953-1954, dalla Serie C alla Serie A. Debutta in Serie A nel maggio del 1954 in Lazio-Atalanta. Diviene arbitro internazionale nel 1957. Ha diretto 146 incontri in Serie A e 31 incontri internazionali. All'estero vanta la direzione di una partita (Ungheria-Per\u00f9) al torneo calcistico dell'Olimpiade di Roma, dove \u00e8 stato impiegato come guardalinee anche nella finalissima per la medaglia d'oro (Jugoslavia-Danimarca) al fianco di Concetto Lo Bello. Nel 1962 dirige la finale di Coppa Italia tra Napoli e Spal.\nDopo aver vinto il \"Seminatore d'oro\" ed il \"Premio Giovanni Mauro\", concluse anticipatamente l'attivit\u00e0 sportiva nel 1962, dimettendosi in seguito alle polemiche successive all'incontro -Atalanta, in cui annull\u00f2 un rigore a Gianni Rivera, ne assegn\u00f2 un altro a favore dell'Atalanta ed espulse due giocatori, Cesare Maldini e Jos\u00e9 Altafini."}
{"id": "3281530", "revid": "15756", "url": "https://it.wikipedia.org/wiki?curid=3281530", "title": "Club Deportivo Badajoz", "text": "Il Club Deportivo Badajoz S.A.D., \u00e8 una societ\u00e0 calcistica con sede a Badajoz, in Estremadura, in Spagna.\nGioca nella \"Primera Divisi\u00f3n RFEF\", la terza serie del campionato spagnolo.\nEsiste anche una squadra femminile: il \"C.F. Femenino Badajoz\".\nStoria.\nIl C.D. Badajoz fu fondato nel 1905. \u00c8 il club pi\u00f9 antico dell'Estremadura e uno dei pi\u00f9 antichi di tutta la Spagna.\nNei primi anni successivi alla fondazione disputava partite amichevoli contro squadre di militari di M\u00e9rida, C\u00e1ceres e Plasencia e partecipava solo ai campionati regionali.\nAlla guida del club, sia come presidente che come allenatore, c'era don Miguel \u00c1vila, uno dei fondatori del club.\nNel 1931 avvenne una fusione tra il Badajoz e altri due club della citt\u00e0, chiamati \"Racing\" e \"Sport\".\nIl conte Don Francisco Fernandez Marquesta don\u00f2 alla societ\u00e0 un terreno dove sorse lo stadio del \"Vivero\".\nIl 21 gennaio 1941 la squadra cambi\u00f2 nome da Sport Club Badajoz al nome attuale di Club Deportivo Badajoz.\nNella stagione 1952-1953, quando il presidente era Francisco Reina Molina, fu promosso per la prima volta in Segunda Divisi\u00f3n e vi gioc\u00f2 per sette stagioni consecutive.\nIl 2 dicembre 1998 fu inaugurato l'Estadio Nuevo Vivero, dove il Badajoz gioca ancora oggi."}
{"id": "3281532", "revid": "4252", "url": "https://it.wikipedia.org/wiki?curid=3281532", "title": "Metodo a strati", "text": ""}
{"id": "3281537", "revid": "1442080", "url": "https://it.wikipedia.org/wiki?curid=3281537", "title": "Swiss Open Gstaad 1989 - Singolare", "text": "Il singolare del torneo di tennis Swiss Open Gstaad 1989, facente parte della categoria Grand Prix, ha avuto come vincitore Carl-Uwe Steeb che ha battuto in finale Magnus Gustafsson 6-7 3-6 6-2 6-4 6-2"}
{"id": "3281538", "revid": "4252", "url": "https://it.wikipedia.org/wiki?curid=3281538", "title": "Horrorclix e actionclix", "text": ""}
{"id": "3281541", "revid": "38120", "url": "https://it.wikipedia.org/wiki?curid=3281541", "title": "Pithecanthropus Erectus (album)", "text": ""}
{"id": "3281544", "revid": "287204", "url": "https://it.wikipedia.org/wiki?curid=3281544", "title": "Missione (scout)", "text": "Nello scautismo, la missione di pattuglia (o di squadriglia) \u00e8 un'attivit\u00e0 nella quale i capi reparto ideano le attivit\u00e0 e il modo per raggiungere degli obiettivi a una pattuglia.\n\u00c8 regolamentata dall'articolo 18 del regolamento metodologico dell'Associazione Guide e Scouts Cattolici Italiani (AGESCI) e dall'articolo E 5.5 del regolamento del Corpo Nazionale Giovani Esploratori ed Esploratrici Italiani (CNGEI).\nLa missione \u00e8 una parte molto importante del metodo scout, in quanto in essa si realizza pienamente il motto degli esploratori, ovvero \"Sii Preparato\".\nIn questo senso, parte molto importante della missione \u00e8 la verifica, in quanto le ragazze e i ragazzi hanno modo di comprendere se e in che modo essi sono riusciti a portare a termine la missione ed in quali punti occorre che migliorino.\nDifferenze con l'uscita di squadriglia o pattuglia.\nLa missione si differenzia dall'uscita perch\u00e9 il luogo dell'uscita, il modo per raggiungerlo, le attivit\u00e0 da fare e il modo per farle vengono interamente indicati dai capi, mentre nell'uscita tutto questo viene fatto in maniera autonoma dalla squadriglia/pattuglia."}
{"id": "3281545", "revid": "49980", "url": "https://it.wikipedia.org/wiki?curid=3281545", "title": "Ippoturismo", "text": ""}
{"id": "3281549", "revid": "4252", "url": "https://it.wikipedia.org/wiki?curid=3281549", "title": "Horrorclix", "text": ""}
{"id": "3281555", "revid": "307923", "url": "https://it.wikipedia.org/wiki?curid=3281555", "title": "Episodi di The Cape (serie televisiva 1996)", "text": "La prima e unica stagione di \"The Cape\" negli Stati Uniti \u00e8 stata trasmessa in syndication dal 9 settembre 1996 al 19 maggio 1997.\nIn lingua italiana la serie \u00e8 stata trasmessa per la prima volta dalla TSI - Televisione svizzera di lingua italiana nel corso del 1997."}
{"id": "3281561", "revid": "599013", "url": "https://it.wikipedia.org/wiki?curid=3281561", "title": "Jacala", "text": ""}
{"id": "3281565", "revid": "339392", "url": "https://it.wikipedia.org/wiki?curid=3281565", "title": "Bejitto", "text": ""}
{"id": "3281569", "revid": "1543377", "url": "https://it.wikipedia.org/wiki?curid=3281569", "title": "Rio Rico (Messico)", "text": "Rio Rico \u00e8 una localit\u00e0 di 278 abitanti del Messico parte del comune di Rio Bravo nei pressi del Rio Grande, al confine con gli Stati Uniti.\nGeografia fisica.\nIl paese si trova sul Rio Grande al confine con gli Stati Uniti, la cittadina \u00e8 raggiungibile dalla \"Carretera Federal 2D\" Reynosa-Matamoros.\nLe cittadine pi\u00f9 vicine sono le statunitensi Weslaco e Mercedes e la messicana Nuevo Progreso.\nToponimo.\nIl nome della cittadina significa in spagnolo \"fiume ricco\".\nStoria.\nIl paese venne ceduto dal Messico agli Stati Uniti con il Trattato di Guadalupe Hidalgo del 1848 e venno annesso al Texas alla Contea di Hidalgo.\nNel 1906 la \"Rio Grande Land and Irrigation Company\" modific\u00f2 il corso del Rio Grande senza alcuna autorizzazione e senza alcun trattato internazionale, quindi la cittadina pass\u00f2 a sud del corso del fiume e provoc\u00f2 l'inizio di una disputa territoriale con il Messico.\nNel 1928 venne costruito il \"Thayer Bridge\" sul Rio Grande che rimase l'unico collegamento con il resto degli Stati Uniti e Rio Rico divenne una zona di contrabbando di alcolici durante il proibizionismo e vennero aperti anche dei casin\u00f2 diventando di fatto una zona autonoma all'interno degli Stati Uniti, ci furono anche voci di una visita di Al Capone nel paese. Poi il ponte venne distrutto da una tempesta nel 1941 e nel 1946 cominci\u00f2 il servizio di battelli.\nNel 1970 con il trattato tra Messico e Stati Uniti venne deciso il passaggio della cittadina all'amministrazione messicana nel 1977.\nIl 1\u00ba gennaio 1977 la cittadina pass\u00f2 sotto amministrazione messicana come parte dello Stato di Tamaulipas.\nTutte le persone nate a Rio Rico dal 1906 al 1972 secondo il trattato tra Stati Uniti e Messico del 25 ottobre 1972 potevano richiedere la cittadinanza statunitense e possono essere considerati cittadini statunitensi a tutti gli effetti, queste persone risultavano essere 250 persone nel 1970.\nDurante l'amministrazione statunitense Rio Rico era una Census-designated place."}
{"id": "3281571", "revid": "767487", "url": "https://it.wikipedia.org/wiki?curid=3281571", "title": "Y\u00fcksek Sadakat", "text": "I Y\u00fcksek Sadakat sono un gruppo rock turco proveniente da Istanbul.\nIl nome significa \"alta fedelt\u00e0\".\nLa banda divent\u00f2 famosa a livello nazionale dopo il successo del loro album di debutto omonimo pubblicato nel 2005. Il gruppo ha rappresentato la Turchia nell'Eurovision Song Contest 2011, mancando l'accesso alla serata finale."}
{"id": "3281573", "revid": "965985", "url": "https://it.wikipedia.org/wiki?curid=3281573", "title": "Mingus", "text": ""}
{"id": "3281588", "revid": "767487", "url": "https://it.wikipedia.org/wiki?curid=3281588", "title": "The Unknown (film 1946)", "text": "The Unknown \u00e8 un film del 1946 diretto da Henry Levin.\nTrama.\nUna giovane decide di sposarsi contro il volere dei propri genitori, quando il padre viene ucciso per\u00f2 gli eventi precipitano. La moglie lascia la casa e la ragazza perde la ragione, riuscendo comunque a sposarsi. Anni dopo sua figlia decide di tornare dalla famiglia della madre che l'accoglie piuttosto freddamente temendo che scopra i loro molti segreti."}
{"id": "3281589", "revid": "767487", "url": "https://it.wikipedia.org/wiki?curid=3281589", "title": "Soule (sport)", "text": "Soule \u00e8 un antico sport di squadra paragonabile al calcio storico poich\u00e9 tali sport sembrano derivati dal precedente harpastum. Originario della Normandia e Piccardia questo gioco, alquanto violento, fu praticato molto in Francia e i francesi lo diffusero pure in Inghilterra dove fu chiamato \"hurling over country\" o \"hurling at goals\": l'origine della soule forse risale a prima dell'anno 1000. La soule non aveva regole precise svolgendosi su spazi enormi che comprendevano interi villaggi e paesi; ogni squadra poteva consistere pure di 200 giocatori che dovevano portare un pallone di cuoio in una determinata meta che poteva essere un muro distante molti chilometri dal luogo dove iniziava la partita e per bloccare gli avversari si praticava una sorta di lotta libera. Le partite potevano durare giorni interi se la meta non era raggiunta."}
{"id": "3281598", "revid": "74801", "url": "https://it.wikipedia.org/wiki?curid=3281598", "title": "Giorgio Plantageneto, I duca di Clarence", "text": "Vita.\nGiorgio nacque il 21 ottobre 1449 a Dublino, in un momento in cui suo padre aveva cominciando la sfida con Enrico VI per la corona, e il suo padrino fu Giacomo FitzGerald, VI Conte di Desmond. Fu il terzo dei quattro figli di Riccardo e Cecilia che sopravvissero fino all'et\u00e0 adulta. Dopo la morte di suo padre e la salita al trono del fratello maggiore, Edoardo, Giorgio fu creato Duca di Clarence nel 1461.\nL'11 luglio 1469, Giorgio spos\u00f2 Isabella Neville, figlia maggiore di Richard Neville, XVI conte di Warwick.\nClarence aveva sostenuto attivamente le pretese al trono di suo fratello maggiore, ma in seguito al suo matrimonio, cominci\u00f2 a giocare un gioco pericoloso. Quando suo suocero, il conte di Warwick, divenne scontento e geloso, e abbandon\u00f2 Edoardo per allearsi con Margherita d'Angi\u00f2, moglie del deposto re Enrico, Clarence si un\u00ec a lui in Francia, portando la moglie incinta, Isabel, che diede alla luce la loro primogenita, Anna il 16 aprile 1470, su una nave al largo di Calais. La bambina mor\u00ec poco dopo. Enrico VI ricompens\u00f2 Clarence rendendolo in linea di successione al trono dopo Edoardo di Lancaster, giustificando l'esclusione di Edoardo IV per il suo tradimento contro Enrico o sulla base della sua presunta illegittimit\u00e0.\nDopo un breve periodo, Clarence si rese conto che la sua fedelt\u00e0 al suocero era fuori luogo: Warwick aveva dato in sposa la figlia minore, Anna, ad Edoardo di Westminster erede di Re Enrico VI. Dal momento che ora sembrava improbabile che Warwick avrebbe sostituito Edoardo IV con Clarence, Clarence cambi\u00f2 sponda.\nGli sforzi di Warwick per riportare Enrico VI sul trono alla fine fallirono e Warwick stesso fu ucciso in battaglia. Giorgio si riconcili\u00f2 con suo fratello re Edoardo IV. Inoltre, in seguito alla morte del suocero, Giorgio divenne jure uxoris Conte di Warwick, ma non eredit\u00f2 l'intera propriet\u00e0 dei Warwick, poich\u00e9 suo fratello minore, Riccardo, duca di Gloucester (il futuro re Riccardo III), spos\u00f2 Anna Neville vedova di Edoardo di Lancaster, ragion per cui George si risent\u00ec con lui.\nNel 1475, la moglie Isabella, sorella di Anna, diede finalmente alla luce un figlio maschio, Edoardo, poi Conte di Warwick. In seguito la moglie gli diede altri figli, ma l'ultimo parto le fu fatale ed Isabella mor\u00ec; da quel momento la salute mentale di Giorgio di Clarence cominci\u00f2 a declinare. Accus\u00f2 una dama di avere avvelenato la moglie e la fece giustiziare in un processo quasi sommario, quindi rimase coinvolto in una congiura contro il fratello, re Edoardo, il quale lo fece arrestare ed imprigionare nella Torre di Londra. Il re fece istruire un processo contro il fratello e lo fece condannare a morte. La sentenza venne eseguita in segreto, ma cominciarono a circolare delle voci secondo le quali Giorgio di Clarence venne annegato in una botte di vino Malvasia, come ricordato anche nella tragedia \"Riccardo III\" di Shakespeare.\nCome i primi signori di Richmond, Pietro II di Savoia e Ralph Neville prima di lui, Giorgio fu insignito della signoria di Richmondshire ma senza il titolo di pari.\nMatrimonio e figli.\nL'11 giugno 1469 Giorgio spos\u00f2 Isabella Neville e insieme i due ebbero quattro figli:"}
{"id": "3281599", "revid": "38120", "url": "https://it.wikipedia.org/wiki?curid=3281599", "title": "Jakala", "text": ""}
{"id": "3281600", "revid": "124158728", "url": "https://it.wikipedia.org/wiki?curid=3281600", "title": "Episodi di Shameless (serie televisiva 2011) (prima stagione)", "text": "La prima stagione della serie televisiva Shameless \u00e8 stata trasmessa in prima visione assoluta negli Stati Uniti dal canale via cavo Showtime dal 9 gennaio al 27 marzo 2011.\nIn Italia la stagione \u00e8 stata trasmessa in prima visione dal canale pay Mya, della piattaforma Mediaset Premium, dal 10 ottobre al 19 dicembre 2011, mentre in chiaro \u00e8 stata trasmessa da La5 dal 27 maggio al 12 agosto 2013.\nI Gallagher.\nTrama.\nQuando Fiona viene scippata della borsa durante una serata in discoteca con la sua amica Veronica, un affascinante sconosciuto di nome Steve le corre in aiuto. Il giovane uomo sembra essere un benestante, e a sorpresa le fa recapitare a casa una nuova lavatrice, dopo aver notato le condizioni di quella vecchia. Fiona \u00e8 riluttante a iniziare una relazione con lui, ma, quando scopre che in realt\u00e0 Steve si arricchisce grazie a furti di automobili, lo sente pi\u00f9 vicino alla condizione disagiata della sua famiglia e accetta. Intanto Lip ha dei sospetti sulla sessualit\u00e0 del fratello minore Ian; decide perci\u00f2 di portarlo dall'amica Karen Jackson, con cui aveva precedentemente avuto un rapporto orale mentre lui stava aiutandola a fare i compiti, e successivamente di recarsi a sorpresa al supermercato dove Ian lavora insieme a Kash, il proprietario musulmano. Lip conferma cos\u00ec i suoi sospetti, ma dopo un iniziale turbamento decide di accettare l'omosessualit\u00e0 del fratello.\nFrank l'idiota.\nTrama.\nFrank viene colpito violentemente in pieno volto da Eddie, il padre di Karen, furioso per quanto i figli di Frank hanno fatto con sua figlia. A casa, Frank si vendica sul figlio Ian, colpendolo a sua volta in faccia. Steve, che passa gran parte del suo tempo con i Gallagher, non sopporta le violenze del padre verso i figli e, all'insaputa di tutti, lo trasporta sino in territorio canadese mentre \u00e8 pesantemente ubriaco, lasciandolo l\u00ec. La famiglia inizia a cercarlo ovunque, e ha sue tracce solo dopo che Frank viene arrestato. Fiona si infuria con Steve per quello che ha fatto e lo manda a riprendere il padre, e il giovane trova un modo per fargli passare il confine senza passaporto, nascondendolo in uno scomparto segreto di un camper. Al ritorno, Frank decide di lasciare la famiglia e andare a vivere da Sheila Jackson, la madre di Karen, che \u00e8 appena stata abbandonata dal marito. i due hanno una discussione sulle rispettive famiglie e le differenze che corrono tra queste e, quando Frank si lamenta del fatto che avendo davanti a lui altre persone non riesce mai ad avere dell'acqua calda con cui fare la doccia, Sheila gli offre il loro bagno e dei vestiti del marito. quando Frank finisce il bagno, dopo una breve conversazione sul sesso tra Sheila e il marito, lei lo incatena al letto e rivela un lato molto perverso di s\u00e9. Fiona si rifiuta di vedere nuovamente Steve, anche dopo che questo le offre in regalo un furgone.\nZia Ginger.\nTrama.\nUna donna dell'Ispettorato generale si presenta dai Gallagher in cerca di zia Ginger, la proprietaria della casa di cui vengono incassati gli assegni d'invalidit\u00e0 a Chicago. I figli di Frank sono convinti che viva in una casa di riposo nel Wisconsin, ma Frank si trova costretto a rivelare loro che la donna \u00e8 morta dodici anni prima e che lui ne ha seppellito il cadavere in giardino, continuando cos\u00ec a incassare i suoi assegni mensili. Per evitare di essere scoperti, i Gallagher prendono di nascosto da una casa di riposo un'anziana simile a loro zia e la presentano come Ginger ai servizi sociali, riuscendo cos\u00ec a truffarli. Nel frattempo, Ian respinge le avances della compagna di classe Mandy e la ragazza, offesa dal rifiuto, racconta di essere stata molestata da lui ai fratelli, che iniziano cos\u00ec a inseguirlo per malmenarlo. Ian decide di rivelare a Mandy di essere gay; la ragazza si mostra comprensiva e si offre di essere la sua finta fidanzata per evitargli problemi in futuro. Intanto Fiona, dopo aver considerato una relazione con il poliziotto Tony, infatuato di lei, decide di ritornare con Steve, molto pi\u00f9 vicino al suo modo di vivere e pensare rispetto al casto Tony.\nCasey Casden.\nTrama.\nDebbie, ancora turbata dall'allontanamento della falsa zia Ginger alla quale si era affezionata, rapisce un bambino di due anni da una festa di compleanno senza che nessuno se ne accorga, per avere qualcuno con cui giocare. La famiglia Gallagher elabora un piano per restituire il bambino ai suoi genitori evitando di essere scoperti dalle pattuglie della polizia che circondano il quartiere. Quando lei riporta Casey sano e salvo, il padre le regala dei soldi per ringraziarla. Arrivati a casa, Steve regala a Debbie una bambola, e a fine serata lei fa arrivare a casa una caldaia, dato che quella vecchia si era rotta. A casa Jackson fa ritorno Eddie, il marito di Sheila, e Karen tenta di respingere sia lui sia Frank, mettendoli ripetutamente in imbarazzo. Nel frattempo Kev, per evitare le avances di una ragazza al bar, dice di stare per sposarsi, ma la situazione gli sfugge di mano e la sua dichiarazione fa il giro del bar, arrivando sino alla madre della sua ragazza. Kev \u00e8 cos\u00ec costretto a chiedere a Veronica di sposarlo, sebbene in realt\u00e0 sia gi\u00e0 segretamente sposato.\nTre ragazzi.\nTrama.\nNonostante Fiona, dopo aver scoperto che Kev \u00e8 gi\u00e0 sposato, sia quasi riuscita a far cambiare idea a Veronica instillandole il dubbio sul possibile cambiamento del rapporto perfetto che lei ha con Kev, e V a sua volta abbia convinto Kev, con suo grande sollievo, i due decidono di sposarsi quando la madre di Veronica li informa che un'ingente quanto fantomatica eredit\u00e0 paterna le toccherebbe in caso di nozze. Kev \u00e8 costretto a questo punto a confessare di essere gi\u00e0 sposato. L'unione sembra saltare, ma Fiona ha l'idea di un falso matrimonio. Nel frattempo a Frank viene diagnosticato un sospetto tumore ai testicoli. Le nozze sembrano essere di nuovo minacciate dalla madre di Veronica, che vuole un prete vero, ma Lip e Ian, con l'aiuto del piccolo Carl, inchiodano il prete pedofilo della parrocchia e lo ricattano: abbiamo l'officiante. Marty, il fratello svitato e pluripiromane di Veronica, evade di prigione per assistere alla cerimonia, peccato che la sorella sia terrorizzata al solo pensiero. Marty se ne accorge e risentito si chiude in bagno minacciando di dar fuoco alla casa. Fingendo comprensione Veronica con l'inganno riesce a snidarlo e sedarlo, legandolo al water. Il tumore di Frank \u00e8 benigno e pu\u00f2 quindi tenersi l'amato \"terzo testicolo\". Finalmente si pu\u00f2 festeggiare il lieto evento all'\"Alibi\", dove Veronica scopre che la famosa eredit\u00e0 ammonta a miseri 500 dollari, ma nella toilette del pub appare misteriosamente un Marty esaltato con un accendino in mano.\nCarl il killer.\nTrama.\nCarl rischia l'espulsione da scuola dopo ripetuti atti di bullismo; potrebbe cavarsela se il padre Frank andasse quantomeno a sentire il problema all'incontro genitori-insegnanti. Ovviamente ci\u00f2 non avverr\u00e0. Frank, dopo aver fatto fallire una truffa assicurativa in cui era implicato, \u00e8 inseguito da due loschi individui che rivogliono 6000 dollari. Per sfuggirgli chiede a Karen, la figlia di Sheila da cui alloggia, di distrarli, ma in cambio \u00e8 costretto a fingersi padre di Karen al colloquio scolastico. Lip intanto, sfruttando la propria intelligenza, si guadagna qualche soldo svolgendo al posto altrui test per l'ammissione al college, ma un ispettore se ne accorge, invalida le prove, e pur lodandone le qualit\u00e0 intellettive, gli intima di smetterla. Lip \u00e8 costretto a richiamare tutti i \"clienti\" per comunicargli la brutta notizia. Fiona decide comunque di presentarsi con tutta la famiglia all'incontro per Carl, pur non essendone la tutrice legale. La situazione sembra andare verso un'inevitabile espulsione del bambino, ma irrompe Steve che entra nelle simpatie del preside, scopre che fu un hippie in giovent\u00f9 e lo convince a non cacciare Carl in cambio di droga a prezzi agevolati. Frank mentre colloquia con un professore, viene beccato dai malviventi che lo pestano intimandogli di procurarsi il denaro, e successivamente da Fiona, Steve, Carl e Lip, che lo guardano con disprezzo. Uno dei \"clienti\" di Lip prende male la notizia e si presenta a casa Gallagher per vendicarsi. Carl salva inaspettatamente la situazione mettendo ko il ragazzo con un violentissimo colpo da mazza da baseball, rompendogli una gamba.\nFrank Gallagher: marito amorevole, padre devoto.\nTrama.\nMentre \u00e8 impegnato nella ricerca disperata dei 6000 dollari Frank riceve l'idea giusta da un barbone: fingersi morto, cosicch\u00e9 i suoi debiti muoiano con lui. Lip e Ian nel frattempo raggirano un camionista in panne e con l'aiuto di Kev e dei vicini gli ripuliscono completamente il camion: tutto il quartiere ha scorte di carne per mesi. Fiona e Steve passano un'indimenticabile notte in un hotel di lusso, approfittando della luna di miele gi\u00e0 pagata ma mancata di una coppia lasciatasi sull'altare. Ian, stufo delle vessazioni che lui e il suo capo e amante Kash subiscono da Mickey al supermercato, va a casa del teppista per persuaderlo a smettere ma, dopo un'iniziale colluttazione, finisce a letto anche con lui. La moglie di Kash scopre, grazie alle telecamere di sorveglianza, gli amplessi di Ian e del marito nei corridoi del market; tenendo per\u00f2 alle convenzioni sociali, fa presente al marito che non ostacoler\u00e0 le sue pulsioni omosessuali in cambio di un altro figlio che rinsaldi la loro unione agli occhi delle rispettive famiglie musulmane. Frank intanto comunica l'idea della finta dipartita alla famiglia che, pur furibonda per aver scoperto che da anni il capofamiglia acquista merce costosa con carte di credito vuote intestate a loro, accetta di aiutarlo a organizzare il falso funerale, che va a buon fine.\n\u00c8 ora di uccidere la tartaruga.\nTrama.\nFrank dopo l'ennesima sbronza colossale si risveglia in ospedale, dove gli viene proposto di restare sobrio per due settimane, per una ricerca medica, in cambio di 3\u00a0000 dollari: ingolosito, accetta la sfida. Debbie si accorge che Steve riceve sospetti messaggi da una certa Candice, e lo comunica a Fiona. Steve se la cava affermando che lavorano insieme, ma in realt\u00e0 si scoprir\u00e0 che Candice \u00e8 la madre del giovane, che \u00e8 membro di una famiglia abbiente e fidanzato, una doppia vita finora nascosta ai Gallagher. Intanto Kev e Veronica accolgono un'adolescente in affido temporaneo: con loro grande stupore la ragazzina \u00e8 iper-religiosa e sembra uscita da una lontana epoca bigotta dell'Ottocento; convinta di dover sgobbare nelle faccende domestiche per purificarsi l'anima, viene sfruttata a mo' di schiavetta da Veronica, e arriva a offrirsi a Kev poich\u00e9 le \u00e8 stato insegnato a essere a disposizione del capofamiglia: difatti appena tredicenne ha gi\u00e0 un figlio. In Ian divampa sempre pi\u00f9 la passione per Mickey e comincia a trascurare Kash. Nel frattempo Frank, in astinenza da alcol, cerca inutilmente di farsi distrarre da Sheila, per poi trovare il modo di passare il tempo occupandosi, ora \u00e8 che \u00e8 lucido e attivo, di Debbie e Carl. Lip, che ci \u00e8 gi\u00e0 passato, mette in guardia i due piccoli sul non affezionarsi troppo al nuovo Frank, poich\u00e9 presto il padre torner\u00e0 l'ubriacone egoista di sempre e si dimenticher\u00e0 di loro, facendo cio\u00e8 come i due bambini -gli ricorda con una metafora Lip- che tempo addietro si scordarono dopo un po' di alimentare la tartaruga che mor\u00ec. Quando Frank, ormai iperattivo e fuori controllo comincia a trapanare con Carl in giro per la casa, Lip e Fiona, con l'inaspettato benestare di Debbie, che, convinta che sia il padre e non lei la tartaruga della metafora di Lip, vuole liberarsi del nuovo Frank ora, prima di dimenticarsene in futuro, gli fanno ingurgitare a forza della vodka, facendogli perdere i soldi e il breve momento di lucidit\u00e0. Lip teneramente regala una nuova tartaruga ai piccoli, cosicch\u00e9 Debbie non si senta colpevolizzata e impari prendersi cura con costanza delle cose a cui tiene davvero.\nE alla fine qualcuno buss\u00f2.\nTrama.\nDebbie s'improvvisa detective e riesce a rintracciare l'indirizzo della misteriosa Candice, la mamma di Steve. Qua si incrocia con il ragazzo, che in realt\u00e0 si chiama Jimmy, che \u00e8 costretto a raccontarle tutta la verit\u00e0, riuscendo per\u00f2 a farle promettere di non dire niente alla sorella in cambio di qualche regalino e della dimostrazione di tenere veramente a Fiona: porta Debbie in una casa che avrebbe comprato per costruire il loro nido d'amore. Kev e Veronica si preparano all'arrivo in visita del piccolo Giona, figlio di Ethel, la ragazza in affido, e si fa strada in Kev, ma nient'affatto in Veronica, il desiderio di adottarli entrambi. Intanto Frank vince una causa per essersi ferito negli sportelli del metr\u00f2, ma per incassare la somma serve la firma congiunta della sua ex moglie Monica. Incarica pertanto Sheila di contattarla, fingendosi una centralinista, per comunicarle di aver vinto un premio di 100 dollari da ritirare in un market cos\u00ec da ottenere la preziosa firma. Ma il piano naufraga allorch\u00e9 Monica si presenta al negozio accompagnata dalla sua compagna Roberta, una tosta camionista. Temendo che si accorgano dell'inganno Frank e Kev, che lo ha accompagnato, fuggono ma vengono scoperti e inseguiti dal tir delle due donne e si rifiugiano da Sheila. Qua Frank \u00e8 costretto ad ammettere la finzione e fra accuse reciproche e alla presenza dei Gallagher giunti avendo saputo del ritorno della loro madre, Monica dichiara di volersi riprendere il piccolo Liam, convinta di poter recuperare il rapporto materno almeno con lui e con i Gallagher pi\u00f9 giovani. Trova la rabbiosa opposizione di Fiona, che rivendica con orgoglio di aver mandato avanti con successo la famiglia al suo posto, ma dopo aver visto Carl e Debbie, che teme che Fiona l'abbandoni per andare a vivere con Steve, volersi fidare delle buone intenzioni della madre, sconvolta esce di scena e le affida tutta la famiglia, pur sapendo quanto Monica sia inaffidabile. Combattuta fra il senso del dovere avuto finora e la voglia di vivere la sua giovinezza davvero, viene trovata mentre cammina senza meta sotto la neve da Steve, a cui chiede di vedere la nuova casa. Nel mentre Kash scopre Ian e Mickey dediti a un amplesso in magazzino, e successivamente, accecato dalla gelosia, spara al teppista dopo l'ennesimo furto.\nNonna Gallagher ha avuto un amante.\nTrama.\nMonica si ristabilisce a casa Gallagher e prova a fare la madre con risultati pessimi; i piccoli sono guidati a distanza da Fiona, che ora vive nella casa accanto con Steve. Frank \u00e8 pronto a firmare l'accordo di rinuncia alla patria potest\u00e0 che consentir\u00e0 a Monica di portarsi via Liam in cambio della firma dell'ex moglie sull'assegno di risarcimento per la sua causa vinta, e perci\u00f2 intima ringhiando a Fiona di non intralciare la partenza di Liam. Ma le cose cambiano allorch\u00e9 Monica e Roberta scoprono che Liam \u00e8 realmente figlio di Frank; si presuppone perci\u00f2 che nonna Gallagher abbia trasmesso tratti afro al figlio a causa di un amante di colore tenuto segreto. Le due donne cercano di tenere la cosa nascosta a Frank, che per\u00f2 viene informato da Lip che aveva scoperto la verit\u00e0. Il capofamiglia, totalmente insensibile alla cosa, sembra disposto per i soldi a rinunciare lo stesso alla patria potest\u00e0 e viene preso a pugni da Lip. Intanto Karen, pseudo-ragazza di Lip, pur di avere a disposizione l'auto di famiglia, accetta di andare col padre Eddie a una serata religiosa sull'importanza della castit\u00e0 adolescenziale, dove mette in imbarazzo il genitore confessando alcune sue variegate esperienze, suscitando l'ira di Eddie che l'apostrofa volgarmente davanti a tutti. La ragazza torna a casa piangente e umiliata nel profondo e Sheila, nello sbattere fuori nuovamente il marito per difendere la figlia, senza accorgersene esce di casa, guarendo cos\u00ec dell'agorafobia. Nel frattempo a casa Gallagher si svolge la riunione di famiglia finale, dove Lip comunica che dal test del DNA \u00e8 emerso che, a differenza di Liam e tutti loro, Ian non \u00e8 figlio di Frank e Monica, ma di quest'ultima e un fratello di lui. Fiona si appella all'ultimo briciolo d'affetto della madre per i suoi figli, intimandole di rinunciare a Liam prima di rovinare la vita anche a lui e Monica sorprendentemente accetta, ripartendo con Roberta. Dopo i titoli di coda, si vede Frank che, dopo aver ingaggiato una prostituta asiatica per spacciarsi per Monica, tenta di ritirare l'assegno, venendo per\u00f2 scoperto. \nLa cocca di pap\u00e0.\nTrama.\nFiona cede alle suppliche di Debbie e accetta di andare al posto di Monica, uscita di scena, all'incontro con le mamme dei suoi compagni di scuola. Qui conosce Jasmine che, presumibilmente attratta da lei, la ricopre di cortesie e gentilezze, arrivando perfino a offrirle un lavoro nell'ufficio del marito. Intanto Frank scopre con sconcerto che gli \u00e8 stata revocata (giustamente) la pensione d'invalidit\u00e0 e va in cerca di una nuova occupazione pericolosa per inscenare un nuovo incidente lavorativo. Pur provando diversi mestieri non riesce nel suo intento ed \u00e8 \"costretto\" a piantarsi volontariamente un chiodo nella mano per raggiungere il suo scopo. Lip e Ian fanno visita in carcere alla turbolenta nonna Gallagher per scoprire i possibili padri del secondo; dopo aver scartato un violento quasi gemello di Frank, che li caccia in malo modo, giungono a casa della seconda persona indicata dalla nonna e l'incredibile somiglianza fra l'uomo e Ian lascia presupporre che i due ragazzi abbiano fatto centro. Ma sul pi\u00f9 bello il ragazzo, che ormai si sente parte dei Gallagher e non vuole rovinare la vita al nuovo presunto padre, fugge dall'abitazione, ignorando i consigli di Lip, che lo invitava a sfruttare la situazione. Il poliziotto Tony, invaghito di Fiona, cerca di cogliere in fallo Steve, di cui sospetta svolga attivit\u00e0 illecite. Lo stana infatti mentre ruba una 911 e, dopo averlo intimorito e pestato, gli consiglia caldamente di sparire dalla circolazione, se vuole evitare il carcere. Steve sembra accettare, finch\u00e9 Tony non vede sfrecciargli accanto una Cayenne, rubata dal ragazzo di Fiona nei giorni precedenti. L'agente, deciso ormai a incriminarlo, la insegue ma, bloccata la vettura a un posto di blocco, scopre sgomento che a guidarla sono Lip e Ian. Nel frattempo Karen, decisa a umiliare a sua volta il padre, si riprende con la webcam mentre ha un rapporto sessuale con Frank, che subisce passivamente ma non fa nulla per sottrarvisi.\nPadre Frank, pieno di Grazia.\nTrama.\nLip, che non comprometter\u00e0 Steve, si addossa ogni colpa del furto, scagionando anche Ian ma ora rischia 5 anni di galera. Tony per\u00f2, dopo aver convinto Steve ad andarsene per evitare il carcere, cerca di entrare definitivamente nelle grazie di Fiona ottenendo dal suo capo la scarcerazione dei due fratelli in cambio di biglietti gratis per tutto l'anno allo stadio. Nel mentre Frank prova a convincere Karen a insabbiare il loro amplesso proibito ma la ragazza diffonde il video a tutti i suoi contatti compreso suo padre, e in preda ai sensi di colpa lascia Lip che si stava innamorando di lei. Il genitore furibondo cerca di fare la pelle al capofamiglia Gallagher ma, dopo averlo perso di vista, umiliato e sconvolto poich\u00e9 tutti hanno visto che figlia degenere ha cresciuto, si suicida gettandosi in un lago ghiacciato. Anche Lip viene a conoscenza del video e riesce nell'impresa fallita dal padre di Karen: stana Frank e dopo aver cercato d'investirlo con l'ennesima auto rubata, lo massacra di botte. In seguito per\u00f2 il ragazzo perdona sia la giovane, capendo che anche lei non ha avuto buoni genitori, sia il padre, che \u00e8 stato \"vittima\" di una situazione non del tutto imputabile a lui, ma non prima di avergli urinato in faccia dalla finestra. Debbie, ora che Steve potrebbe non tornare pi\u00f9, si convince a confessare alla sorella la doppia vita del ragazzo, ma per un'incomprensione pensa che Fiona ne sia gi\u00e0 al corrente e il discorso viene chiuso. Ed ecco che Steve, ormai in fuga dalla legge, riappare a Fiona e le propone di scappare con lui in Costa Rica. La giovane, ormai innamorata, tentenna combattuta nel solito dilemma, se vivere la propria vita o occuparsi della sua indifesa famiglia. Al momento di prendere il treno per l'aeroporto Fiona non ci salir\u00e0: troppo grande il suo cuore e l'amore per la propria famiglia. Tornando indietro accetta il lavoro in ufficio dalla nuova amica Jasmine, mentre Steve/Jimmy parte da solo."}
{"id": "3281605", "revid": "121198648", "url": "https://it.wikipedia.org/wiki?curid=3281605", "title": "Episodi di Californication (quarta stagione)", "text": "La quarta stagione di \"Californication\" \u00e8 stata trasmessa dal canale statunitense Showtime dal 9 gennaio al 27 marzo 2011.\nIn Italia \u00e8 stata trasmessa dal 12 aprile al 5 giugno 2012 su Italia 1 e in DVD \u00e8 uscita il 24 aprile 2012.\nMesso al bando.\nTrama.\nHank, appena uscito di prigione, cerca di parlare con Karen, che per\u00f2 non lo rivuole a casa. Diventato nel frattempo lo scrittore di cui tutti parlano e riavuta la paternit\u00e0 del suo ultimo libro, viene portato da Charlie ad un incontro per il film che ne verr\u00e0 tratto, dove incontra Sasha Bingham (Addison Timlin), l'attrice che interpreter\u00e0 Mia, che pretende che la sceneggiatura sia riscritta da Hank. Insieme a Charlie va ad un incontro con Abby Rhodes (Carla Gugino), il suo avvocato, che dovr\u00e0 cercare di scagionarlo dall\u2019accusa di aggressione. Charlie lo accompagna poi in albergo da Sasha, che ha diverse idee sulla sceneggiatura. I due finiscono poi a letto e rievocano la scena in cui Mia colpisce con un pugno Hank durante l\u2019amplesso. Accompagnato da Charlie in tribunale, Hank apprende che, caduta l\u2019accusa di aggressione, il procuratore intende per\u00f2 perseguirlo per corruzione di minore e viene perci\u00f2 nuovamente arrestato.\nSoluzione suicida.\nTrama.\nHank si stabilisce temporaneamente a casa di Charlie e Marcy, ma la convivenza \u00e8 piuttosto difficile. Karen, su insistenza proprio di Marcy, che vede Hank andare sempre pi\u00f9 alla deriva, convince Karen a permettere al padre di vedere Becca. Per cercare di riconquistare la figlia, molto fredda e distante, Hank la porta in un negozio di strumenti musicali e le compra una chitarra, ma, nonostante il commesso (Zakk Wylde) tenti diverse volte, la carta di credito di Hank viene rifiutata. Hank insieme a Charlie incontra Eddie Nero (Rob Lowe), un noto attore di Hollywood che potrebbe interpretarlo nel film che verr\u00e0 tratto dal suo ultimo libro e di cui lui dovrebbe scrivere la sceneggiatura. Sasha Bingham (Addison Timlin) invita nuovamente Hank nella sua stanza d\u2019hotel, ma i due vengono interrotti da Eddie e la ragazza chiede ad Hank di nascondersi in bagno mentre lei scende al bar con Eddie. Hank in bagno trova parecchi flaconi di pillole e, tornato a casa di Charlie, finisce per assumerne parecchie insieme ad una forte dose di alcol. Inizia cos\u00ec a scrivere una lettera a Becca, ma poi crolla svenuto sul pavimento.\nCasa dolce casa.\nTrama.\nHank, risvegliatosi in ospedale, ritrova una Karen affettuosa e gentile, convinta che abbia tentato il suicidio e per questo spaventata dall\u2019idea di poterlo perdere definitivamente, tanto da permettergli di tornare a casa. Nel frattempo Stu Beggs (Stephen Tobolowsky), il produttore del film tratto dal romanzo di Hank, corteggia Marcy con il permesso di Charlie ed in cambio gli presenta una sua collaboratrice, Heather (Camille Chen), con cui Charlie finisce a letto. Becca ha un rocambolesco incontro con quattro ragazze che le fa guadagnare la possibilit\u00e0 di entrare nella loro band, ma viene derubata della chitarra. Hank confessa a Becca e Karen che il presunto suicidio \u00e8 stato in realt\u00e0 soltanto un errore dovuto ai suoi eccessi. Karen si infuria e lui se ne va da casa, rifugiandosi in una stanza d\u2019albergo in cui inizia finalmente a scrivere la sceneggiatura del film.\nRoba da scimmie.\nTrama.\nHank ha ultimato la sceneggiatura e viene trascinato da Charlie ad un incontro organizzato da Stu Beggs (Stephen Tobolowsky), il produttore del film, con Zig Semetauer (Fisher Stevens), un eccentrico milionario potenzialmente interessato a finanziare il film. Durante la serata, mentre il milionario, entusiasta della sceneggiatura, si apparta, i presenti bevono alcol e fumano erba e Charlie finisce a letto con una delle amanti di Zig, ma, aggredito dalla scimmietta del padrone di casa, nel tentativo di difendersi, finisce per ucciderla. Hank e Charlie vanno cos\u00ec al piano di sopra a cercare Zig per comunicargli la brutta notizia, ma lo trovano morto appeso alla porta del bagno a seguito di un tentativo di asfissia autoerotica finito in tragedia. In un momento di lucidit\u00e0, Hank chiama Abby (Carla Gugino) perch\u00e9 lo aiuti ad uscire indenne dalla situazione. Mentre Becca e la band provano a casa Rankle, Marcy passa la serata insieme a Karen e, convinta dall\u2019amica a fare un test di gravidanza, scopre di essere incinta. Durante la serata, Ben (Michael Ealy), il padre di Pearl (Zo\u00eb Kravitz), la cantante del gruppo, si presenta a casa Rankle e fa la conoscenza di Karen. Hank, cha ha accompagnato a casa Charlie, li vede insieme e, affranto, esce di scena.\nFermo immagine.\nTrama.\nHank, rassicurato da Abby (Carla Gugino) sul probabile esito positivo del procedimento penale per corruzione di minore a suo carico, invita a cena il suo attraente avvocato che, sebbene opponga una certa resistenza, finisce per accettare. Durante la serata, Abby consiglia ad Hank di stare alla larga da Sasha (Addison Timlin) e Mia, ma ovviamente Hank fa esattamente l'opposto e finisce per essere chiamato d\u2019urgenza proprio da Sasha per salvare Mia, in preda ad una crisi di sconforto. Durante la serata, un ragazzo presente alla festa nella camera d\u2019albergo di Sasha finisce per scattare una fotografia che potrebbe rivelarsi compromettente per Hank. Marcy e Charlie scoprono che la vasectomia a cui lui si era sottoposto tempo prima potrebbe non essere stata eseguita perfettamente, facendo nascere in Marcy il dubbio che il padre del bambino possa essere proprio Charlie.\nAvvocati, pistole e soldi.\nTrama.\nDopo aver visto la fotografia di Hank con Mia e Sasha (Addison Timlin), il procuratore distrettuale nega ad Hank il patteggiamento ed Abby (Carla Gugino) gli comunica che non intende pi\u00f9 essere il suo avvocato. Anche Sasha abbandona Hank, comunicandogli che non intende pi\u00f9 interpretare il film. Hank e Charlie si incontrano con Eddie Nero (Rob Lowe), che insiste per conoscere meglio Hank, visto che dovrebbe interpretarlo nel film. Hank non ne vuole sapere, ma una telefonata di Becca finita nei guai insieme alla sua band, le Queens of Dogtown, ed il successivo intervento di Hank finiscono per essere la scintilla che convince Eddie ad accettare la parte. Karen si reca nell'ufficio di Abby e cerca di convincerla a riprendere la difesa di Hank. Abby va cos\u00ec da Hank in albergo ed i due finiscono a letto insieme.\nIl nuovo avvocato.\nTrama.\nDopo aver passato la notte con Hank, Abby (Carla Gugino) decide che \u00e8 il caso di lasciare la sua difesa nelle mani di qualcun altro. Nel tentativo di passare il caso al suo capo, Lloyd Alan Philips Jr. (Alan Dale), Abby si vede costretta ad una partita di golf con Hank ed il suo capo, che ne \u00e8 un grande appassionato. Il pomeriggio termina con Lloyd che, esasperato da Hank, finisce per aggredirlo e con Hank che chiede che Abby torni a rappresentarlo in giudizio. Nel frattempo Marcy e Stu (Stephen Tobolowsky) coinvolgono Charlie in un incontro con i responsabili di una rete televisiva a cui vogliono proporre la realizzazione di una serie su Marcy ed il suo lavoro di estetista delle dive e alla fine sar\u00e0 proprio Charlie a trarre d\u2019impaccio sia la moglie che il produttore. Hank rimane male quando scopre che Karen e Ben (Michael Ealy) stanno trascorrendo del tempo insieme e si mostra inizialmente piuttosto ostile nei confronti dell\u2019artista.\nCiak, si gira.\nTrama.\nCharlie trova ad Hank un lavoro per riscrivere i dialoghi del seguito di un film di zombie che vede Sasha (Addison Timlin) come protagonista. La ragazza \u00e8 ancora interessata ad Hank, che per\u00f2 \u00e8 costretto ad abbandonarla sul pi\u00f9 bello ammanettandola nella sua roulotte e lasciando il set dopo che Pearl (Zo\u00eb Kravitz) lo informa che Becca ha saltato la scuola ed \u00e8 ubriaca. Karen accompagna Marcy in clinica per interrompere la gravidanza, ma Marcy, combattuta sulla decisione da prendere, finisce per non abortire e successivamente parla della gravidanza a Stu (Stephen Tobolowsky), che si convince cos\u00ec di stare per diventare padre. Hank passa la nottata nella propria stanza d'albergo in compagnia di una donna (Callie Thorne) di New York, conosciuta poche ore prima in un bar. Il mattino seguente, Hank riceve in camera la visita inaspettata di Sasha e scopre che la donna con la quale ha trascorso la notte \u00e8 la madre della giovane attrice. Sasha si vendicher\u00e0 su Hank in modo originale.\nUn'altra giornata perfetta.\nTrama.\nNon potendo pagare l\u2019astronomico conto dell\u2019albergo, Hank viene ospitato da Karen e Becca a casa loro. Becca vuole imparare a guidare e cos\u00ec tutta la famiglia esce in auto con Becca alla guida della Porsche del padre. Karen ha in programma una cena con Ben (Michael Ealy) e chiede ad Hank di restare a casa con Becca e Pearl (Zo\u00eb Kravitz). Durante la serata, Hank finisce con l'addormentarsi sul divano e le due ragazze ne approfittano per prendergli le chiavi della Porsche e farsi un giro in citt\u00e0, nel corso del quale hanno un incidente stradale senza gravi conseguenze per loro, ma che distrugge l\u2019automobile di Hank. Nel frattempo, Charlie continua ad andare a letto con Peggy (Melissa Stephens) e la coppia viene invitata a cena da Marcy e Stu (Stephen Tobolowsky). Durante la serata, Marcy comunica a Charlie che \u00e8 incinta, lasciando intendere che il padre sia Stu.\nIl processo.\nTrama.\nNel primo giorno del processo che lo vede imputato per corruzione di minore, Hank \u00e8 molto nervoso, specialmente dopo aver incontrato Bill (Damian Young), il padre di Mia, fuori dal tribunale. Abby (Carla Gugino) cerca di calmarlo, ma l'accusa ha molti assi nella manica e le testimonianze di Charlie e di Karen non migliorano le cose. Quando l'accusa chiama a deporre Bill, la testimonianza del padre di Mia fa sorgere il sospetto che Hank e la ragazza si conoscessero da prima della sera in cui poi si incontrarono in libreria ed ebbero il rapporto sessuale incriminato. La successiva testimonianza di Mia, che assicura che quella sera Hank non aveva idea che lei fosse la figlia di Bill e nemmeno che fosse minorenne, non riesce a fugare completamente ogni dubbio. All\u2019uscita dal tribunale, sia Abby che Karen sono furiose con Hank, entrambe convinte che abbia mentito.\nL'ultima cena.\nTrama.\nHank viene riconosciuto colpevole di corruzione di minore. All\u2019uscita dal tribunale, Abby (Carla Gugino) lo porta ad ubriacarsi e poi i due finiscono a letto insieme. Il mattino seguente, Hank va a casa di Charlie che gli consegna il compenso per la revisione dei dialoghi del film di zombie, con il quale Hank compra una Porsche usata uguale a quella distrutta da Becca. Trascorso un po\u2019 di tempo con la prostituta Trixie (Judy Greer), sua vecchia amica, Hank si mette in auto e pensa di scappare dalla citt\u00e0, ma riceve una telefonata da Marcy che lo convince ad andare a casa di Karen e Becca. Si tratta in realt\u00e0 di una festa a sorpresa, durante la quale Charlie, Marcy, Karen, Becca e lo stesso Hank rievocano i bei tempi andati. Rimasti soli, Karen chiede ad Hank di fare l\u2019amore per un\u2019ultima volta.\n...E giustizia per tutti.\nTrama.\nLa corte condanna Hank a due anni di libert\u00e0 vigilata, ad una multa ed ai lavori socialmente utili. Hank festeggia cos\u00ec insieme ad Abby (Carla Gugino), con la quale va poi a casa di Stu (Stephen Tobolowsky) alla cena per l\u2019inizio delle riprese del film tratto dal suo ultimo romanzo. Alla serata, a cui partecipano anche Karen e Ben (Michael Ealy), Eddie Nero (Rob Lowe), l\u2019attore che lo impersona nel film, fa un sacco di domande sia a lui che a Karen ed \u00e8 cos\u00ec che Hank apprende che Ben e Karen stanno per partire per un viaggio in camper con le rispettive figlie e, sebbene inizialmente si mostri indifferente, finisce poi per ubriacarsi, essere abbandonato da Abby e rischiare di annegare in piscina prima di essere salvato da Ben. Nel frattempo, durante la serata, Charlie apprende di essere il padre del bambino che Marcy sta aspettando. Il giorno seguente, sul set del film che riproduce perfettamente la casa dove ha vissuto con la sua famiglia, Hank incontra l\u2019attrice che impersona Karen e i due finiscono a letto, ma per Hank \u00e8 un continuo rimescolamento tra finzione e realt\u00e0 e continua a vedere Karen e Becca in ogni angolo della casa. A fine giornata, Hank parte in auto verso il tramonto."}
{"id": "3281614", "revid": "767487", "url": "https://it.wikipedia.org/wiki?curid=3281614", "title": "Cowboy Blues", "text": "Cowboy Blues \u00e8 un film del 1946 diretto da Ray Nazarro.\nTrama.\nCredendo che il padre sia diventato il ricco proprietario di un ranch Susan Nelson porta il fidanzato e la di lui spocchiosa madre a conoscere il proprio genitore. Purtroppo le cose non stanno cos\u00ec, l'uomo infatti \u00e8 solo il sorvegliante, ma approfittando dell'assenza del proprietario i suoi colleghi lo aiutano ad inscenare una recita che tenga alla figlia e gli altri due nascosta la verit\u00e0."}
{"id": "3281616", "revid": "1310927", "url": "https://it.wikipedia.org/wiki?curid=3281616", "title": "Club Deportivo Teruel", "text": "Il Club Deportivo Teruel, \u00e8 una societ\u00e0 calcistica con sede a Teruel, in Aragona, in Spagna.\nGioca nella \"Segunda Divisi\u00f3n RFEF\", la quarta serie del campionato spagnolo.\nStoria.\nIl C.D. Teruel fu fondato nel 1954, con la fusione del \"Teruel Club de F\u00fatbol\" e del \"Mud\u00e9jar Turolense\".\nGioca le sue partite all\"'Estadio Pinilla\".\nIl 23 maggio 2010 la squadra allenata da Ram\u00f3n Mar\u00eda Calder\u00e9, dopo aver pareggiato per 1-1 a Noja, in Cantabria, contro la Sociedad Deportiva Noja, ha vinto in casa per 2-1 ed ha guadagnato la promozione in Segunda Divisi\u00f3n B."}
{"id": "3281628", "revid": "599013", "url": "https://it.wikipedia.org/wiki?curid=3281628", "title": "Budge Patty", "text": "Carriera.\nNel 1950 vinse il singolare maschile sia al Torneo di Wimbledon che agli Internazionali di Francia, solo altri due tennisti americani sono riusciti a vincere entrambi i tornei nello stesso anno: Don Budge nel 1938 quando vinse tutti e quattro i tornei del Grande Slam e Tony Trabert nel 1955.\nAveva raggiunto la finale del Roland Garros gi\u00e0 nel 1949 ma venne sconfitto da Frank Parker per 6-3, 1-6, 6-1, 6-4.\nNel 1957 insieme a Gardnar Mulloy arriv\u00f2 alla finale di due tornei dello slam vincendo la prima a Wimbledon ma perdendo agli U.S. National Championships contro Ashley Cooper e Neale Fraser.\nAl di fuori dei tornei dello Slam vinse per due volte gli Internazionali di Germania (1953 e 1954) e una volta gli Internazionali d'Italia 1954. Ad Amburgo si \u00e8 aggiudicato anche per tre volte consecutive il torneo di doppio (1953-1955) in coppia con Gottfried von Cramm, mentre a Roma lo ha vinto nel 1950 e nel 1953.\n\u00c8 stato inserito nella International Tennis Hall of Fame nel 1977."}
{"id": "3281632", "revid": "128695", "url": "https://it.wikipedia.org/wiki?curid=3281632", "title": "J.E. Patty", "text": ""}
{"id": "3281636", "revid": "767487", "url": "https://it.wikipedia.org/wiki?curid=3281636", "title": "Generatore di forme d'onda", "text": "Un generatore di funzioni o formatore d'onda \u00e8 uno strumento elettronico in grado di generare segnali di diversa forma, solitamente le forme d'onda pi\u00f9 comuni sono: sinusoidale, simil-impulsiva, onda quadra, rettangolare, rampa, a dente di sega, triangolare, a gradini, ecc.\nDescrizione.\nIl generatore permette di agire su parametri quali la frequenza, l'ampiezza e l'eventuale duty cycle del segnale.\nSistemi di generazione pi\u00f9 avanzati usano il metodo Direct Digital Synthesis (DDS) per ottenere le forme d'onda.\nTutti questi segnali trovano larga applicazione in generale nei circuiti elettronici ed elettrici. I segnali impulsivi e le onde quadre sono impiegati per il comando di trigger o per fornire il clock ad altri circuiti. Il segnale a rampa costituisce la base tempi in alcune modalit\u00e0 di funzionamento di molti oscilloscopi analogici e nei vecchi ricevitori televisivi analogici e viene usata come tensione di confronto nei modulatori di larghezza di impulso (PWM).\nAltri significati.\nUn altro tipo di generatori di forme d'onda sono quei sistemi in grado di generare un'uscita proporzionale al segnale in ingresso secondo alcune funzioni matematiche. Per esempio, l'uscita pu\u00f2 essere proporzionale alla radice quadrata dell'ingresso. Questi dispositivi sono utilizzati nei sistemi a controreazione e nei computer analogici. Un generatore di funzioni realizzato su circuito integrato monolitico con sigla ICL8038 (che pu\u00f2 anche essere utilizzato come l'oscillatore controllato in tensione, in inglese \"Voltage Controlled Oscillator - VCO\") pu\u00f2 essere impiegato per generare un'onda triangolare, una quadra, una a dente di sega e finanche una sinusoidale, tutte contemporaneamente."}
{"id": "3281642", "revid": "339392", "url": "https://it.wikipedia.org/wiki?curid=3281642", "title": "Cha Faile", "text": ""}
{"id": "3281645", "revid": "110157", "url": "https://it.wikipedia.org/wiki?curid=3281645", "title": "Jacala de Ledezma", "text": "Jacala de Ledezma (nota anche come Jacala) \u00e8 una citt\u00e0 del Messico centro-meridionale, nello stato di Hidalgo.\nLa popolazione totale nel 2005 era di 12057 abitanti.\nFauna.\nIn una grotta del territorio cittadino \u00e8 stato rinvenuto il ragno \"Toltecaria antricola\", endemismo."}
{"id": "3281654", "revid": "52076", "url": "https://it.wikipedia.org/wiki?curid=3281654", "title": "Aerei d'oro precolombiani", "text": ""}
{"id": "3281656", "revid": "52076", "url": "https://it.wikipedia.org/wiki?curid=3281656", "title": "Aerei precolombiani", "text": ""}
{"id": "3281658", "revid": "52076", "url": "https://it.wikipedia.org/wiki?curid=3281658", "title": "Jet precolombiani", "text": ""}
{"id": "3281661", "revid": "767487", "url": "https://it.wikipedia.org/wiki?curid=3281661", "title": "Donne di frontiera", "text": "Donne di frontiera (\"Roughshoud\") \u00e8 un film del 1949 diretto da Mark Robson.\nTrama.\nQuattro amiche, Mary, Elaine, Marcia ed Helen, decidono di lasciare la citt\u00e0 dove vivono e chiedono a un mandriano, Clay, ed al suo giovane fratello di dar loro un passaggio. Elaine \u00e8 la prima a lasciare il carro una volta raggiunto il ranch della sua famiglia ed \u00e8 seguita a ruota da Marcia che ritrova il suo fidanzato. Le due rimaste chiedono a Clay di portarle con loro in California. Riluttante il ragazzo accetta, ben consapevole di avere alle costole un malvivente che lo insegue per fargli pagare un vecchio torto. Prima di arrivare a destinazione, Helen conosce un cercatore e decide di sposarlo, ben presto saranno uccisi dal bandito che insegue Clay, che insieme a Mary e al fratello sta ancora cercando di arrivare in California.\nProduzione.\nLe riprese del film, prodotto dalla RKO Radio Pictures, durarono da fine giugno a met\u00e0 agosto 1947.\nDistribuzione.\nIl copyright del film, richiesto dalla RKO Radio Pictures, Inc., fu registrato il 16 giugno 1949 con il numero LP2382. La compagnia non fece uscire la pellicola per quasi due anni, distribuendolo in sala nel maggio 1949."}
{"id": "3281668", "revid": "287204", "url": "https://it.wikipedia.org/wiki?curid=3281668", "title": "Bava (disambigua)", "text": ""}
{"id": "3281673", "revid": "120027528", "url": "https://it.wikipedia.org/wiki?curid=3281673", "title": "Feeling Record Italiana", "text": "La Feeling Record Italiana \u00e8 una casa discografica italiana, attiva dal 1976 fino alla prima met\u00e0 degli anni '80.\nStoria della Feeling Record Italiana.\nL'etichetta viene fondata nel 1976 da Renato Pent; la sede \u00e8, per i primi anni di attivit\u00e0, a Torino.\nTra gli artisti che vengono pubblicati dalla Feeling Record Italiana i pi\u00f9 noti sono Gipo Farassino, Raffaella De Vita e i Delfini; inoltre nel corso della sua attivit\u00e0 l'etichetta si \u00e8 anche occupata della pubblicazione di colonne sonore, come ad esempio quella del film \"Padre padrone\" dei fratelli Taviani (liberamente tratto dall'omonimo romanzo di Gavino Ledda e vincitore della Palma d'oro come miglior film al 30\u00ba Festival di Cannes), curata da Egisto Macchi.\nPent cede poi l'attivit\u00e0 al noto fisarmonicista piemontese Fernando Francia.\nLa Feeling Record Italiana ha poi limitato il suo campo d'azione ai dischi di liscio e, dopo aver spostato la sede sociale a Viarigi (in provincia di Asti), ha cessato l'attivit\u00e0 discografica mantenendo per\u00f2 in vita quella delle edizioni musicali.\nI dischi pubblicati.\nLa datazione si basa sull'etichetta del disco, o sul vinile o, infine, sulla copertina; qualora nessuno di questi elementi abbia una datazione, ci si basa sulla numerazione del catalogo; se esistenti, \u00e8 riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "3281674", "revid": "339392", "url": "https://it.wikipedia.org/wiki?curid=3281674", "title": "De Rosa-Stac Plastic", "text": ""}
{"id": "3281678", "revid": "767487", "url": "https://it.wikipedia.org/wiki?curid=3281678", "title": "Duriatitan humerocristatus", "text": "Il duriatitan (Duriatitan humerocristatus) \u00e8 un dinosauro erbivoro appartenente ai sauropodi. Visse nel Giurassico superiore (Kimmeridgiano, circa 155 milioni di anni fa) e i suoi resti fossili sono stati ritrovati nel Dorset (Inghilterra).\nDescrizione.\nTutto quello che si conosce di questo dinosauro \u00e8 un omero sinistro parziale dalla forma caratteristica, con una prominente cresta deltopettorale. Di \"Duriatitan\", quindi, non \u00e8 possibile ottenere una ricostruzione dettagliata, ma si pu\u00f2 ipotizzare, dal confronto con altri animali simili, che questo dinosauro fosse un sauropode con collo e coda lunghi e arti anteriori pi\u00f9 lunghi di quelli posteriori. Le dimensioni dovevano aggirarsi intorno ai 18-20 metri di lunghezza. \nClassificazione.\nL'omero fossile fu descritto per la prima volta nel 1874 da parte di John Hulke, che lo attribu\u00ec a una nuova specie di \"Cetiosaurus\" (\"C. humerocristatus\"). Solo molti anni dopo (Upchurch e Martin, 2003) si riscontrarono le affinit\u00e0 di questa forma con i brachiosauridi, grandi sauropodi i cui rappresentanti pi\u00f9 noti furono \"Brachiosaurus\" e \"Giraffatitan\"; nel 2010 Barrett, Benson e Upchurch descrissero il nuovo genere \"Duriatitan\" per questa forma. "}
{"id": "3281680", "revid": "22356", "url": "https://it.wikipedia.org/wiki?curid=3281680", "title": "Duriatitan", "text": ""}
{"id": "3281681", "revid": "76963", "url": "https://it.wikipedia.org/wiki?curid=3281681", "title": "Richard T. Jones", "text": "Biografia.\nRichard T. Jones \u00e8 nato a K\u014dbe, in Giappone ed \u00e8 cresciuto a Carson, in California. La madre Lorene \u00e8 un analista di computer, e il padre Clarence Jones \u00e8 un giocatore di baseball professionista. Ha un fratello maggiore di nome Clarence Jones Jr che ora lavora come allenatore. In seguito i suoi genitori hanno poi divorziato e Richard si \u00e8 laureato presso la Montgomery High School a Torrance, in California.\n\u00c8 passato alla notoriet\u00e0 interpretando il ruolo dell'agente Allison nella serie televisiva \"\".\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "3281686", "revid": "287204", "url": "https://it.wikipedia.org/wiki?curid=3281686", "title": "Ber\u00ebzovskij (Oblast' di Kemerovo)", "text": "Ber\u00ebzovskij \u00e8 una citt\u00e0 della Russia siberiana meridionale (oblast' di Kemerovo).\nSorge nella parte settentrionale della \"oblast'\", fra i corsi dei fiumi \"Barzas\" e \"\u0160urap\", 27 chilometri a nord del capoluogo Kemerovo.\nLa citt\u00e0 ha una popolazione di circa 47.000 abitanti (gennaio 2010), che salgono a circa 50.000 nell'intero distretto urbano."}
{"id": "3281687", "revid": "767487", "url": "https://it.wikipedia.org/wiki?curid=3281687", "title": "Stagecoach Kid", "text": "Stagecoach Kid \u00e8 un film del 1949 diretto da Lew Landers.\nTrama.\nUn ricco possidente, giunto all'Ovest con la figlia, rischia di essere ucciso da due sicari mandati dal suo sorvegliante. Vengono fortunosamente salvati da Dave Collins, proprietario di una diligenza e dal suo secondo, tuttavia, i due assassini, non essendo riusciti nell'intento, rubano il carro di Collins che era colmo di oro da consegnare. A quel punto l'uomo si trova a dover recuperare il proprio carico e a cercare di sistemarsi con la ragazza che si \u00e8, s\u00ec, innamorata di lui, ma che non ha intenzione di restare nell'Ovest un minuto pi\u00f9 del necessario."}
{"id": "3281689", "revid": "599013", "url": "https://it.wikipedia.org/wiki?curid=3281689", "title": "Mats Sundin", "text": ""}
{"id": "3281690", "revid": "729019", "url": "https://it.wikipedia.org/wiki?curid=3281690", "title": "Battaglia di Capo d'Orlando", "text": "La battaglia di Capo d'Orlando ebbe luogo fra il 3 ed il 4 luglio 1299, poco al largo di Capo d'Orlando, nel contesto della Guerra del Vespro. Qui si scontrarono la flotta aragonese di re Giacomo II di Aragona e quella siciliana del fratello re Federico III di Sicilia. \nAntefatto.\nLa guerra tra i due fratelli era conseguenza del trattato di Anagni tra Giacomo II, Carlo II di Napoli e il papa Bonifacio VIII: Giacomo II restituiva la Sicilia a Carlo II, in cambio dell'investitura papale del titolo di re di Sardegna e Corsica (isole che erano per\u00f2 al tempo dominio dei Genovesi e dei Pisani). I baroni siciliani si opposero a questa risoluzione ed elessero come loro re il fratello di Giacomo, Federico (che si nominer\u00e0 terzo, per continuit\u00e0 con il bisnonno Federico II di Svevia). Il papa allora chiese al re d'Aragona di intervenire in Sicilia contro il fratello, affinch\u00e9 fossero rispettati i patti. Dopo un'iniziale spedizione in Sicilia nel 1298 che ebbe alterna fortuna, nel luglio del 1299 Giacomo affront\u00f2 Federico in una battaglia navale decisiva sul mare antistante Capo d'Orlando.\nLa battaglia.\nQuando il 3 luglio la flotta siciliana, composta da 40 galee, giunse al promontorio di Capo d'Orlando, trovarono le galee nemiche gi\u00e0 ancorate lungo la spiaggia con le prue rivolte verso il mare. Bench\u00e9 la flotta aragonese fosse numericamente superiore (56 galee), alla vista del nemico gli equipaggi siciliani si lanciarono disordinatamente all'assalto. Parecchie navi furono respinte dagli aragonesi e alcune si arenarono. I comandanti siciliani con fatica tuttavia riuscirono a riordinare lo schieramento ed a riportarsi al largo. All'alba del 4 luglio, la pressione dei marinai, sempre pi\u00f9 impazienti di attaccare, spinse comunque Federico III alla decisione di assalire il nemico, senza aspettare l'arrivo delle 8 galee di rinforzo condotte da Matteo da Termini. Questo errore fu probabilmente decisivo sull'esito della battaglia.\nPer circa sei ore le forze siciliane tennero testa al nemico, poi cominci\u00f2 a delinearsi la sconfitta. Gli Aragonesi catturarono 21 galee, mentre l'ammiraglia di Federico III si dava alla fuga, con altre 11 galee. Molti nobili siciliani rimasero uccisi come Federico e Perrone Rosso, Ansalone e Raimondo de Ansalone, Giacomo Scordia e Giacomo Capece, il Randazzese Corrado Lanza, Gran Cancelliere della Corona di Sicilia. Tra i prigionieri vi furono i vizzinesi Giovanni Callari, Tommaso Lalia e Giovanni Landolina che, liberati poi da Ruggiero di Lauria, gli consegneranno Vizzini.\nLa battaglia, quindi, fu una totale disfatta per Federico III, e diversi nobili siciliani come i Maletta, i Callari e gli Scordia, di l\u00ec a poco decisero di riconoscere Carlo II come re di Sicilia. Ci\u00f2 inizi\u00f2 ad aprire quella spaccatura tra la nobilt\u00e0 siciliana, che ebbe culmine in pieno Trecento nello scontro tra le fazione dei Latini, legati agli Angioini, e quella dei Catalani, sostenitrice della casa d'Aragona. \nLa battaglia caus\u00f2 anche gravi perdite tra gli Aragonesi. Re Giacomo II, quindi, gi\u00e0 impopolare presso i suoi sudditi per la guerra al fratello, pose fine alla sua partecipazione personale alla guerra, comunicando al papa che era richiamato da gravi questioni interne al suo regno."}
{"id": "3281692", "revid": "131358", "url": "https://it.wikipedia.org/wiki?curid=3281692", "title": "Acad\u00e9mica de Coimbra", "text": ""}
{"id": "3281704", "revid": "287204", "url": "https://it.wikipedia.org/wiki?curid=3281704", "title": "Metapneumovirus", "text": "Metapneumovirus \u00e8 un genere di virus a singolo filamento negativo di RNA, appartenente all'ordine \"Mononegavirales\", famiglia \"Pneumoviridae\".\nTassonomia.\nAppartengono al genere \"Metapneumovirus\" le specie:\nLa specie tipo \u00e8 l\"Avian metapneumovirus\", noto per essere l'agente eziologico della rinotracheite del tacchino. L'altra specie, \"Human metapneumovirus\", \u00e8 l'agente eziologico di circa il 10% delle bronchioliti e delle polmoniti infantili. Il genoma \u00e8 simile a quello degli \"Pneumovirus\"; se ne differenzia perch\u00e9 mancano i geni delle proteine strutturali NS1 ed NS2, presenti negli \"Pneumovirus\". L'ordine dei geni \u00e8: \nMorfologia.\nI membri del genere \"Metapneumovirus\" sono virus ad RNA a singolo filamento di 13.000 coppie di basi: un genoma pi\u00f9 piccolo di quello degli \"Pneumovirus\", ma pi\u00f9 grande dei \"Paramyxoviridae\". Il nucleocapside, a simmetria elicoidale, ha uno spessore di circa 13-14 nm ed \u00e8 avvolto da una membrana lipoproteica. Nonostante il pleiomorfismo, i virioni hanno forma sferica, diametro di 150-200 nm). Le particelle virali sono avvolte da un rivestimento lipidico derivato dalla membrana cellulare della cellula ospite, in cui sono inserite le glicoproteine virali \"F\" (di fusione), \"G\" (di adsorbimento) ed \"SH\" (small hydrophobic), mentre le proteine \"F\" e \"G\" interagiscono con lo strato di proteine della matrice virale sulla superficie interna della membrana virale."}
{"id": "3281708", "revid": "287204", "url": "https://it.wikipedia.org/wiki?curid=3281708", "title": "Lucii", "text": ""}
{"id": "3281713", "revid": "619191", "url": "https://it.wikipedia.org/wiki?curid=3281713", "title": "Giuseppe Vaiana", "text": "Dal 1964 al 1981 ha lavorato con il Premio Nobel per la fisica Riccardo Giacconi a Cambridge nel Massachusetts, dapprima nel gruppo AS&amp;E (American Science and Engineering) su Skylab e in seguito presso l'Harvard-Smithsonian Center for Astrophysics.\nNel corso degli anni di ricerca svolti negli Stati Uniti e in seguito in Italia, nel periodo successivo in cui \u00e8 stato direttore dell'Osservatorio Astronomico di Palermo, ha dato importanti contributi all'evoluzione di molti campi dell'astronomia solare e stellare.\nQuesti includono:\nDopo la sua morte prematura, avvenuta per un infarto improvviso nel 1991, gli \u00e8 stato intitolato l'Osservatorio Astronomico di Palermo, che oggi si chiama Osservatorio Astronomico di Palermo \"G.S. Vaiana\"."}
{"id": "3281718", "revid": "767487", "url": "https://it.wikipedia.org/wiki?curid=3281718", "title": "Outcasts of the Trail", "text": "Outcast of the Trail \u00e8 un film del 1949 diretto da Philip Ford.\nTrama.\nTom White sta finendo di scontare la pena per un furto da e per questo i suoi due figli Vinnie e Chad sono esclusi da tutti tranne che da poche persone fra cui Pat Garrett, dipendente della compagnia che era stata derubata. Quando Tom esce di galera \u00e8 deciso a restituire la somma rubata, ma altri malviventi non sono d'accordo e operano per far cadere su di lui la colpa di un grave ammanco. Vinnie, la figlia di Tom, se ne accorge, ma viene ridotta al silenzio dal rapimento del fratello e il padre finisce per tornare in carcere."}
{"id": "3281720", "revid": "1543377", "url": "https://it.wikipedia.org/wiki?curid=3281720", "title": "Ritratto d'uomo Terris", "text": "Il Ritratto d'uomo Terris \u00e8 un dipinto a olio su tavola (30,2x25,7\u00a0cm) di Giorgione, databile al 1508-1510 circa e conservato nel San Diego Museum of Art.\nStoria e descrizione.\nL'opera, che era stata attribuita anche a Palma il Vecchio, \u00e8 oggi considerata una delle migliori opere di Giorgione ritrattista. Chiamato \"Ritratto Terris\" dal nome di un collezionista che lo possedette, si trova nel museo californiano dal 1941, quando venne donato da Anne R. e Amy Putnam. Sul retro dell'opera si trova iscritta una data indecifrabile. La datazione in genere viene legata all'ultima fase di attivit\u00e0 del maestro, prima della morte nel 1510, vicino agli affreschi del Fondaco dei Tedeschi.\nL'uomo \u00e8 ritratto di tre quarti girato a sinistra, su sfondo neutro verde scuro e con un taglio molto visivo della figura. Il volto guarda intensamente lo spettatore ed \u00e8 incorniciato da un caschetto di capelli crespi, neri e in parte grigi, che riprendono il colore scuro della veste: analisi hanno per\u00f2 dimostrato che la veste era originariamente viola ed erano pi\u00f9 forti i toni rossi, poi ossidati.\nStraordinaria \u00e8 la capacit\u00e0 dell'artista di rendere effetti quali la morbidezza della capigliatura o il tepore della carne viva, grazie alla particolare tecnica tonalista con pennellate morbide senza il ricorso a contorni netti."}
{"id": "3281728", "revid": "119065353", "url": "https://it.wikipedia.org/wiki?curid=3281728", "title": "Museo della strumentazione e informazione cristallografica", "text": "Il museo della strumentazione e informazione cristallografica si trova presso la sede di Roma dell'Istituto di cristallografia del CNR, sita presso l'Area della Ricerca di Montelibretti.\nDescrizione.\nIl museo \u00e8 stato ideato e realizzato dall'ingegnere Fausto D'Aprile presso la sede di Roma dell'Istituto di Cristallografia del CNR. Al suo interno conserva materiale risalente agli inizi del XX secolo. Il museo \u00e8 suddiviso in tre sezioni:\nIl museo ha fornito competenze, strumenti e documentazione scientifica per costituire presso il dipartimento di Chimica e Tecnologie del Farmaco (CTF) dell'Universit\u00e0 La Sapienza di Roma una mostra permanente dedicata alla figura e all'opera di Giordano Giacomello e alla sua scuola.\nLa mostra, curata da Fausto D'Aprile, permette di seguire un itinerario storico-scientifico della chimica italiana del '900, di cui Giacomello \u00e8 stato una delle figure pi\u00f9 rappresentative.\nCollegamenti esterni.\nPagina web del Museo da cui, tramite la pagina Opere presenti si accede ad una visita virtuale e ad una guida in formato PDF"}
{"id": "3281734", "revid": "114040553", "url": "https://it.wikipedia.org/wiki?curid=3281734", "title": "Dalek", "text": ""}
{"id": "3281739", "revid": "1305772", "url": "https://it.wikipedia.org/wiki?curid=3281739", "title": "Job Cohen", "text": "Biografia.\nOrigini e formazione.\nCohen proviene da una famiglia ebraica liberale, figlio dello storico Dolf Cohen (1913-2004), ha un fratello minore storico della scienza Floris Cohen (1946). Ha studiato giurisprudenza all'Universit\u00e0 di Groninga. Successivamente ha lavorato all'Universit\u00e0 di Leida e all'Universit\u00e0 di Maastricht. \u00c8 diventato professore all'Universit\u00e0 di Maastricht nel 1983 e rettore nel 1991.\nAttivit\u00e0 politica.\nSegretario di Stato dei governi Lubbers e Kok.\nNel 1993 \u00e8 diventato Segretario di Stato per l'istruzione nel governo guidato da Ruud Lubbers. Dopo un anno \u00e8 tornato al suo lavoro scientifico. A quel tempo era anche membro della Prima camera degli Stati Generali, la camera alta del parlamento olandese. Nel 1998, ha lasciato la Prima camera per diventare Segretario di Stato per la Giustizia nel governo di Wim Kok. Come Segretario di Stato, \u00e8 sgtato responsabile, tra l'altro, dell'introduzione di una nuova legge sull'immigrazione.\nSindaco di Amsterdam.\n\u00c8 stato nominato sindaco della citt\u00e0 di Amsterdam il 17 gennaio 2001. Una delle sue prime apparizioni nel suo nuovo ruolo \u00e8 stato il matrimonio di una coppia omosessuale, la prima nei Paesi Bassi. Solo pochi mesi prima, Cohen, come Segretario di Stato, aveva difeso la legge sul matrimonio gay in parlamento. Il 2 febbraio 2002, ha celebrato il matrimonio civile del principe ereditario Guglielmo Alessandro e della principessa M\u00e1xima.\nCohen \u00e8 stato in occasione delle elezioni parlamentari del 2003 candidato alla carica di primo ministro. Tuttavia, il primo ministro democristiano Balkenende \u00e8 rimasto in carica e Cohen \u00e8 rimasto sindaco.\nLa rivista \"Time\" ha definito Cohen per il suo aspetto dopo l'omicidio di Theo van Gogh nel novembre 2004 come \"Eroe Europeo\". Cohen ha guidato la gente nella sua protesta mentre chiedeva l'unit\u00e0 e la tolleranza. Da allora ha provato durante il suo mandato come sindaco di \"tenere il tutto insieme\" (in olandese: \"de Boel bij te elkaar houden\") per Amsterdam che vivr\u00e0 fino alla sua reputazione come una citt\u00e0 cosmopolita e tollerante in futuro.\nCohen \u00e8 arrivato secondo dietro a John So al \"Melbourne World Mayor Award 2006\". Sono stati nominati un totale di cinquanta sindaci di tutti e cinque i continenti.\nLeader del Partito del Lavoro.\nFin dall'et\u00e0 di 20 Job Cohen \u00e8 un membro del Partito Laburista, il Partito socialdemocratico dei Paesi Bassi, il cui leader del partito \u00e8 stato, succedendo a Wouter Bos dall'aprile del 2010. Nel febbraio 2012, Cohen si \u00e8 dimesso da capo del partito. \nVita privata.\nIl 2 giugno 1972 si \u00e8 sposato a Groninga con Lidie Lodeweges. Hanno avuto due figli: un figlio Jaap nel 1980 e una figlia Lotte nel 1983. Sua moglie ha sofferto per anni di sclerosi multipla e mor\u00ec nell'agosto 2015. Il 6 gennaio 2016, Cohen ha annunciato di avere \"una relazione da qualche tempo\" con Anjes van der Linden, con la quale si \u00e8 sposato il 30 agosto 2016."}
{"id": "3281743", "revid": "380453", "url": "https://it.wikipedia.org/wiki?curid=3281743", "title": "Minas T\u00eanis Clube (pallavolo femminile)", "text": "Il Minas T\u00eanis Clube \u00e8 una societ\u00e0 pallavolistica femminile brasiliana, con sede a Belo Horizonte: milita nel campionato brasiliano di Superliga S\u00e9rie A e fa parte della societ\u00e0 polisportiva Minas T\u00eanis Clube.\nStoria.\nIl Minas T\u00eanis Clube nasce nel 1935, all'interno della societ\u00e0 polisportiva del Minas T\u00eanis Clube. Nei primi anni successivi alla nascita del Campionato Brasileiro de Clubes, il club \u00e8 subito protagonista, classificandosi al secondo posto nel 1978 e nel 1981. Dopo diversi anni senza grandi risultati, all'inizio degli anni novanta il club torna ad essere protagonista disputando due finali consecutive dell'allora Liga National, entrambe contro il , perdendo la prima e aggiudicandosi la seconda, diventando per la prima volta campione del Brasile.\nNella stagione 1999-00 il club disputa la prima finale della Superliga, perdendo contro il . Tra il 2002 ed il 2004, il club attraverso il momento pi\u00f9 importante della sua storia, disputando ben tre finali di campionato consecutive contro il e aggiudicandosi la prima, ma perdendo le due successive.\nNella stagione 2017-18 si aggiudica il campionato sudamericano per club 2018, mentre in quella successiva raggiunge la finale del campionato mondiale per club 2018 e vince la Coppa del Brasile 2019, bissando in seguito il trionfo al campionato sudamericano per club 2019; in entrambe le annate conquista inoltre il campionato mineiro.\nNella stagione 2020-21 conquista per la seconda volta la Coppa del Brasile."}
{"id": "3281747", "revid": "1728", "url": "https://it.wikipedia.org/wiki?curid=3281747", "title": "Picchi", "text": ""}
{"id": "3281749", "revid": "228587", "url": "https://it.wikipedia.org/wiki?curid=3281749", "title": "Gideon", "text": ""}
{"id": "3281751", "revid": "36426", "url": "https://it.wikipedia.org/wiki?curid=3281751", "title": "Maestro della Cappella Velluti", "text": ""}
{"id": "3281767", "revid": "177967", "url": "https://it.wikipedia.org/wiki?curid=3281767", "title": "Josef Franz Wagner", "text": "Biografia.\nNoto come \"Re della Marcia\" (appellativo che lo accomunava al celebre compositore di marce patriottiche americano John Philip Sousa), Josef Franz Wagner nacque il 20 marzo del 1856 a Vienna, citt\u00e0 nella quale svolse con molto successo l'attivit\u00e0 di capo banda militare e di compositore di marce militari.\nIl suo maggiore successo fu la marcia \"Unter dem Doppeladler\" (Sotto la doppia aquila), marcia ancora oggi molto nota il cui titolo faceva riferimento all'Aquila bicipite, emblema dell'Impero austro-ungarico. Tale marcia entr\u00f2 stabilmente nel repertorio del compositore e direttore d'orchestra americano John Philip Sousa che ne incise tre versioni; anche la Banda dell'Arma dei Carabinieri ne ha eseguito una versione diretta dal maestro Vincenzo Boccia ed una dal maestro Domenico Fantini per l'album La Fedelissima (RCA Italiana, KIS 239). Ancora oggi questo brano \u00e8 la marcia ufficiale del 1\u00ba Reggimento d'Artiglieria austriaco.\nFra le altre composizioni di Wagner, le pi\u00f9 popolari furono la marcia \"Tiroler Holzhackerbuaum\" (Marcia dei Boscaioli Tirolesi) e la polka \"Die lustigen Holzhackerbuam\" (Gli Allegri Boscaioli). \nNel 1895 Wagner scrisse la sua unica opera, \"Der Herzbub\", che ebbe il proprio debutto a Vienna.\nJosef Franz Wagner mor\u00ec nella sua citt\u00e0 natale il 5 giugno 1908 e fu sepolto nel \"Zentralfriedhof\", il Cimitero Centrale di Vienna."}
{"id": "3281768", "revid": "182193", "url": "https://it.wikipedia.org/wiki?curid=3281768", "title": "Carrozza Leichtstahlwagen", "text": "Le carrozze Leichtstahlwagen (carrozze leggere in acciaio) sono carrozze destinate al trasporto di viaggiatori, create per le Ferrovie Federali Svizzere (FFS) e successivamente cedute, in parte, ad alcune ferrovie in concessione italiane.\nStoria.\nFurono mezzi concepiti per garantire maggiori velocit\u00e0 grazie alla loro leggerezza rispetto alle carrozze tradizionali e a un accesso pi\u00f9 rapido dovuto al pianale ribassato dei vestiboli, posto a filo della banchina della stazione, che permetteva inoltre un incarrozzamento meno difficoltoso per gli utenti con limitazioni di movimento, come anziani e persone con bagagli. Costruite in due versioni, con vestibolo centrale o con due vestiboli paracentrali, sono state le carrozze standard per gli espressi svizzeri su tratte medio-lunghe fino agli anni settanta.\nEssendo il vestibolo centrale in posizione ribassata, gli ambienti viaggiatori (rialzati per permettere l'alloggiamento dei carrelli e delle apparecchiature tecniche) sono accessibili tramite gradini dal vestibolo stesso. Le carrozze sono intercomunicanti mediante una passerella pieghevole aperta dotata di parapetti.\nDismesse dal gestore originario verso la met\u00e0 degli anni ottanta, diverse carrozze vennero cedute a ferrovie in concessione italiane, che le hanno impiegate su servizi a carattere regionale/vicinale. Gli acquirenti furono le Ferrovie Nord Milano, dalle Ferrovie Padane, che le hanno dismesse all'inizio degli anni duemila, e dall'ACT di Reggio Emilia. Queste ultime, che le utilizzavano per i treni pendolari, ne hanno trasformato una in versione carrozza semipilota allo scopo di formare un convoglio reversibile (soprannominato nella zona \"Mir\u00f2\") in grado di effettuare un servizio di spola tra due stazioni senza dover spostare la locomotiva da un estremo all'altro del treno.\nCarrozze acquisite dalle FNM.\nLe Ferrovie Nord Milano acquisirono dalle FFS complessivamente 66 carrozze leggere, delle quali 56 con vestibolo centrale da 80 posti a sedere e 10 con vestibolo paracentrale da 72 posti; soprannominate \"svizzerette\", furono equipaggiate con i cavi passanti per poterle inserire in composizione ai treni reversibili ed entrarono in servizio tra il 1984 e il 1992.\nL'allestimento interno venne modificato, anche dopo l'immissione in servizio, portando a una situazione finale comprendente 33 carrozze di seconda classe, classificate EB 930 51\u00f778 (a vestibolo centrale) e EB 930 86\u00f790 (a vestiboli paracentrali), pi\u00f9 33 di prima classe, classificate EA 940 51\u00f778 (a vestibolo centrale) e EA 940 79\u00f783 (a vestiboli paracentrali). Ogni carrozza era provvista di una ritirata in una delle proprie estremit\u00e0. Tipicamente esse vennero impiegate in composizioni bloccate da quattro elementi: due carrozze, un'elettromotrice pesante EB.740 e un rimorchio semipilota EB.800. \nTali mezzi hanno accumulato una vita operativa complessiva di oltre mezzo secolo: il loro accantonamento procedette di pari passo con quello delle elettromotrici e delle rimorchiate-comando con cui operavano. L'ultimo servizio di linea venne svolto sulla Saronno-Novara con l'elettromotrice EB 740-18 la sera del 24 novembre 2012.\nGran parte delle \"svizzerette\" \u00e8 stata accantonata o demolita. Nel 2004, in occasione dei 125 anni di attivit\u00e0, le FNM hanno preservato due carrozze, in livrea speciale bianco-blu, che insieme all'elettromotrice EB.740-01 e a una carrozza semipilota EB.800 formano un convoglio ad uso di treni storici. Altre 9 vetture, in livrea regionale bianco-verde brillante blu, sono state cedute nel 2011 al museo Ferroviario del Verbano, che le utilizza abitualmente per l'effettuazione di treni storici.\nLivree.\nDurante l'esercizio sulla rete svizzera le carrozze furono pellicolate in livrea verde. Il materiale ceduto alle imprese italiane venne riverniciato nelle livree delle societ\u00e0 acquirenti: le FNM dapprima adottarono la livrea SOCIMI (arancio-bianco con fascia mediana nera) e successivamente lo schema \"regionale unificato\" (bianco-verde brillante con fascia blu), la SNFT utilizz\u00f2 la livrea \"giallo Marte-beige azalea\" (poi mantenuta per qualche tempo anche dopo il passaggio alle FNM), le Ferrovie Padane lo schema verde-bianco e la ACT Reggio Emilia il grigio-rosso-blu."}
{"id": "3281775", "revid": "300067", "url": "https://it.wikipedia.org/wiki?curid=3281775", "title": "Siim Sander Vene", "text": ""}
{"id": "3281785", "revid": "481349", "url": "https://it.wikipedia.org/wiki?curid=3281785", "title": "Guido Borgianni", "text": "Biografia.\nGuido Borgianni nasce a New York l'11 giugno 1915 dal fiorentino Roberto Borgianni, commerciante di pellami, e Sara Herreshoff, appartenente ad una delle famiglie pi\u00f9 ricche degli Stati Uniti e diventata una leggenda nella costruzione delle barche da regata che hanno partecipato e vinto anche l'America's Cup. Guido non aveva neppure un anno quando, una volta naufragato il matrimonio dei genitori, il padre lo riport\u00f2 a Firenze.\nDelle straordinarie doti di disegnatore e pittore di Guido Borgianni si accorse Galileo Chini, suo vicino di casa, il quale si adoper\u00f2 perch\u00e9 quel talento si affinasse. Cos\u00ec Borgianni frequent\u00f2 l'Accademia delle Belle Arti sotto la guida di Felice Carena, maestro severo, ma che sapeva apprezzare le qualit\u00e0 degli allievi. Nella prima parte della sua vita ha firmato le sue opere con il nero. Poi, quando divenne divisionista, inizi\u00f2 ad usare il rosso. Fra i suoi grandi estimatori c'erano Alessandro Parronchi e Oskar Kokoschka, che rimase ammaliato dai dipinti del Borgianni durante il soggiorno fiorentino del 1949. Piaceva moltissimo a Soffici, Saetti, Malaparte, Montale, Pratolini, Cesare Zavattini, lo sceneggiatore di Vittorio De Sica e del neorealismo italiano, che lo trovava \u201cbello come un Corot\u201d. Nel 1946 ha esposto alla Quadriennale di Roma. Dopo il matrimonio con Simonetta Avila nel 1954, la sua attivit\u00e0 si \u00e8 animata di viaggi: nel 1955 a Venezia, nel 1957 a Parigi, dal 1958 al 1962 in giro per l'Italia, nel 1964 in Spagna, nel 1971 a New York e Isole Barbados.\nNel 1950 ha ottenuto un premio alla Mostra Nazionale del Fiorino a Firenze e nel 1956 \u00e8 stato nominato Accademico dell'Accademia delle Arti del Disegno di Firenze.\nNel 1957 gli \u00e8 stato assegnato il Primo Premio alla Mostra del Ritratto alla Casa di Dante a Firenze.\nAlla sua morte, profondo cordoglio \u00e8 stato espresso dal presidente del Consiglio comunale di Firenze, Eugenio Giani: \"Ricordo - afferma Giani- la bellissima esposizione che, come Comune di Firenze, volemmo organizzare al Palagio di Parte Guelfa due anni fa, quando furono i collezionisti a volersi proporre con entusiasmo per dare degno riconoscimento a forse l'ultimo esponente di quella grande scuola del Novecento fiorentino che ha trovato in Borgianni continuit\u00e0 con artisti come Ottone Rosai e Ardengo Soffici.\"\nSue opere si trovano nella Galleria d'Arte Moderna di Palazzo Pitti, nella Collezione degli Autoritratti del Corridoio Vasariano e nel Gabinetto Disegni e Stampe degli Uffizi di Firenze, nella Raccolta d'Arte Moderna di Pisa, nella Galleria d'Arte Moderna di Bologna, alla Kunsthalle di Bielefeld (Germania) e in molte collezioni private italiane e straniere (a Milano, Torino, Genova, Firenze, Prato, Roma, Napoli, Palermo, Atene, Parigi, Londra, New York).\nMuore a Firenze il 2 gennaio 2011 all'et\u00e0 di 95 anni.\nOpere.\nLa pittura per Borgianni era una forma di urgenza. Una volta sulla spiaggia del Cinquale costru\u00ec una trincea e con i chiodi fiss\u00f2 la tela al cavalletto per poter dipingere sotto una bufera di acqua e vento. Neppure Ottone Rosai riusciva a strapparlo dal suo lavoro.\nL'artista ha dipinto dal vivo tutti gli angoli di Firenze : dalle Cascine alla chiesa del Cestello, dal Ponte Vecchio al Mercato centrale. Negli ultimi momenti della sua vita, non potendo pi\u00f9 andare in giro per le strade della citt\u00e0, aveva piazzato il cavalletto davanti alla grande finestra di cucina e dipingeva tutto quello che succedeva nel giardino sottostante, mentre di l\u00e0 d'Arno intravedeva, a seconda della stagione e quindi delle chiome degli alberi, la Torre d\u2019Arnolfo e il Cupolone. L'ultima apparizione pubblica \u00e8 avvenuta nel Salone dei Cinquecento, in Palazzo Vecchio, a novembre, quando ha ricevuto uno speciale riconoscimento al premio nazionale \u00abElisabetta e Mariachiara Casini\u00bb e la targa d'argento della Prima pagina della Nazione.\nViveva nel lungarno Torrigiani col sostegno economico della Legge Bacchelli, che il Presidente della Repubblica riconosce agli artisti che si trovano in difficolt\u00e0 e che hanno illustrato l'Italia con la propria opera."}
{"id": "3281787", "revid": "1318658", "url": "https://it.wikipedia.org/wiki?curid=3281787", "title": "Gotico brabantino", "text": "Il Gotico brabantino \u00e8 una variante diretta del gotico francese, o meglio dire l'arte gotica interpretata secondo il gusto fiammingo. Si svilupp\u00f2 nel Ducato di Brabante all'incirca a partire dal XIV secolo, e il centro motore ne fu Malines, con la costruzione della sua nuova cattedrale, e ben presto fu irradiato per tutte le Fiandre e in tutti i Paesi Bassi. Tra i pi\u00f9 importanti architetti sono da ricordare le famiglie del Keldermans di Malines e dei De Waghemakere di Anversa.\nOrigini e sviluppo.\nIl nuovo stile, poi detto gotico, sviluppatosi nell'\u00cele-de-France dall'Abbazia di Saint-Denis verso la met\u00e0 del XII secolo, arriv\u00f2 nei Paesi Bassi solo circa un secolo pi\u00f9 tardi tramite le potenti citt\u00e0 di Tournai e Liegi le quali importarono rispettivamente le influenze dalla Piccardia (Soissons) e della Champagne (Reims) e Borgogna.\nMa dal XIII-XIV secolo nel Brabante si inizi\u00f2 a diffondere un nuovo stile di gotico, sempre di matrice francese, ma con tali elementi da diversificarlo nettamente.\nIn questo nuovo linguaggio, gli edifici non concorrono pi\u00f9 in un'irrefrenabile altezza delle volte, ma, per mantenere il senso di verticalismo ci si concentra pi\u00f9 su altri dettagli. Si preferisce giocare sull'uso di slanciati finestroni all'esterno, e di pilastri dai semplici, o a volte assenti (collegiata di San Pietro di Lovanio) capitelli che si innestano svelti sulle volte. L'altezza delle volte rimane comunque elevata, sempre intorno ai 27-30 metri, solo nella cattedrale di Anversa, la pi\u00f9 grande del Belgio, arriver\u00e0 a toccare i 40 metri. Le coperture sono per la maggior parte realizzate a volta, soprattutto a crociera.\nLe nuove cattedrali brabantine si presentano di grandi dimensioni, in pietra bianca e dalle grandi coperture a tetti spioventi ricoperti d'ardesia; spuntano come \"montagne\" dalla selva di casette fiamminghe dai tipici frontoni triangolari e realizzate per lo pi\u00f9 in mattoni rossi.\nFurono proprio le abitazioni private, con i loro stravaganti frontoni triangolari, spesso a gradoni ad abbracciare per prime le nuove tendenze dello stile gotico nelle Fiandre; e furono proprio loro ad influenzare il nuovo disegno \"brabantino\" delle cattedrali gotiche.\nGli elementi che caratterizzano principalmente le Cattedrali \"brabantine\" sono:\nGli esempi pi\u00f9 significativi dello stile Gotico brabantino, nell'architettura religiosa, sono le grandi cattedrali di Malines, Anversa e la collegiata di San Pietro a Lovanio.\nArchitettura civile.\nLo stile \"brabantino\" presto conquist\u00f2 anche l'edilizia civile, dove fior\u00ec dal XIV-XV secolo donando all'arte dei veri e propri capolavori irripetibili. Infatti fin da allora tutta l'Europa del Nord se ne ispir\u00f2 per costruire i suoi edifici pubblici.\nIl grande sviluppo della borghesia nella societ\u00e0 delle Fiandre si espresse da un lato nell'opulenza e potenza delle corporazioni e dall'altro in una enorme libert\u00e0 delle Istituzioni municipali. Tutto il carattere borghese si espresse nella costruzione di sfarzosi edifici di uso pubblico come i grandi Mercati coperti (Halles) e i solenni Municipi, preziosi come reliquiari e resi alteri da superbe torri civiche dette \"Beffroi\".\nI mercati si presentano come dei grandi edifici molto decorati da rilievi, intagli, guglie e gallerie, e all'interno aperti in enormi spazi su pi\u00f9 livelli. fra i pi\u00f9 significativi si ricordano il mercato dei tessuti (Lakenhalle) di Ieper, quello di Bruges, l'antico mercato del pane (Broodhuis), oggi Maison du Roi a Bruxelles.\nI palazzi comunali, detti in neerlandese \"stadhuis\", sono imponenti e sfavillanti di decorazioni, bifore, pinnacoli, tetti spioventi con numerosi abbaini e speso rivestiti di un ricco apparato scultoreo che prende tutte le facciate. Incentrati su un cortile interno sono dotati di numerose ricche sale di rappresentanza e grandi saloni di Consiglio. I pi\u00f9 impressionanti sono il Municipio di Lovanio, Bruxelles, Bruges e Oudennarde.\nSempre nelle citt\u00e0 fiamminghe compare l'alta torre civica o Beffroi, simbolo per eccellenza delle libert\u00e0 comunali e della potenza cittadina. Sono altissime e molte decorate, alcune di esse sono dei veri capolavori assoluti dell'arte gotica come la cosiddetta \"Tour Inimitable\" di Bruxelles, alta ben 96 metri ed eretta nel 1454 ad opera di Marten van Rode. Si presentano come slanciate torri munite agli angoli di robusti torricini di rinforzo e dalle coperture pi\u00f9 fantasiose. Possono trovarsi accorpate ai grandi edifici dei mercati (Ieper, Bruges), ai Municipi (Bruxelles, Lier, Oudenaarde), alle cattedrali (Malines o anche isolate (Gand, Tournai) all'epoca erano concepite come strutture chiuse atte a custodire i pi\u00f9 preziosi beni di propriet\u00e0 della citt\u00e0; tra questi spiccavano i diplomi concessi dai grandi feudatari o dall'Imperatore che riconoscevano determinati diritti ed esenzioni alle citt\u00e0. Sono tutti stati iscritti nel 1999 fra i campanili di Belgio e Francia della lista dei patrimoni dell'umanit\u00e0 dell'UNESCO.\nDiffusione nei Paesi Bassi.\nMolti edifici, religiosi e civili, delle antiche contee di Zelanda e Olanda costruiti in stile gotico, spesso vengono erroneamente indicati come \"stile olandese\", ma in realt\u00e0 si tratta sempre dello \"Stile brabantino\", secondo le varianti concesse alle tradizioni locali.\nUna differenza sostanziale \u00e8 rappresentata dal terreno, non pi\u00f9 solido e stabile, ma spesso acquitrinoso e molle, non adatto a sorreggere grandi pesi; e la carenza di cave di pietra. Di conseguenza si dovettero sviluppare tecniche costruttive alternative. Per risolvere il problema del peso si sostituirono le volte a crociera in pietra, pesantissime tanto da richiedere anche il rinforzo degli archi rampanti, con leggere volte a botte lignee. Riguardo alla pietra, importata dal Belgio, si fece un uso maggiore del mattone. L'architetto bruxellese Everaert Spoorwater ha svolto un ruolo importante nella diffusione del gotico brabantino in Olanda e Zelanda. Ha perfezionato un metodo per la costruzione di grandi edifici. Realizzando, infatti, dei progetti base standard, praticamente tutte le parti costitutive in pietra dell'edificio potevano essere ordinate direttamente alle cave del Belgio, cosicch\u00e9 alla sua destinazione dovevano essere semplicemente assemblati. Questo ha eliminato il problema dello stoccaggio nei pressi del cantiere, e inoltre, il lavoro poteva essere fatto senza la presenza permanente dell'architetto. \nD'altro canto, significa anche che molti edifici realizzati con la guida di Spoorwater si rassomiglino, portando una grande diffusione del linguaggio formale dello stile gotico brabantino in Olanda."}
{"id": "3281791", "revid": "228446", "url": "https://it.wikipedia.org/wiki?curid=3281791", "title": "Conferenza dell\u2019Africa Occidentale", "text": ""}
{"id": "3281799", "revid": "486946", "url": "https://it.wikipedia.org/wiki?curid=3281799", "title": "Safi-Pasta Zara", "text": ""}
{"id": "3281802", "revid": "767487", "url": "https://it.wikipedia.org/wiki?curid=3281802", "title": "La leggenda dell'arciere di fuoco", "text": "La leggenda dell'arciere di fuoco (\"The Flame and the Arrow\") \u00e8 un film del 1950 diretto da Jacques Tourneur\nTrama.\nDardo, plebeo lombardo del XII secolo e montanaro solitario, si inimica il governatore germanico, il conte Ulrico, detto Il Falco. Costui rapisce il giovane figlio di Dardo, Rino, e lo porta con s\u00e9 a vivere a corte insieme alla sua madre naturale, la plebea Francesca, che anni prima abbandon\u00f2 Dardo e Rino stesso attratta dal benessere della vita nobiliare. Dardo accetta suo malgrado l'aiuto dei suoi compatrioti e amici ribelli, tra cui Zufolo, nel tentativo di liberare il figlio; nel frattempo, si innamora della giovane nobildonna nipote di Ulrico, Anna, combattuta ella stessa tra il suo rango e ci\u00f2 che prova per Dardo.\nProduzione.\nCorriganville, Ray Corrigan Ranch, Simi Valley, California\nDistribuzione.\nIl film fu distribuito dalla Warner Bros. Pictures\nDate di uscita.\nAlias"}
{"id": "3281804", "revid": "580", "url": "https://it.wikipedia.org/wiki?curid=3281804", "title": "Mohel", "text": "Il mohel (\nOrigini.\nLa Torah prescrive la circoncisione obbligatoria per tutti gli ebrei maschi: i riferimenti pi\u00f9 noti sono presenti nel libro della Genesi: \"Nel corso di tutte le generazioni, ogni maschio sar\u00e0 circonciso quando \u00e8 di otto giorni ... Questo \u00e8 il mio patto nella vostra carne, un'alleanza eterna ... Il maschio il cui prepuzio non \u00e8 stato circonciso viola la mia alleanza\".\nFunzione.\nIl mohel si occupa di tre atti, normalmente distinti:\nRuolo.\nIl padre del bambino ha l'obbligo biblico di eseguire la circoncisione. Tuttavia, poich\u00e9 la maggior parte dei padri non hanno la formazione medica necessaria, si designa un mohel come delegato. Il mohel \u00e8 specializzato nella circoncisione e i rituali relativi alla procedura. Molti mohelim sono medici o rabbini (e alcuni sono anche entrambi) o cantori. \nPer tradizione il mohel usa un \"coltello\". Secondo la legge ebraica, un mohel deve trarre del sangue dalla ferita della circoncisione.\nLeggi in Italia.\nIn Italia questa pratica viene esercitata da un chirurgo o da un medico."}
{"id": "3281807", "revid": "1543377", "url": "https://it.wikipedia.org/wiki?curid=3281807", "title": "Yby Ya\u00fa", "text": "Yby Ya\u00fa, scritto anche nella forma Yby Ya'\u00fa, \u00e8 un centro abitato del Paraguay, situato nel dipartimento di Concepci\u00f3n; la localit\u00e0 forma uno degli 8 distretti del dipartimento.\nPopolazione.\nAl censimento del 2002 Yby Ya\u00fa contava una popolazione urbana di 3.331 abitanti (19.764 nell'intero distretto).\nCaratteristiche.\nYby Ya\u00fa \u00e8 stata elevata al rango di distretto tramite la legge n\u00ba 1.100 del 20 dicembre 1984."}
{"id": "3281808", "revid": "36426", "url": "https://it.wikipedia.org/wiki?curid=3281808", "title": "Fontego", "text": ""}
{"id": "3281812", "revid": "443105", "url": "https://it.wikipedia.org/wiki?curid=3281812", "title": "Yby Ya'\u00fa", "text": ""}
{"id": "3281813", "revid": "276327", "url": "https://it.wikipedia.org/wiki?curid=3281813", "title": "Proparossitono", "text": ""}
{"id": "3281814", "revid": "276327", "url": "https://it.wikipedia.org/wiki?curid=3281814", "title": "Ossitono", "text": ""}
{"id": "3281819", "revid": "287204", "url": "https://it.wikipedia.org/wiki?curid=3281819", "title": "Yby Yau", "text": ""}
{"id": "3281823", "revid": "300067", "url": "https://it.wikipedia.org/wiki?curid=3281823", "title": "Jean Luc Monschau", "text": ""}
{"id": "3281824", "revid": "486946", "url": "https://it.wikipedia.org/wiki?curid=3281824", "title": "John Baldwin", "text": ""}
{"id": "3281840", "revid": "122315394", "url": "https://it.wikipedia.org/wiki?curid=3281840", "title": "David Call", "text": "Biografia.\nFrequenta la \"NYU Tisch School of the Arts\" e la \"Atlantic Theater Company Acting School\" e debutta nella commedia \"La scandalosa vita di Bettie Page\". Non raggiunge il successo fino a quando partecipa al film \"The Architect\" di Matt Tauber.\nRecita a fianco di William Hurt e Michelle Trachtenberg nel film \"Beautiful Ohio\" e, nel 2007, appare per la prima volta in un film per la televisione nel ruolo di James Badge Dale in \"Fort Pit\", seguito poi da \"Un amore senza tempo\".\nNel 2008 firma un contratto con la Fox Television e appare in tre episodi della serie televisiva \"Canterbury's Law\" nel ruolo di Martin Connor. Partecipa come guest star in diverse altre serie TV come \"\", \"Army Wives - Conflitti del cuore\" e \"Rescue Me\".\nIl 17 luglio del 2010 entra nel cast di \"Gossip Girl\" nel ruolo di Ben Donovan."}
{"id": "3281854", "revid": "125062657", "url": "https://it.wikipedia.org/wiki?curid=3281854", "title": "Ed Wynn", "text": "Popolarissimo a teatro, gli venne dato il nomignolo di \"The Perfect Fool\". Fu uno dei pionieri degli show radiofonici degli anni trenta.\nBiografia.\nInizi\u00f2 la sua carriera nel 1903 nel circuito del vaudeville. Il suo successo sulle scene lo fece diventare una delle star delle Ziegfeld Follies, quando nel 1914 cominci\u00f2 a lavorare per il grande impresario di Broadway con Leon Errol, Annette Kellerman, Ann Pennington e Bert Williams e nel 1915 con Ina Claire, Erroll, W. C. Fields, Justine Johnstone, Mae Murray, la Pennington, Williams, Helen Barnes, Marion Davies ed Olive Thomas.\nPass\u00f2 al cinema nel 1927, diventando in seguito negli anni cinquanta uno dei pi\u00f9 noti volti televisivi con il suo programma \"The Ed Wynn Show\". Lavor\u00f2 soprattutto per la tv, prestando anche la sua voce a personaggi cartoon, come il Cappellaio Matto nella versione originale di \"Alice nel Paese delle Meraviglie\" (1951).\nWynn scrisse, diresse e produsse numerosi spettacoli di Broadway. Tra i suoi ultimi lavori, vi fu anche la partecipazione a \"Mary Poppins\" (1964) nel ruolo di zio Albert.\nSi spos\u00f2 tre volte: la prima nel 1914 con l'attrice Hilda Keenan da cui ebbe un figlio, Keenan (1916-1986), divenuto anch'egli attore, che lo rese nonno di due nipoti, Ned e Tracy; il matrimonio fin\u00ec con un divorzio nel 1937 e un mese dopo egli spos\u00f2 Frieda Mierse, da cui divorzi\u00f2 nel 1939. Nel 1946, si spos\u00f2 con Dorothy Elizabeth Nesbitt da cui divorzi\u00f2 nove anni dopo, nel 1955.\nMorte.\nMor\u00ec nel 1966, a 79 anni, a causa di un cancro all'esofago. Negli ultimi anni soffr\u00ec anche della malattia di Parkinson. Venne sepolto al Forest Lawn Memorial Park."}
{"id": "3281855", "revid": "120150671", "url": "https://it.wikipedia.org/wiki?curid=3281855", "title": "Nuda (Giorgione)", "text": "La Nuda \u00e8 un affresco staccato () di Giorgione, databile al 1508 circa e conservato presso le Gallerie dell'Accademia di Venezia. Proviene dalla facciata del Fondaco dei Tedeschi.\nStoria.\nNella notte tra il 27 e il 28 gennaio 1505 and\u00f2 a fuoco il duecentesco edificio del Fondaco dei Tedeschi, la sede commerciale della nazione tedesca a Venezia. Il Senato veneziano approv\u00f2 in meno di cinque mesi un nuovo progetto per un edificio pi\u00f9 grande e monumentale, che venne edificato entro il 1508. In quell'anno una contesa su un pagamento dimostra che a quell'epoca dovevano essere conclusi gli affreschi sulle pareti esterne, eseguiti da Giorgione e dal suo giovane allievo Tiziano.\nVasari vide gli affreschi nel loro splendore e, pur senza riuscire a decifrarne il significato, li lod\u00f2 molto per le proporzioni e il colorito \"vivacissimo\", che le facevano sembrare \"tratte al segno delle cose vive, e non a imitazione nessuna della maniera\".\nLa \"Nuda\" era gi\u00e0 piuttosto frammentaria nel 1760, quando fu oggetto di un'incisione di Anton Maria Zanetti. Danneggiati dagli agenti atmosferici, dal clima umido e dal salmastro della laguna, nel XIX secolo gli affreschi vennero infine staccati e musealizzati, tra la Ca' d'Oro e la Galleria dell'Accademia.\nDescrizione e stile.\nSotto una finta nicchia si trova una figura femminile nuda, coi capelli raccolti, sicuramente un soggetto simbolico di cui per\u00f2 oggi non si conosce il significato, anche per la perdita delle parti dipinte con gli eventuali attributi.\nNonostante il pessimo stato conservativo si pu\u00f2 ancora apprezzare nella figura lo studio sulla proporzione ideale, un tema allora molto in voga, ispirato alla statuaria classica e trattato in pittura in quegli stessi anni anche da D\u00fcrer. Inoltre \u00e8 ancora percepibile la vivacit\u00e0 cromatica, che dava alla figura quel tepore delle carni come se fossero vive, caratteristica dello stile di Giorgione."}
{"id": "3281856", "revid": "584834", "url": "https://it.wikipedia.org/wiki?curid=3281856", "title": "Cicloturismo rurale", "text": "Il cicloturismo rurale \u00e8 una branca del cicloturismo, praticato principalmente su percorsi fuoristrada. Viene scelto da chi vuole avere un diretto contatto con la natura, lontano dalle automobili, magari su territori dove non sono presenti piste ciclabili. \nLa bici pi\u00f9 adatta \u00e8 la mountain bike o comunque una bici adatta per i terreni non regolari. \nIl cicloturismo rurale pu\u00f2 essere praticato anche a tappe di pi\u00f9 giorni, facendo sosta magari negli agriturismi. \nQuesto tipo di cicloturismo ben si associa alla visita di parchi e riserve naturali. \nA volte lo scopo non \u00e8 puramente ricreativo ma avventuroso (desiderio di superare percorsi che presentano particolari difficolt\u00e0). \nItinerari.\nGeneralmente gli itinerari pi\u00f9 appetibili sono quelli che presentano elementi territoriali caratteristici (turismo di territorio). \nA volte i percorsi seguono gli antichi itinerari religiosi e si abbinano al turismo religioso. \nAltre volte si seguono percorsi tematici ben segnalati come le strade dell'olio e le strade del vino.\nIn Italia.\nIn Italia ad esempio si sta cercando di rilanciare alcuni antichi e importanti itinerari come i tratturi della transumanza, un tempo percorsi dalle greggi e oggi caduti in disuso. Ma anche la Via Francigena pu\u00f2 essere un percorso abbinabile al cicloturismo rurale.\nAll'estero.\nFuori d'Italia vi sono percorsi di lunga percorrenza; uno dei pi\u00f9 famosi e frequentato \u00e8 il Cammino di Santiago di Compostela, itinerario spesso su strade bianche a volte anche accidentate, da molti percorso in bici."}
{"id": "3281857", "revid": "36426", "url": "https://it.wikipedia.org/wiki?curid=3281857", "title": "La Nuda", "text": ""}
{"id": "3281858", "revid": "36426", "url": "https://it.wikipedia.org/wiki?curid=3281858", "title": "La nuda", "text": ""}
{"id": "3281863", "revid": "57342", "url": "https://it.wikipedia.org/wiki?curid=3281863", "title": "Benedetta Ponticelli", "text": "Biografia.\nNata a Siena, ma cresciuta a Livorno, citt\u00e0 nella quale ha mosso i primi passi nel mondo della recitazione, \u00e8 laureata in lettere moderne all'Universit\u00e0 di Pisa. Dopo gli esordi nella citt\u00e0 labronica, si \u00e8 iscritta ad un corso di doppiaggio a Milano, lavorando sia per le compagnie di doppiaggio di questa citt\u00e0 che per quelle di Roma.\n\u00c8 attiva nel doppiaggio di cartoni animati (come \"Le avventure di Jimmy Neutron\"), nel palinsesto televisivo di Disney Channel e al cinema.\nNel 2013 presta la sua voce alla nuova Lara Croft in \"Tomb Raider\", reboot dell'omonima serie videoludica, e nello stesso periodo, viene scelta per doppiare Tails da \"Sonic Generations\".\nBenedetta Ponticelli lavora anche come voce dei promo del canale Disney Junior dal 2011."}
{"id": "3281871", "revid": "1305772", "url": "https://it.wikipedia.org/wiki?curid=3281871", "title": "Horqueta", "text": "Horqueta \u00e8 una citt\u00e0 del Paraguay, situata nel dipartimento di Concepci\u00f3n; la localit\u00e0 forma uno degli 8 distretti del dipartimento.\nPopolazione.\nAl censimento del 2002 Horqueta contava una popolazione urbana di 9.946 abitanti (52.573 nell'intero distretto).\nCaratteristiche.\nI primi documenti che citano la citt\u00e0 risalgono all'anno 1793, quando le autorit\u00e0 episcopali diedero il permesso di ufficiare la prima messa cattolica il giorno 10 maggio. Essendo al centro di una zona di forte produzione agricola, la maggior parte degli abitanti vivono in piccoli agglomerati al di fuori della cerchia urbana.\nLe principali coltivazioni sono cotone, sesamo, mais, fagioli, manioca e frutta; la citt\u00e0 \u00e8 conosciuta anche come la \"capitale del \"Ka\u00b4a He\u00b4e\"\" (Stevia rebaudiana). Nella zona \u00e8 diffuso anche il piccolo artigianato."}
{"id": "3281874", "revid": "1543377", "url": "https://it.wikipedia.org/wiki?curid=3281874", "title": "AMPIA", "text": "L'acronimo AMPIA viene utilizzato dai soccorritori, durante gli interventi di emergenza sanitaria, per ricordare le informazioni utili da ottenere, relative alla storia medica e non del paziente.\nNel caso il paziente non sia in grado di rispondere o non sia attendibile, come nel caso dei bambini, le informazioni possono essere chieste direttamente ai familiari o ai conoscenti presenti sul posto.\nIl recupero di queste informazioni fa parte della lettera \"E\" del protocollo di soccorso \"ABCDE\".\nSignificato.\nLe lettere dell'acronimo stanno per:\nSAMPLE.\nIn sostituzione dell'AMPIA pu\u00f2 essere utilizzato l'acronimo SAMPLE, con il quale \u00e8 quasi coincidente. Di origine anglofona, \"SAMPLE\" viene comunemente utilizzato anche in altri paesi, tra cui l'Italia."}
{"id": "3281875", "revid": "15756", "url": "https://it.wikipedia.org/wiki?curid=3281875", "title": "Rassegna nazionale delle arti figurative", "text": "Nel 1948 anche la Quadriennale di Roma risent\u00ec del dibattito su \u201ccontinuit\u00e0 o rottura\u201d con la cultura del ventennio fascista, all'epoca molto sentito. A segnare il distacco la stessa denominazione venne mutata in \"Rassegna nazionale delle arti figurative\" (sebbene dalla successiva edizione del 1951 la rassegna riprender\u00e0 il nome originario). Si chiuse \"l'era\" della gestione di Cipriano Efisio Oppo (che, per la prima volta, si ritenne libero di partecipare come artista all'esposizione) e la Quadriennale venne affidata a un commissario, lo scultore Francesco Coccia, che ne divent\u00f2 anche segretario generale.\nNon furono previsti premi per gli espositori e di conseguenza venne eliminata anche la giuria; la stessa sede espositiva fu spostata, per motivi logistici, alla Galleria nazionale d'arte moderna a Valle Giulia. La continuit\u00e0 rimase nella formula che vide la Quadriennale romana come una ricognizione a tutto tondo delle arti figurative in Italia. Gli artisti presenti furonoo circa ottocento, le opere millecinquecento.\nL'esposizione si apr\u00ec il 31 marzo del 1948 e si chiuse nel maggio 1948, con una scarsa presenza di pubblico.\nVi parteciparono i Neocubisti e gli astrattisti del Gruppo Forma.\nGiuria di accettazione.\nGli artisti furono scelti da una giuria presieduta dallo stesso Francesco Coccia (presidente) e da Felice Casorati, Pericle Fazzini, Alberto Gerardi, Renato Guttuso, Mario Mafai e Paolo Ricci.\nAllestimento e collocamento delle opere.\nIl collocamento fu affidato ad una commissione ad hoc, composta da Nino Bertoletti, Francesco Perotti, Enrico Prampolini e Giovanni Prini.\nCatalogo.\nIl catalogo, \"Rassegna nazionale di arti figurative\", venne editato per i tipi dell'Istituto grafico tiberino.\nRetrospettive.\nVenne inaugurata l'usanza di presentare retrospettive, spazi vengono riservati a Rudolf Levy, Arturo Martini e Arturo Nathan.\nA.\nDomenico Abate Critaldi; Manfredo Acerbo; Antonio Achilli; Afro (Afro Basaldella); Albert Alcalay; Edoardo Alfieri; Enrico Alimandi; Adriano Alloati jr; Augusto Alvini; Orazio Amato; Emilio Ambron; Giovanni Amoroso; Cesare Andreoni; Alberto Andrullo; Pietro Angelini; Arduino Angelucci; Pietro Annigoni; Nereo Annovi; Flavi Arlotta; Giuseppe Armocida; Federica Aroldi Furlotti; Pierluigi Arri; Beppe Assenza; Astorio (Ariosto Trinchera); Ugo Attardi; Marcello Avenali; Luigi Aversano\nB.\nMario Bacchelli; Maria Bacci Baccio; Venanzio Baccilieri; Vittorino Bagattini; Armando Baldinelli; Giacomo Balla; Gianni Ballar\u00f2; Giovanni Bandieri; Aurelio Barbagallo; Giuseppe Barberi; Carlo Barbieri; Francesco Barbieri; Giovanni Barbisan; Eduard Bargheer; Pietro Barill\u00e0; Renato Barisani; Duilio Barnab\u00e8; Antonio Barrera; Luigi Bartolini; Ugo Vittore Bartolini; Nunzio Bava; Laura Bellini; Ennio Belsito; Benedetta (Benedetta Cappa Marinetti); Ibleto Bentivoglio; Ugo Bernasconi; Roberto Bertagnin; Antonio Berti; Augusto Bertinara; Mario Bertini; Nino Bertocchi; Nino Bertoletti; Lino Berzoini; Wanda Biagini; Lino Bianchi Barriviera; Angelo Biancini; Pietro Bibolotti; Primo Bidischini; Tarquinio Bignozzi; Carlo Bisi; Marcello Boccacci; Umberto Boccioni; Oreste Bogliardi; Marcello Boglione; Evaristo Boncinelli; Sergio Bonfantini; Antonio Bonfiglio; Renzo Bongiovanni Radice; Girolamo Bonomi; Enrico Bordoni; Aldo Borgonzoni; Maria Grazia Bornigia; Pompeo Borra; Luciano Borsotti; Alfonso Bortolotti; Timo Bortolotti; Carlo Bossi; Silvano Bozzolini; Tarquinio Bignozzi; Bruno Bramanti; Luise Diana Brancaccio; Gastone Breddo; Antonio Brenda; Antonio Bresciani; Elisabetta Brewster; Remo Brindisi; Aldo Brizzi; Luigi Brunello; Anselmo Bucci; Mario Bucci; Antonio Bueno; Xavier Bueno; Pietro Bugiani; Guido Bugli; Linda Buonaiuti; Ezio Buscio; Remigio Butera\nC.\nGuido Cadorin; Lelia Caetani; Corrado Cagli; Luigi Andrea Calabrini; Antonio Calderara; Guido Calori; Bruno Calvani; Ettore Calvelli; Aldo Cal\u00f2; Amelia Camboni; Domenico Campanelli; Pier Carlo Campanello; Giuseppe Canali; Franco Cannilla; Domenico Cantatore; Bruno Cappacci; Ugo Capocchini; Giuseppe Capogrossi; Dino Caponi; Giuliana Caporali; Antonio Caporusso; Alfiero Cappellini; Carmelo Cappello; Elena Cappiello; Antonio Capuano; Domenico Caputi; Antonio Carbonati; Carlo Caroli; Nicolas Carone; Aldo Carpi; Carlo Carr\u00e0; Sebastiano Carta; Dino Caruso; Ugo Carr\u00e0; Evelina Casalini; Pino Casarini, Michele Cascella, Tommaso Cascella; Ezio Casone; Aurelia Casoni, Cesare Casoni; Felice Casorati; Umberto Maria Casotti; Bruno Cassinari; Narciso Cassino; Ugo Castellani; Alfio Castelli; Raffaele Castelli; Renato Casti; Leo Castro; Eustachio Catalano; Alfredo Catarsini; Galileo Cattabriga; Emanuele Cavalli; Saverio Cavalli; Guglielmo Achille Cavellini; Leonetta Cecchi Pieraccini; Dario Cecchi; Celestino Celestini; Anna Cena; Gabriele Cena; Giuseppe Centi; Romolo Cerrati; Giuseppe Cerrina; Luigi Cervellati; Giuseppe Cesetti; Arturo Cecchi; Sandro Cherchi; Alberto Chiancone; Aldo Chiappelli; Francesco Chiappelli; Maria Chiaromonte; Riccardo Chicco; Filippo Chissotti; Giovanni Chissotti; Guido Chiti; Giovanni Ciangottini; Vincenzo Ciardo; Arnoldo Ciarrocchi; Mario Cimarra; Virginio Ciminaghi; Mario Ciucci; Remigio Clementoni; Mario Cocchi; Antonio Cocchioni; Francesco Coccia; Giovanni Colacicchi; Domenico Colao; Ettore Colla; Raffaele Collina; Gianni Colognese; Rolando Colombini; Edoardo Maria Colucci; Mario Colucci; Vincenzo Colucci; Silvio Consadori; Pietro Consagra; Giovanni Consolazione; Giuseppe Consoli; Vico Consorti; Carlo Conte; Michelangelo Conte; Primo Umberto Conti; Nino Corrado Corazza; Antonio Corpora; Carlo Corsi; Giulio Corsini; Mario Cortiello; Franco Costa; Raffaele Costi; Tullio Crali; Italo Cremona; Angelo Mario Crepet; Luigi Crisconio; Carlo Crispini; Gino Croari; Venanzo Crocetti; Arnolfo Crucianelli; Domenico Cucchiarti; Resita Cucchiari; Renata Cuneo; Armando Cuniolo; Vittorio Cusatelli\nD.\nGian Rodolfo D'Accardi; Marcello D'Agliano; Carlo D'Aloisio Da Vasto; Gemma D'Amico Flugi; Giulio D'Angelo; Lorenzo D'Ardia Caracciolo; Manlio D'Ercoli; Giulio Da Milano; Eugenio Da Venezia; Mario Guido Dal Monte; Tullio Dall\u2019Anese; Carlo Dalla Zorza; Romeo Daneo; Franco Dani; Mario Davico; Arturo Dazzi; Luigi De Angelis, Vitaliano De Angelis; Domenico De Bernardi; Cia De Blasio; Enrico De Cillia; Eugenio De Courten; Emilia De Divitiis; Sergio De Francesco; Ladislao De Gauss; Renato De Giorgis; Raffaele De Grada; Pietro De Laurentiis; Benedetto De Lisi; Federico De Rinaldo; Roberto De Robertis; Carlo De Roberto; Francesco De Rocchi; Amleto De Santis; Enrico De Tomi; Antonio De Val; Margherita De Vincentiis Zambrano; Giorgio De Vincenzis; Umberto Degano; Angelo Del Bon; Nannetta Del Vivo; Mario Delitalia; Fausto Maria Della Bona; Angelo Della Torre; Mino Delle Site; Fortunato Depero; Stanislao Dessy; Edoardo Devetta; Clara Deyeze; Angelo Di Castro Ottavi; Vittorio Di Cobertaldo; Palmerindo Di Fabio; Maria Grazia Di Giorgio; Alfonso DI Pasquale; Mario Dinon; Benvenuto Maria Disertori; Michele Dixitdomino; Pietro Dodero; Felice Dottarelli; Ida Pia Donati; Maria Antonietta Doneg\u00e0; Piero Dorazio; Carlo Dottarelli; Gerardo Dottori; Ercole Drei; Amigo Dreoni; Ofelia Duranti Keelan\nE.\nBianca Emanuele\nF.\nAgenore Fabbri; Ulderico Fabbri; Marcello Facciotti; Tonci Fantoni; Eliano Fantuzzi; Enzo Faraoni; Guido Fanna; Fernando Farulli; Roberto Fasola; Alessandro F\u00e8 d'Ostiani; Ferruccio Ferrazzi; Pier Demetrio Ferrero; Maro Ferretti; Guido Ferroni; Toni Fiedler; Tullio Figini; Fillia (Luigi Enrico Colombo); Garzia Fioresi; Eva Fischer; Gyory Fisch; Napoleoni Fiumi; Carlo Fontana Arnaldi; Lucio Fontana; Armando Foresti; Claudia Formica; Felicita Frai; Riccardo Francalancia; Francesco Franchetti; Lidia Franchetti; Nino Franchina; Valerio Fraschetti; Gino Frattani; Maria Maddalena Fremura; Salvatore Friscia; Donato Frisia; Achille Funi; Bruno Furlotti\nG.\nIgnaz Gabloner; Nicola Galante; Nino Galizzi; Guido Galletti; Albino Galvano; Mario Gambetta; Lorenzo Garaventa; Tullio Garbari; Franco Garelli; Luciano Gaspari; Bruna Gasparini; Nino Gasparri; Saverio Gatto; Pietro Gaudenzi; Piero Gauli; Romano Gazzera; Lelio Gelli; Franco Gentilini; Alberto Gerardi; Oscar Ghiglia; Gianbecchina (Giovanni Becchina); Manlio Giarrizzo; Angelo Giordani; Alvaro Giordano; Edoardo Giordano; Salvatore Giordano; Giacomo Giorgis; Ezio Giovannozzi; Nazzareno Gironi; Franco Girosi; Laura Giuliani Redini; Maria Laetitia Giuliani; Raffaele Giurgola; Giuseppe Golfieri; Gino Gonni; Lina Gorgone; Biagio Grassi; Tonino Grassi; Ugo Adriano Graziotti; Renzo Grazzini; Emilio Greco; Paolo Grilli; Italo Griselli; Cesarina Gualino; Antonio Guarino; Lorenzo Guerrini; Mino Guerrini; Michele Guerrisi; St\u00e9phanie Guerzoni; Virgilio Guidi; Renato Guttuso; Beppe Guzzi; Virgilio Guzzi\nH.\nSigne Hammar\nI.\nBruno Innocenti; Casimiro Iodi; Franco Iurlo\nJ.\nJosef Jarema\nK.\nNicolaj Kasak; Luigi Krumm\nL.\nEttore Lalli; Dino Lanaro; Angelo Maria Landi; Fileberto Lardera; Mario Lattes; Giuseppe Lavagna; Domenico Lazzareschi; Pietro Lazzari; M.M. Lazzaro (Domenico Maria Lazzaro, detto Mim\u00ec); Walter Lazzaro; Leoncillo (Leoncillo Leonardi); Marcello Leoncini; Paola Levi Montalcini; Carlo Levi; Adolfo Levier; Rudolf Levy; Umberto Lilloni; Giuseppe Lombardi; Giovanni Lomi; Rinaldo Lotta; Dilvo Lotti; Gino Lucchi Del Zozzo; Ugo Lucerni; Maria Lupieri\nM.\nMino Maccari; Raffaella Macr\u00ec; Mario Mafai; Umberto Maganzini; Nina Maggi; Raffaella Magliola Maciocchi; Alberto Magnelli; Angelo Camillo Maine; Giuseppe Malagodi; Rodolfo Malesci; Ermanno Malisan; Ugo Malvano; Mauro Manca; Maria Mancuso Grandinetti; Pompilio Mandelli; Domenico Manfredi; Roberto Manni; Edgardo Mannucci; Antonio Marrasco; Pasquarosa (Pasquarosa Marcelli Bertoletti); Nella Marchesini; Maria Santicchi Marchetti; Giovanni March; Millo Marchi; Mario Marcucci; Anacleto Margotti; Valerio Mariani; Marino Marini; Umberto Mariotti; Eugenio Markowsky; Piero Martina; Manlio Martinelli; Gaetano Martinez; Arturo Martini; Carlo Martini; Enrico Martini; Giuseppe Martini; Quinto Martini, Napoleone Martinuzzi; Marcello Mascherini; Aniello Antonio Mascolo; Giacomo Maselli; Umberto Mastroianni; Concetto Maugeri; Daphne Maugham Casorati; Marino Mazzacurati; Giuseppe Mazzoli; Antonio Mazzotta; Giuseppe Mazzullo; Osvaldo Medici Del Vascello; Pietro Melecchi; Melchiorre Melis; Roberto Meli; Mario Meli; Gino Meloni; Elena Iolanda Meneghini; Antonio Mennella; Costanza Mennyey; Francesco Menzio; Francesco Camillo Mercati; Plinio Mesciulam; Lorenzo Gigotti Micheli; Corrado Michelozzi; Giuseppe Migneco; Sebastiano Miluzzo; Leone Minassian; Carlo Minelli; Carla Mingoli; Luciano Minguzzi; Saro Mirabella; Amedeo Modigliani; Natalia Mola; Sante Monachesi; Pasquale Monaco; Alvaro Monnini; Dante Montanari; Giuseppe Montanari; Ercole Monti; Rolando Monti; Emanuele Montrone; Giorgio Morandi; Pietro Morando; Enzo Morelli; Mattia Moreni; Bernardo Morescalchi; Eraldo Mori Cristiani; Neno Mori; Pasquali Morino; Giuseppe Moro; Federico Moroni; Ivan Mosca; Mario Moschi; Gabriele Mucchi; Bruno Munari; Anton Zoran Music\nN.\nGilda Nagni; Arduino Nardella; Antonio Nardi (pittore); Giovanna Nascimbene Tallone; Renato Natali; Arturo Nathan; Aldo Natili; Dario Neri; Giovanni Nicolini; Alberto Nobili; Francesco Nonni; Emilio Notte\nO.\nGiovanni Omiccioli; Cipriano Efisio Oppo; Augusto Orlandi; Nemesio Orsatti; Enrico Ortolani; Ugo Ortona; Czinner Ossi\nP.\nFelicia Pacanowska; Nicola Pacella; Paolo Pace; Ivos Pacetti; Umberto Padella; Giovanni Paganin; Guido Paola Paietta; Bernardino Palazzi; Francesco Saverio Palozzi; Gastone Panciera; Roberto Pane; Pasquale Panetta; Luigi Paolelli; Sarino Papalia (Rosario Papalia); Federigo Papi; Eugenio Pardini; Francesco Parente; Giselda Parisella; Francesco Pasi; Enzo Pasqualini; Lia Pasqualino Noto; Michele Paszyn; Enrico Paulucci; Francesco Peplessoni; Guglielmo Pellegrini; Tino Pelloni; Eso Peluzzi; Siro Penagini; Lorenzo Pepe; Achille Perilli; Lino Perissinotti; Nino Perizi; Francesco Perotti; Franco Pesce; Umberto Peschi; Carlo Alberto Petrucci; Diego Pettinelli; Fulberto Pettinelli; Assen Peykoff; Guido Peyron; Arturo Peyrot; Sigfrido Pfau; David Piazza; Giuseppe Piccolo; Orazio Pigato; Adriana Pincherle; Ottavio Pinna; Fausto Pirandello; Armando Pizzinato; Marina Poggi D\u2019Angelo; Ebe Poli; Silvio Polloni; Pino Ponti; Alessandro Pornaro; Primo Potenza; Enrico Prampolini; Dino Predonzani; Enzo Pregno; Osvaldo Previtali; Giovanni Prini; Alice Psacharopulo; Linda Puccini; Roberto Pucci; Silvio Pucci; Domenico Purificato\nQ.\nCarlo Quaglia; Eva Quajotto; Marino Quartieri; Carmelo Quattrok; Mim\u00ec Quilici Buzzacchi (Emma Buzzacchi Quilici)\nR.\nMario Radice; Carol Rama; Emanuele Rambaldi; Francesco Ranno; Antonietta Rapha\u00ebl Mafai; Juti Ravenna; Gastone Razzacuta; Mauro reggiani; Renzo Ragosa; Luigi Renzoni; Eleuterio Riccardi; Gemma Riccardi; Paolo Ricci; Federico Righi; Maria Rispoli; Fausta Rivera; Ezio Rizzetto; Pippo Rizzo; Paolo Rodocanachi; Emy Roeder; Alfredo Romagnoli; Giovanni Romagnoli; Giuseppe Romanelli; Romolo Romani; Elio Romano; Gino Romiti; Romano Romiti; Mario Romoli; Bruno Rosai; Ottone Rosai; Mino Rosi; Giovanni Rosone; Amleto Rossi; Ilario Rossi; Mino Rosso; Fortunato Rosti; Francesco Ruberti; Edoardo Rubino; Nicola Rubino; Quirino Ruggeri; Corrado A. Russo; Luigi Russolo\nS.\nNestorio Sacchi; Oscar Saccorotti; Piero Sadun; Bruno Saetti; Alberto Salietti; Raffaello Salimbeni; Aldo Salvadori; Wanda Salvadori; Salvatore (Salvatore Messina); Anna Salvatore; Ada Salvatori; Antonio Sanfilippo; Antonio Giuseppe Santagata; Anselma Santini; Giuseppe Santomaso; Enzo Santostefano; Ruggero Sargentini; Manlio Sarra; Aligi Sassu; Geny Savarino; Angelo Savelli; Eugenia Saveri; Alberto Savinio; Carlo Sbis\u00e0; Nino Scandurra; Giordano Scaravelli; Gino Scarpa; Luigi Scarpanti; Salvatore Scarpitta; Ferruccio Scattola; Francesco Schilir\u00f2; Luigi Schingo; Daniele Schmiedt; Mirella Schott Sbis\u00e0; Toti Scialoja (Antonio Scialoja); Gregorio Sviltian; Luigi Scirocchi; Antonio Scordia; Filippo Scroppo; Achille Sdruscia; Fioravante Seibezzi; Attilio Selva; Luigi Servolini; Giorgio Settala; Gino Severini; Gustavo Sforni; Silvana Siciliani; Carlo Sergio Signori; Renato Signorini; Raffaella Silva; Antonio Sin; Mario Sironi; Emilio Sobrero; Ardengo Soffici; Francesco Sormani; Carlo Soncelli; Liana Sotgiu; Luigi Spacal; Andrea Spadini; Gino Spalmach; Francesco Speranza; Adriano Spilimbergo; Nino Springolo; Pippi Starace (Giuseppe Starace); Enrico Steiner; Vito Stifano; Giovanni Stradone; Carlo Striccoli; Dyalma Stultus; Luigi Surdi\nT.\nRemo Taccani; Irma Taddeo Danioni; Filippo Tallone; Guido Tallone; Giuseppe Tampieri; Giuseppe Tarantino; Tato (Guglielmo Sansoni); Bianca Tavella; Eugenio Tavolara; Ascanio Tealdi; Carlo Terzolo; Ampelio Tettamanti; Alcide Tic\u00f2; Leonetto Tintori; Giovanni Tizzano; Giovanni Tognini; Ennio Tomai; Fiorenzo Tomea; Annmaria Tommasini; Tina Tommasini; Mario Toppi; Osvaldo Tordi; Attilo Torresini; Orazio Toschi; Arturo Tosi; Amerigo Tot; Mario Tozzi (pittore); Ernesto Treccani; Nurdio Trentini; Edoardo Treveze; Maria Trevisani Montini; Gianni Tribaudini; Francesco Trombadori; Fernando Troso; Sanzio Trovarelli; Wladimiro Tulli; Giulio Turcato\nU.\nAngelo Urbano Del Fabbretto; Ildebrando Urbani\nV.\nMemo Vagaggini; Maria Vagliasindi Del Castello; Fausto Vagnetti; Italo Valenti; Domenico Valinotti; Antonio Vangelli; Angelo Vannetti; Mario Vagnarolo; Piro Vecchiati; Valeria Vecchia; Emilio Vedova; Mario Vellani Marchi; Antonio Venditti; Lucio Venna; Adriano Maria Venturini; Luigi Venturini; Carlo Verdecchia; Libero Verzetti; Costantino Vetriani; Alberto Viani; Corrado Vigni; Farpi Vignoli; Benso Vignolini; Carlo Villani; Alberto Vitali; Emilia Maria Vitali; Mario Vita; Eugenio Viti; Umberto Vittorini; Mario Vittorio; Giuseppe Viviani; Raul Viviani; Vittorio Viviani; Volterrano Volterrani; Lucenti Vuattolo\nW.\nJenny Wiegmann Mucchi\nY.\nArmiro Yaria\nZ.\nOreste Zaccagna; Dante Zamboni; Alberto Zampieri; Tono Zancanaro (Antonio Zancanaro); Gigiotti Zanini; Nwvarth Cimara Zarian; Giulia Zeisel; Giuseppe Zigaina; Sergio Ziveri; Carlo Zocchi; Annibale Zucchini."}
{"id": "3281882", "revid": "124764467", "url": "https://it.wikipedia.org/wiki?curid=3281882", "title": "Robert Rubin", "text": "\u00c8 stato il Segretario al tesoro tra il 1995 e il 1999 durante la presidenza Clinton.\nPrima del suo mandato governativo ha trascorso ventisei anni alla Goldman Sachs, dove \u00e8 stato membro del consiglio di amministrazione e dove ha ricoperto il ruolo di Co-Presidente dal 1990 al 1992.\nNegli anni che sono seguiti al suo impegno di governo, Robert Rubin \u00e8 stato Direttore di Citigroup dove ha anche ricoperto temporaneamente il ruolo di Presidente da novembre a dicembre 2007. Il 9 gennaio 2009 Citigroup ha annunciato il suo esonero dall'incarico per le deludenti performance durante la sua direzione."}
{"id": "3281883", "revid": "224230", "url": "https://it.wikipedia.org/wiki?curid=3281883", "title": "Giustizia (Tiziano)", "text": "La Giustizia o Giuditta \u00e8 un affresco staccato (212x346 cm) di Tiziano, databile al 1508 circa e conservato nella Galleria Franchetti della Ca' d'Oro a Venezia. Proviene dalla facciata del Fondaco dei Tedeschi.\nStoria.\nNella notte tra il 27 e il 28 gennaio 1505 and\u00f2 a fuoco il duecentesco edificio del Fondaco dei Tedeschi, la sede commerciale della nazione tedesca a Venezia. Il Senato veneziano approv\u00f2 in meno di cinque mesi un nuovo progetto per un edificio pi\u00f9 grande e monumentale, che venne edificato entro il 1508. In quell'anno una contesa su un pagamento a Giorgione dimostra che a quell'epoca dovevano essere conclusi gli affreschi sulle pareti esterne, eseguiti dal maestro di Castelfranco e dal suo giovane allievo Tiziano. Commissionati in un periodo di conflitto con l'imperatore Massimiliano I, gli affreschi dovevano rappresentare soggetti simbolici legati all'autonomia della Serenissima.\nVasari vide gli affreschi nel loro splendore e, pur senza riuscire a decifrarne il significato, li lod\u00f2 molto per le proporzioni e il colorito \"vivacissimo\", che le facevano sembrare \"tratte al segno delle cose vive, e non a imitazione nessuna della maniera\".\nLa \"Giustizia\", che si trovava sul portale del lato sud, su una stretta calle, fu al centro di un episodio raccontato dal Dolce nel 1557: per la sua bellezza fu scambiata per opera di Giorgione, creando un primo conflitto tra i due artisti.\nDanneggiati dagli agenti atmosferici, dal clima umido e dal salmastro della laguna, nel XIX secolo gli affreschi vennero infine staccati e musealizzati, tra la Ca' d'Oro e la Galleria dell'Accademia.\nDescrizione e stile.\nLa \"Giustizia\", secondo l'identificazione tradizionale, appare come una donna seduta che impugna la spada e si protende in avanti, come per usarla. Secondo un'incisione di Giacomo Piccini del 1658 sotto il piede della donna si trovava una testa decapitata, mentre essa si rivolgeva a un soldato a mezza figura. Ci\u00f2 la qualificherebbe piuttosto come \"Giuditta\", l'eroina biblica che sconfisse il tiranno Oloferne: in questo senso il significato allegorico dell'opera, rispetto alla difficile situazione politica di Venezia minacciata dalla lega di Cambrai, sarebbe ancora pi\u00f9 evidente. In realt\u00e0 le due possibili iconografie sono indissolubilmente legate e volutamente correlate.\nLa decorazione tutt'intorno inoltre prevedeva trofei, putti in combattimento, e altre immagini di lotta e battaglia."}
{"id": "3281885", "revid": "36426", "url": "https://it.wikipedia.org/wiki?curid=3281885", "title": "Giuditta (Tiziano)", "text": ""}
{"id": "3281898", "revid": "300067", "url": "https://it.wikipedia.org/wiki?curid=3281898", "title": "Olga Sucharnova", "text": ""}
{"id": "3281903", "revid": "300067", "url": "https://it.wikipedia.org/wiki?curid=3281903", "title": "Tat'jana Kabaijeva", "text": ""}
{"id": "3281905", "revid": "287204", "url": "https://it.wikipedia.org/wiki?curid=3281905", "title": "Volvi", "text": "Il lago Volvi (greco: \"\u0392\u03cc\u03bb\u03b2\u03b7\"), detto anche lago Bolbe, \u00e8 un lago naturale della Grecia che si trova nella Macedonia Centrale, nell'antica regione della Migdonia.\nHa una lunghezza di circa 20\u00a0km ed una larghezza massima di circa 5,6\u00a0km, con una superficie di 68\u00a0km\u00b2.\nIl lago \u00e8 collegato da un canale al vicino lago di Koroneia. Un piccolo fiume chiamato Rentina (probabilmente l'antico \"Erechios\" romanizzato in \"Richeios\" o \"Rechius\") drena il lago sfociando nel golfo di Salonicco, dopo un percorso di circa 9\u00a0km che attraversa il passo di Aulon (o di Arethusa) che separa la penisola Calcidica dall'entroterra della Macedonia centrale.\nIl lago Volvi ed il lago di Koroneia costituiscono un unico ecosistema e l'area \u00e8 stata pertanto definita come Sito di Importanza Comunitaria (SIC) e fa parte della rete Natura 2000 con il codice GR1220001. Anche le rive del fiume Rentina sono definite SIC con il codice GR1220003.\nIl sito costituito dai due laghi di Volvi e Koroneia, nonch\u00e9 dal Fiume Rentina e le sue rive, ha anche importanza per la conservazione di habitat di alcune famiglie di uccelli e pertanto \u00e8 stato definito nel 2000 come Important Bird Area (IBA) con il codice GR032."}
{"id": "3281906", "revid": "486946", "url": "https://it.wikipedia.org/wiki?curid=3281906", "title": "Film a colori", "text": ""}
{"id": "3281909", "revid": "124002351", "url": "https://it.wikipedia.org/wiki?curid=3281909", "title": "Igor' \u0160ev\u010denko", "text": "Carriera.\nClub.\nDopo aver giocato con numerose squadre di club, nel 2010 si trasferisce al Sibir' Novosibirsk, con cui prende parte alla Prem'er-Liga 2010.\nNazionale.\nConta varie presenze con la Nazionale russa Under-21."}
{"id": "3281910", "revid": "599013", "url": "https://it.wikipedia.org/wiki?curid=3281910", "title": "Arnaldo Porta", "text": "Carriera.\nPrimogenito dei cinque figli di Julio Porta, nativo di Castelmassa, e di Amalia Bonetti, Arnaldo inizi\u00f2 a giocare nella squadra del suo paese, l'Araraquara, fino a quando la famiglia rientr\u00f2 in Italia nel 1911,dapprima a Castelmassa, per poi trasferirsi definitivamente nella vicina Verona..\nPresentatosi a stagione iniziata all'Hellas di Verona che stava disputando il campionato 1913-1914 di Prima Categoria, fu schierato in campo senza provino, senza visita medica e senza contratto, e in quel campionato gioc\u00f2 cinque gare. Nella stagione successiva mise a segno il primo gol con la maglia della societ\u00e0 veronese, nella gara Hellas-Udinese vinta per 2-0 il 4 ottobre 1914. All'entrata in guerra dell'Italia fu richiamato e prest\u00f2 servizio sul fronte carsico. Nel 1919, alla ripresa dell'attivit\u00e0 calcistica dopo l'interruzione bellica, torn\u00f2 nell'Hellas che, prima dell'inizio del campionato, si fuse con il meno blasonato Verona dando vita all'Hellas Verona.\nNelle due stagioni successive Porta mise a segno 15 reti in 21 presenze, risultando decisivo nella spareggio contro l'Udinese il 14 marzo 1920, gara vinta dai veneti proprio per 1-0. Nel 1921-1922 il Verona milit\u00f2 nella Confederazione Calcistica Italiana, con l'attaccante autore di cinque gol in 22 gare; le quattro stagioni successive videro l'Hellas militare nella Lega Nord del campionato unificato, dove la squadra si mantenne su livelli medi. Nel 1926-1927 la squadra partecip\u00f2 a tre competizioni: nel campionato nazionale (con Porta che mise a segno sette reti in 14 presenze), nella Coppa Italia (2 gol in tre gare) e nella Coppa CONI (2 marcature in nove partite del brasiliano).\nPorta rimase titolare anche nelle due stagioni successive, nelle quali mise a segno diciotto reti in 42 gare ma non pot\u00e9 evitare due retrocessioni consecutive della sua squadra. Gioc\u00f2 poi la sua ultima stagione nel primo campionato di Serie B, giocando sette partite senza segnare alcuna rete, prima di ritirarsi dal calcio giocato dopo una stagione allo Zevio.\nRicordato per la sua straordinaria sportivit\u00e0 (non risulta nessun richiamo e nessuna espulsione), con 74 reti in 196 partite ufficiali Arnaldo Porta \u00e8 ancor oggi il pi\u00f9 prolifico marcatore di tutti i tempi dell'Hellas Verona.\nIl comune di Villafranca, dove, dopo il ritiro dal calcio, ha fatto per molti anni il direttore della filiale della Banca Popolare di Verona, gli ha dedicato una via."}
{"id": "3281911", "revid": "486946", "url": "https://it.wikipedia.org/wiki?curid=3281911", "title": "Storia del Foggia", "text": ""}
{"id": "3281912", "revid": "486946", "url": "https://it.wikipedia.org/wiki?curid=3281912", "title": "Storia dell'US Foggia", "text": ""}
{"id": "3281913", "revid": "486946", "url": "https://it.wikipedia.org/wiki?curid=3281913", "title": "Storia dell'U.S. Foggia", "text": ""}
{"id": "3281916", "revid": "3831", "url": "https://it.wikipedia.org/wiki?curid=3281916", "title": "V Quadriennale", "text": ""}
{"id": "3281919", "revid": "1728", "url": "https://it.wikipedia.org/wiki?curid=3281919", "title": "Vanilla Mieux", "text": ""}
{"id": "3281921", "revid": "287204", "url": "https://it.wikipedia.org/wiki?curid=3281921", "title": "Geraldine Robert", "text": ""}
{"id": "3281925", "revid": "1226", "url": "https://it.wikipedia.org/wiki?curid=3281925", "title": "Borgo e Rocca Medioevale", "text": ""}
{"id": "3281933", "revid": "1573940", "url": "https://it.wikipedia.org/wiki?curid=3281933", "title": "Palazzo Mazzitelli", "text": "Palazzo Mazzitelli \u00e8 un importante edificio della citt\u00e0 di Reggio Calabria che occupa la parte ad angolo dell'isolato che affaccia su via Fata Morgana, sul Corso Garibaldi e a lato confina con la piazzetta di San Giorgio. \nStoria e descrizione.\nProgettato dall'architetto Camillo Autore fu ricostruito nello stesso luogo in cui sorgeva prima del terremoto del 1908 e completato nel 1927 con un piano in meno. L'edificio attualmente \u00e8 sede di uffici e negozi. \nIl manufatto architettonico si articola su due piani fuori terra con planimetria di forma quadrata e con un cortile interno.\nI prospetti risultano permeati da canoni classici con influssi dell'architettura \"liberty\". Il prospetto principale, posto sulla via Fata Morgana, presenta al piano terra un trattamento delle pareti a bugnato sopra un basamento, l'ingresso, che conduce ad un atrio ed alla scala a gomito che porta al primo piano, \u00e8 racchiuso entro due colonne che sostengono un balcone e le finestre sono architravate. Al primo piano le pareti sono trattate con intonaco liscio ad esclusione delle parti ad angolo, le aperture sono caratterizzate da timpani ricurvi racchiusi entro una fascia che corre per tutte le facciate riccamente decorata a motivi floreali, negli altri prospetti si ripetono gli stessi elementi architettonici che si differenziano per la disposizione dei balconi con caratteristica ringhiera in ferro battuto artistico. Il palazzo termina con un cornicione dentellato e una balaustra con un ritmo seriale di pilastrini."}
{"id": "3281934", "revid": "300067", "url": "https://it.wikipedia.org/wiki?curid=3281934", "title": "Xane D'Almeida", "text": ""}
{"id": "3281945", "revid": "287204", "url": "https://it.wikipedia.org/wiki?curid=3281945", "title": "Miami Arena", "text": "La Miami Arena \u00e8 stato un palazzetto dello sport situato a Miami, in Florida, \u00e8 stato impiegato per lo svolgimento di partite di basket e concerti. L'impianto \u00e8 stato utilizzato dai Miami Heat per undici anni ed \u00e8 stato demolito nel 2008.\nStoria.\nCompletata nel 1988 l'arena fu inaugurata con un concerto di Julio Iglesias, ha ospitato grandi eventi come l'edizione del NBA All-Star Game del 1990, e nel 1996 la finale della Stanley Cup della NHL tra Colorado Avalanche e Florida Panthers. La Miami Arena era soprannominata \"The Pink Elephant\", a causa dalla colorazione delle pareti esterne bianco e rosa, la sua capienza \u00e8 stata una delle pi\u00f9 basse di qualsiasi altra arena NBA e NHL. La prima partita giocata dagli Heat nella loro prima casa fu persa contro i Los Angeles Clippers 111-91 il 5 novembre 1988, la prima vittoria arriv\u00f2 un mese e mezzo dopo contro gli Utah Jazz per 101-80, la pi\u00f9 alta media di spettatori a partita fatta registrare fu di 15.055 nel 1993-1994. Inoltre, l'arena ospita a tutt'oggi incontri organizzati da varie federazioni di wrestling ed \u00e8 stata anche teatro di concerti di grandi star come: Janet Jackson, Aerosmith, David Bowie, U2, Backstreet Boys, Mariah Carey, Ricky Martin, Shakira, Austin Moon (Ross Lynch) e blink-182."}
{"id": "3281947", "revid": "1543377", "url": "https://it.wikipedia.org/wiki?curid=3281947", "title": "Fontana di Ponte Sisto", "text": "La fontana di Ponte Sisto, nota anche come fontana (o \u201cfontanone\u201d) dei Cento Preti, si trova a Roma, in piazza Trilussa.\nStoria.\nAll'inizio del XVII secolo le aree a destra del Tevere erano ancora scarsamente approvvigionate d'acqua, e la dotazione idrica delle zone di Trastevere, del Vaticano e di Borgo fu uno dei primi problemi affrontati dal papa Paolo V appena eletto. In realt\u00e0, come gi\u00e0 per alcuni dei suoi recenti predecessori, il fine ultimo del pontefice era di poter disporre di una cospicua riserva d'acqua corrente per i giardini della sua residenza vaticana, ma il Comune di Roma accett\u00f2 di contribuire alle spese per il ripristino dell'antico acquedotto Traiano che, ricevendo acqua dal lago di Bracciano, avrebbe consentito l'autonomia idrica delle zone a destra del fiume. Iniziati i lavori nel 1608, nel 1610 fu portato a termine il progetto principale, al quale vennero aggiunte alcune condotte secondarie che consentissero all'acqua di raggiungere, tra l'altro, il Vaticano.\nI quartieri del lato sinistro del Tevere erano ormai serviti dalle varie ramificazioni degli acquedotti \u201cVergine\u201d e \u201cFelice\u201d, ma in alcune zone la pressione dell'acqua era estremamente bassa. Era il caso del rione Regola nel quale sorgeva, edificato circa un ventennio prima da papa Sisto V, un complesso comprendente un ospizio ed un ospedale per poveri, proprio allo sbocco di Ponte Sisto, e quindi praticamente in linea retta con il punto terminale dell'acquedotto appena terminato. Si provvide quindi a prolungare il condotto principale fino a valle, facendogli poi attraversare il fiume appoggiando la conduttura sul ponte. Raggiunto il complesso ospedaliero, allora denominato \u201c\"Ospizio dei Cento Frati\"\u201d, fu commissionata anche l'edificazione di una fontana che, tra l'altro, ricordasse con un'epigrafe l'intervento del pontefice.\nL'opera fu realizzata da Giovanni Vasanzio, con la collaborazione di Giovanni Fontana per la parte idraulica, e fu terminata nel 1613. Si trattava di una grande nicchia, delimitata da due colonne in marmo appoggiate su una parete bugnata in blocchi di travertino, in cima alla quale era l'iscrizione commemorativa, sormontata dallo stemma pontificio. Nella parte alta della nicchia una grande bocca versava abbondante acqua in un piccolo catino, dal quale tracimava in una vasca sottostante, che riceveva altra acqua, con uno zampillo incrociato, dalle fauci di due draghi alati posti ai lati, alla base delle colonne, mentre due teste di leone versavano altra acqua dalle estremit\u00e0 della vasca. Intorno alla fontana un'area di rispetto era delimitata da un'inferriata sorretta da sei colonnine in granito rosso.\nDi seguito il testo dell'iscrizione:\nIntorno al 1880 l'ospizio fu demolito, a causa dei lavori per la costruzione dei muraglioni del Tevere, e la fontana smontata. Ma nel 1898 venne recuperata e ricostruita esattamente all'altra estremit\u00e0 del ponte, nella piazza dove attualmente si trova, disposta in cima ad una scalinata. Se ne occup\u00f2 l'architetto Angelo Vescovali, che per\u00f2 pot\u00e9 recuperare solo poco pi\u00f9 della met\u00e0 dei materiali originari. Un'altra iscrizione, sotto la nicchia, ricorda l'avvenimento.\nIn tempi recenti la portata d'acqua \u00e8 stata ridotta in maniera consistente, e la fontana che era stata ideata grazie ad un incremento idrico al di l\u00e0 del fiume, soffre ora dello stesso problema che aveva contribuito a risolvere: il catino superiore \u00e8 secco, come le fauci dei leoni, e gli zampilli dai due draghi sono ridotti al minimo, con una pressione che, lungi dal consentire il caratteristico incrocio di un tempo, produce solo due deboli rivoli d'acqua.\nLa nuova posizione ha per\u00f2 creato una panoramica di sicuro effetto: dal lato di Ponte Sisto da cui \u00e8 stata rimossa, si possono vedere, sull'altra sponda del fiume, praticamente una sopra l'altra, la fontana dei Cento Preti e, pi\u00f9 in alto, in cima al Gianicolo, il \u201cfontanone\u201d dell'Acqua Paola."}
{"id": "3281954", "revid": "58775", "url": "https://it.wikipedia.org/wiki?curid=3281954", "title": "Primary Flight Display", "text": "Un Primary Flight Display (PFD) (in italiano schermo primario di navigazione) \u00e8 un moderno strumento di bordo dedicato a visualizzare informazioni base di volo (assetto, velocit\u00e0, altitudine, rateo di salita, direzione) e sullo stato dell'autopilota (inclusa automanetta e flight director).\n\u00c8 tra i componenti principali del cosiddetto glass cockpit. \nEsso rappresenta tramite un display, similmente agli schermi digitali multifunzione (MFD), i parametri di volo mostrati precedentemente dai vecchi strumenti analogici con indicatori meccanici. In questo modo i parametri sono combinati in un unico, compatto, schermo, semplificando il carico di lavoro del pilota e l'affollamento di informazioni nel cockpit. L'obiettivo principale e quello di aumentare la situational awareness dei piloti.\nLa maggior parte degli aerei da trasporto costruiti a partire dagli anni ottanta, cos\u00ec come molti business jet ed un numero sempre crescente di velivoli di aviazione generale di nuova costruzione, sono dotati di un glass cockpit e conseguentemente equipaggiati di schermi PFD ed MFD.\nComponenti.\nI sensori e le sonde del velivolo misurano le grandezze fisiche quali pressione statica, pressione dinamica, temperatura, angolo d'attacco, e trasmettono, in forma digitale, le quantit\u00e0 misurate ad un apposito computer (l\"'Air Data Computer\"). Questo processa i parametri in ingresso ricavando le necessarie informazioni circa velocit\u00e0 ed assetto che, mediante un'apposita interfaccia (il \"symbol generator\"), sono inviate agli schermi di navigazione.\nGli schermi PFD sono considerati sistemi critici, dovendo perci\u00f2 sottostare a specifiche normative imposte dagli enti regolatori. In particolare, secondo le direttive FAA, essi devono avere:\nIn caso di avaria dei display, o perdita totale del sistema elettrico, sono presenti in cockpit anche dei tradizionali strumenti meccanici o elettrici di riserva che per maggior sicurezza, prendono le informazioni e l'alimentazione elettrica da impianti completamente separati da quelli principali. Essi vengono chiamati strumenti standby o di backup.\nDisposizione grafica.\nLa disposizione delle informazioni presentate su uno schermo primario di navigazione possono variare a seconda del modello di aeroplano, del costruttore, o anche a seconda delle preferenze del pilota o dello standard di compagnia. Nella vasta maggioranza dei casi, per\u00f2, i PFD seguono le seguenti linee guida comuni.\nIl centro dello schermo \u00e8 generalmente occupato dall'indicatore d'assetto, che fornisce al pilota le indicazioni di rollio e beccheggio relativamente all'orizzonte. A differenza di uno strumento tradizionale, il meccanismo giroscopico non \u00e8 contenuto all'interno del pannello, ma in un componente separato che invia le informazioni in formato digitale al sistema grafico del PFD che le rappresenta con un aspetto simile agli orizzonti artificiali analogici.\nAltre informazioni che possono apparire sull'indicatore d'assetto sono l'angolo di stallo aerodinamico, la rappresentazione schematica della pista, il sentiero di discesa ILS e cos\u00ec via. A differenza della strumentazione meccanica, queste informazioni possono essere aggiornate quando necessario. L'angolo di stallo, infatti, viene calcolato in tempo reale a seconda della configurazione del velivolo, della velocit\u00e0 di volo ed altri parametri. Il PFD pu\u00f2 anche mostrare l'andamento tendenziale (dei prossimi secondi) dei parametri di volo calcolati dal computer di bordo, aiutando il pilota ad anticipare le reazioni dell'aeroplano.\nA sinistra e a destra dell'indicatore d'assetto sono in genere poste rispettivamente le indicazioni della velocit\u00e0 indicata e altitudine. Entrambe sono rappresentate da indicatori a \"nastro\", che scorrono su e gi\u00f9 a seconda delle variazioni di velocit\u00e0 ed altitudine. Questi indicatori hanno anche evidenziati dei valori di riferimento (\"bug\") che mostrano altitudini e velocit\u00e0 critiche tipo la velocit\u00e0 di rotazione calcolata dal flight Management System, o la velocit\u00e0 limite da non superare a seconda della configurazione corrente, la velocit\u00e0 di stallo, l'altitudine e le velocit\u00e0 selezionate per l'autopilota e cos\u00ec via.\nLa velocit\u00e0 variometrica, generalmente mostrata vicino all'altimetro, indica al pilota la velocit\u00e0 verticale o, il che \u00e8 lo stesso, la variazione di quota nel tempo. In genere sono indicate in qualche multiplo di \"piedi per minuto\". Per esempio, negli Airbus A320 un \"+10\" sullo schermo vuol dire una salita di 1000 piedi al minuto, mentre un \"-5\" una discesa di 500 piedi per minuto. Possono essere presenti anche indicatori o barre che danno una informazione qualitativa sulla direzione ed ampiezza del movimento verticale.\nNella parte bassa del PFD compare l'indicazione della prua magnetica del velivolo, come una bussola convenzionale. A volte, nella stessa zona, compaiono anche le indicazioni della rotta vera oltre alla prua selezionata per l'autopilota.\nNello stesso schermo possono trovar posto molte altre informazioni tra cui: stato dei radiofari di navigazione, indicazioni relative al sentiero ILS, visione sintetica del terreno, misuratore della forza G, indicatori di trim e flap."}
{"id": "3281959", "revid": "122730491", "url": "https://it.wikipedia.org/wiki?curid=3281959", "title": "Amway Center", "text": "L'Amway Center \u00e8 un palazzetto dello sport statunitense situato nella citt\u00e0 di Orlando (Florida) e dedicato prevalentemente alla pallacanestro; dal 2010 ospita le partite casalinghe degli Orlando Magic, squadra militante nella National Basketball Association (NBA).\nTra l'agosto e il dicembre del 2020 ha ospitato tutti gli eventi della World Wrestling Entertainment, la federazione di wrestling pi\u00f9 importante al mondo, in un set a porte chiuse con pubblico collegato in videoconferenza chiamato WWE ThunderDome."}
{"id": "3281963", "revid": "181073", "url": "https://it.wikipedia.org/wiki?curid=3281963", "title": "Cronologia della lingua protoindoeuropea", "text": "Con cronologia dell'indoeuropeo ci si riferisce all'evoluzione storica della lingua indoeuropea.\nTappe fondamentali.\nQui di s\u00e9guito cerchiamo di riassumere quella che potrebbe essere stata, sul piano etnolinguistico, la storia della famiglia indoeuropea.\nProtoindoeuropeo.\nIl punto zero della diaspora indoeuropea va collocato nel 5000 a.C. (7000 anni fa), nella regione nord-pontica orientale. L'espansione degli Indoeuropei \u00e8 verosimilmente da ricondursi a due fattori:\nDunque in origine la presenza indoeuropea in Europa e in Asia centrale si fa pi\u00f9 massiccia per diffusione, pi\u00f9 che per espansione militare (onda di avanzamento sulla base dei percorsi della pastorizia nomade). Ne consegue che le prime aree indoeuropeizzate sono pi\u00f9 che altro da considerarsi come una sorta di \"d\u00e9pendance\" diretta della \"Urheimat\".\nL'indoeuropeo pi\u00f9 arcaico, il Protoindoeuropeo, (di molto precedente l'ultima fase unitaria, e forse databile a pi\u00f9 di un millennio prima, quindi 6000 a.C., ossia 8000 anni fa) potrebbe essere una lingua con le seguenti caratteristiche peculiari:\nTardo protoindoeuropeo.\nQuesta forma estremamente arcaica di indoeuropeo evolve nel tardo indoeuropeo comune (termine ricalcato sul tedesco: \"Sp\u00e4tindogermanisch\"). Le caratteristiche del tardo indoeuropeo comune (5000 a.C.), rispetto al protoindoeuropeo o indoeuropeo arcaico (termine ricalcato sul tedesco \"Urindogermanisch\" o \"Fruhindogermanisch\"), sono le seguenti:\nLa fase tarda dell'indoeuropeo comune sembra inoltre presentare alcune varianti diatopiche, come ad esempio la presenza dell'elemento *-m- al posto di *-bh- nelle forme dello strumentale, del dativo e dell'ablativo (le forme in -m- prevalgono poi nello slavo e nel germanico).\nFra l'ultima fase tardo-unitaria (5000 a.C.) e il distacco del ramo anatolico e forse della linea che porta al tocario (dopo il 4000 a.C.) si delineano, nell'area di lingua indoeuropea, una serie di fenomeni linguistici (varianti diatopiche) che preludono a caratteristiche delle famiglie storicamente attestate, senza che peraltro queste possano intendersi come gi\u00e0 prefigurate nei loro tratti essenziali.\nFamiglia anatolica.\n4000 a.C. - Una tappa essenziale dell'espansione degli Indoeuropei \u00e8 molto probabilmente collegata con la crisi della civilt\u00e0 danubiana. Questa civilt\u00e0 neolitica \u00e8 caratterizzata dal culto della dea madre e da quella che a detta di molti studiosi (ma \u00e8 un'ipotesi ancora discussa) potrebbe rivelarsi la pi\u00f9 antica forma di scrittura nota (anteriore anche a quella cuneiforme dei Sumeri), il cosiddetto Danube script. La civilt\u00e0 neolitica danubiana collassa e viene sostituita dalla civilt\u00e0 kurganizzata di Cernavoda, la cui comparsa potrebbe essere collegata, almeno all'inizio, con l'infiltrazione e con l'invasione di quegli Indoeuropei che danno luogo alla famiglia anatolica, la pi\u00f9 antica con caratteristiche proprie, di cui il membro pi\u00f9 noto \u00e8 l'Ittita (esistono analogie fra la cultura di Cernavoda e i pi\u00f9 antichi strati archeologici nella zona intorno a Troia).\nLa famiglia anatolica si distacca e raggiunge molto per tempo (3500 a.C. in poi) l'area a ridosso del Mar di Marmara e si divide verosimilmente in due rami. Uno si colloca in Grecia, dando luogo alle fasi pi\u00f9 antiche della Civilt\u00e0 Elladica. Oggi gli studiosi riconoscono in Grecia, a partire dai nomi di localit\u00e0 e da alcuni prestiti linguistici di sostrato del greco, \"fino a quattro substrati indoeuropei preellenici\" (ognuno con caratteristiche proprie (e forse attestanti addirittura sottofamiglie indoeuropee non anatoliche per il resto sconosciute). L'altro ramo raggiunge l'Anatolia e affiora sul palcoscenico della storia nel 2000 a.C. (ittita, palaico, luvio, lidio, frigio ne sono i principali rappresentanti fra l'et\u00e0 del bronzo e l'et\u00e0 del ferro). L'altra possibilit\u00e0 \u00e8 che gli Ittiti siano penetrati in Anatolia dal Caucaso: se cos\u00ec fosse, il quadro qui tracciato andrebbe completamente rivisto. Un'argomentazione che potrebbe essere invocata a sostegno di una contiguit\u00e0 degli avi degli Ittiti con l'area caucasica \u00e8 la presenza in ittita di casi (specialmente locativi, come il direttivo, non attestato universalmente per l'indoeuropeo) che sembrano costituiti da suffissi e posposizioni, pi\u00f9 che da vere desinenze, il che fa pensare alla situazione di alcune lingue caucasiche. Tuttavia, data la contiguit\u00e0 dell'Ittita con antiche (presunte o effettive) lingue caucasiche in et\u00e0 storica, l'argomento linguistico in favore di una discesa in Anatolia dal Caucaso, indicata da un contatto fra lingue caucasiche e ittita in et\u00e0 preistorica, parrebbe debole. Caratteri linguistici dell'ittita e della famiglia anatolica in generale sono:\nSubstrati pre-ellenici.\nI sostrati indoeuropei preellenici ipotizzati per la Grecia invece hanno le caratteristiche pi\u00f9 disparate. Alcuni nomi di localit\u00e0 greche e alcuni nomi di piante e di oggetti in greco antico hanno caratteristiche terminazioni in \"-ssos\" e \"-nthos\". La decifrazione dei testi ittiti permise di riconoscere l'origine anatolica di questi suffissi. Alcuni nomi di luogo instauravano perfette corrispondenze fra Grecia e mondo anatolico: ad es. Parnass\u00f2s = Parnasshash. Ne consegue che uno dei substrati del greco era certamente una lingua di famiglia anatolica. Data la frequenza a Creta di tali nomi (Knossos, Amnisos, Labyrinthos), Vladimir Ivanov Georgiev dedusse che forse la stessa lingua di Creta, nascosta sotto la Lineare A, potesse essere una lingua anatolica. Ulteriori studi furono condotti dallo stesso Georgiev su alcune parole del greco che potevano essere ricondotte all'indoeuropeo postulando mutamenti fonetici non presenti in altre famiglie.\nI risultati di Georgiev furono particolarmente brillanti. Egli riusc\u00ec a ricondurre la parola \"pyrgos\" torre, prima di etimo incerto, alla radice indoeuropea \"*bhrgh\" elevato, postulando la presenza della dissimilazione delle consonanti aspirate in sillabe contigue - per cui da *bhrgh veniva *brgh; rotazione consonantica affine a quella dell'armeno per cui da *brgh viene fuori *prg; infine trasformazione della *r consonantica in ur, donde appunto purg-.\nFu cos\u00ec che Georgiev riusc\u00ec a spiegare \nSi deve dunque senz'altro postulare la presenza, accanto al \"dialetto anatolico-egeo\", di una serie di isoglosse nuove, che identificano una lingua (o forse un gruppo di dialetti indoeuropei pregreci) ignota, che Georgiev chiam\u00f2 \"pelasgico\" e che permette di rivelare l'origine indoeuropea di molte parole prima considerate parte di un ipotetico sostrato mediterraneo. Il pelasgico ha le caratteristiche di una lingua \"satem\" (muta le velari in sibilanti, ad es. \"k &gt; s\"). La scoperta del \"pelasgico\" d\u00e0 un'idea di quanto complesso sia il problema di definire la vera origine delle famiglie indoeuropee note.\nUn ulteriore approfondimento venne dall'affiorare di almeno un altro strato linguistico, che il suo scopritore, W. Merlinger, chiam\u00f2 \"greco psi\". Il \"greco psi\" ha, secondo Merlinger, una serie di mutamenti fonetici specifici: p, t, k si trasformano in ps (di qui il nome \"greco psi\"), s, ks; b, d, g, si mutano in ph, th, kh; bh, dh, gh, evolvono in b d g. Cos\u00ec si spiegherebbero parole come xanthos, chiaro, biondo (rad. *kad, come in \"Kastor\" - \"il luminoso\" - e in \"candidus\"), e oxys, acuto (rad. *ak); inoltre l'affinit\u00e0 fra il greco the\u00f2s (da altri per\u00f2 ricondotto a indoeur. *dhesos, spirito) e il latino deus, ma soprattutto duplicit\u00e0 di forme come \u00e0nthropos e an\u00e8r, andr\u00f2s. Infine ancora prima di Georgiev, M. Budimir identificava in forme come sarm\u00f2s, caldo (da i. e. *ghwerm\u00f2s) e serg\u00f2s, cervo (i.e. *kerw\u00f2s) la presenza di un altro substrato indoeuropeo pregreco, che egli defin\u00ec pelastico. Ne consegue che l'avanzamento degli Indoeuropei nei Balcani dal 4000 a.C. in poi, avrebbe portato, come si \u00e8 detto, alla presenza di ben cinque fasi di indoeuropeizzazione, \"di cui il greco (in et\u00e0 micenea) sarebbe solo l'ultima e la meglio attestata\".\nIl Tocario.\nParallelamente al distacco del ramo anatolico, si sarebbe avuta un'espansione indoeuropea in Asia centrale ed in Siberia (corrispondente alla cultura di Afanasevo?) che sarebbe all'origine del tocario. Anche il tocario sembra essere anomalo rispetto al resto delle lingue indoeuropee. Ha infatti dieci casi (nominativo, accusativo, vocativo, genitivo, ablativo, dativo, locativo, causativo, comitativo, perlativo), derivati dalla fusione delle desinenze con le posposizioni. I dieci casi del tocario sono nati per influsso di adstrato delle lingue uralo-altaiche. Il tocario ha in comune, con il latino e l'ittita, le desinenze mediopassive in -r, derivate forse dalla generalizzazione di una terza persona con valore stativo o impersonale; con il latino, condivide anche il congiuntivo in *-\u0101-. Il fatto che il tocario, una lingua indoeuropea orientale, sia una lingua \"kentum\" (non ha la palatalizzazione delle velari), ha indotto gli studiosi a ridimensionare fortemente il valore della distinzione \"satem-kentum\" come indicatore geografico.\nSatemizzazione.\nLe lingue Satem, in particolare delle parlate di famiglia indo-aria affini per certi versi all'avestico e al vedico, ma per altri versi dotate di peculiarit\u00e0 proprie (dittonghi \"ai au\" non ancora monottongati in \"\u0113 \u014d\"), sono attestate in Medio Oriente dai nomi indo-arii di sovrani di dinastie effimere (barbariche) sovrappostesi per qualche tempo alle vecchie compagini statali semitiche della Mezzaluna Fertile, intorno al 2000 a.C.\nVerosimilmente, la satemizzazione e la semplificazione vocalica tipica dell'indo-ario (e la diffusione degli indo-arii verso sud-est) \u00e8 cominciata intorno al 3000. a.C. se non prima, se bisogna tener conto della testimonianza dei numerali a base dieci (\"dexan, tah-dexan\", da un protoindoario \"*deksam\", con \"e\" non ancora ricaduta in \"a\" e satemizzazione parziale, da \"k\" a \"ks\" -fra l'altro, la satemizzazione parziale attestata da queste forme ricorda fenomeni analoghi a quelli, attestati altrove, del cosiddetto \"greco psi\") prestati ad alcune lingue non indoeuropee (uralo-altaiche). In contemporanea rispetto alla diffusione indo-aria verso sud-est, deve essersi attuata la diffusione dei parlanti dei dialetti protogreci verso i Balcani meridionali e la Grecia. Uno dei discendenti pi\u00f9 arcaici del diasistema protogreco, il miceneo (con le sue ipotizzate varianti foniche \"protodoriche\", indicate dall'alternanza di forme verbali di terza persona plurale come i futuri d\u014dsonsi - d\u014dsonti), un dialetto che \u00e8 dotato ancora di un caso strumentale differenziato e di un sistema di labiovelari, \u00e8 presente in Grecia nel XVI secolo a.C. o poco prima. Il greco, a differenza dell'indo-ario, e in totale controtendenza rispetto al ramo anatolico e al tocario, mostra un forte sincretismo dei casi; per converso, la struttura verbale dei dialetti greci \u00e8 fra le pi\u00f9 conservative (pi\u00f9 che altro concilia fenomeni conservativi, come il mantenersi dell'aumento, con fenomeni innovativi, come la creazione di un sistema di coniugazione verbale coerente, basato sulla radicalizzazione delle opposizioni aspettuali delineatesi nel tardo indoeuropeo comune);\nTrasgressione nord-occidentale.\nDal 2000 a.C., da una trasgressione nord-occidentale della \"Urheimat\" sarmatica a met\u00e0 strada fra il bassopiano germanico e i Carpazi, si gemma il gruppo di dialetti indoeuropei meno conservativi, che a pi\u00f9 ondate fra l'et\u00e0 del bronzo tardo e la prima et\u00e0 del ferro, si riversa a ovest, dando luogo ai dialetti germanici, celtici e italici. Caratteristiche linguistiche di questi dialetti, tutti immuni dalla satemizzazione, sono: \nL'Europa, a partire dal 1000 a.C., si pu\u00f2 considerare massicciamente indoeuropeizzata.\nIn ogni caso, quale che sia l'origine delle popolazioni indoeuropee, resta assodato che \u00e8 esistito un antenato comune della famiglia linguistica indoeuropea, da cui sono derivate le antiche lingue italiche, elleniche, celtiche, iraniche, germaniche, indo-arie e dunque quasi tutte le moderne lingue europee, a parte il basco, le lingue ugrofinniche e le lingue caucasiche."}
{"id": "3281965", "revid": "38120", "url": "https://it.wikipedia.org/wiki?curid=3281965", "title": "Gli ultimi Eroi", "text": ""}
{"id": "3281969", "revid": "38120", "url": "https://it.wikipedia.org/wiki?curid=3281969", "title": "Gli Ultimi Eroi", "text": ""}
{"id": "3281975", "revid": "300067", "url": "https://it.wikipedia.org/wiki?curid=3281975", "title": "Brian Beshara-Feghali", "text": ""}
{"id": "3281976", "revid": "599013", "url": "https://it.wikipedia.org/wiki?curid=3281976", "title": "Gi\u014drgos Sider\u012bs", "text": "Carriera.\nVinse per tre volte la classifica marcatori della Super League greca, nel 1965, nel 1967 e nel 1969. Gioc\u00f2 a lungo nell'Olympiacos, con cui si laure\u00f2 campione di Grecia nel 1966 e nel 1967 e vinse quattro volte la Coppa di Grecia (1960, 1963, 1965, 1968) prima di trasferirsi all'Anversa diventando cos\u00ec il primo calciatore greco a giocare all'estero. Nel 1962 aveva gi\u00e0 avuto occasione di giocare con il Lanerossi Vicenza per alcune partite amichevoli.\nIn nazionale esord\u00ec il 12 marzo 1959 in un'amichevole contro la Francia e vi gioc\u00f2 per un decennio, nel corso del quale mise a segno 14 reti in 28 presenze."}
{"id": "3281978", "revid": "287204", "url": "https://it.wikipedia.org/wiki?curid=3281978", "title": "Dimitris Domazos", "text": ""}
{"id": "3281979", "revid": "287204", "url": "https://it.wikipedia.org/wiki?curid=3281979", "title": "Oberau (disambigua)", "text": ""}
{"id": "3281986", "revid": "729019", "url": "https://it.wikipedia.org/wiki?curid=3281986", "title": "Eco FAST", "text": "L'eco FAST (acronimo per \"Focused Assessment with Sonography for Trauma\") \u00e8 una metodica utilizzata nella medicina d'urgenza, che consiste in uno screening eseguito sul paziente attraverso l'utilizzo di un ecografo per la ricerca di raccolte di sangue intorno al cuore (tamponamento cardiaco) o agli organi addominali (emoperitoneo) dopo un trauma fisico.\nLo scopo principale \u00e8 di identificare un'emorragia interna in un paziente politraumatizzato per avviarlo immediatamente in sala operatoria se emodinamicamente instabile, oppure per candidarlo ad approfondimenti diagnostici di secondo livello se la stabilit\u00e0 dei parametri vitali lo consente.\nIl protocollo FAST, nato e codificato in origine per permettere il riconoscimento dell'emoperitoneo ed emopericardio, di recente si \u00e8 poi ulteriormente esteso a un numero consistente di altre applicazioni cliniche mirate, sempre caratterizzate dalla rapidit\u00e0 di esecuzione, con importanti ricadute diagnostiche e terapeutiche: si \u00e8 quindi aggiunta l'E-FAST (Extended FAST) con l'obiettivo del riconoscimento ecografico del pneumotorace.\nSuccessivamente, la FAST ABCDE (\"Airways\", \"Breathing\", \"Circulation\", \"Disability\", \"Exposure\"), che fa s\u00ec che la metodica aiuti i medici dell'urgenza nel dirimere i numerosi quesiti clinici che possono nascere durante la valutazione nella scala di priorit\u00e0 assoluta che si segue nell'approccio al paziente traumatizzato.\nInterpretazione.\nUn'ecografia FAST positiva viene definita come il riscontro di una zona scura (\"anecogena\") in alcune regioni.\nNel quadrante addominale superiore destro questo quadro si manifesta tipicamente nello spazio di Morison (fra il fegato e il rene); nel quadrante addominale superiore sinistro, il sangue pu\u00f2 raccogliersi praticamente ovunque intorno alla milza (spazio perisplenico).\nNella pelvi, il sangue generalmente si raccoglie dietro la vescica (nello spazio rettovescicale, o spazio di Douglas).\nStudio dell'addome.\nLa raccolta liquida in peritoneo documentabile dalla metodica ecografia \u00e8 variabile e pu\u00f2 oscillare da 50-100 mL fino a 500-600 mL.\nLa FAST come indagine semplificata e codificata nello studio dell'addome esplora alcuni specifici recessi peritoneali e pu\u00f2 inoltre evidenziare anche la presenza di eventuale liquido pleurico, nei seni costo-frenici laterali, e di fluido pericardico. Il versamento libero cos\u00ec identificato, nel contesto di una lesione traumatica, \u00e8 normalmente dovuto alla presenza di sangue.\nLa FAST esamina fondamentalmente quattro scansioni ecografiche a livello dell'addome alla ricerca di versamento libero:\nVantaggi.\n\u00c8 un'indagine rapida, da eseguirsi in pochi minuti (3-5 minuti), spesso in contemporanea ad altre procedure o pratiche salva-vita.\n\u00c8 di facile apprendimento da parte di diversi operatori sanitari (esistono corsi specifici della durata di 1-2 giorni) grazie a una semeiotica semplificata in quanto il fluido endoperitoneale all'ecografia si riconosce generalmente come falda anecogena.\nL'ecografia FAST \u00e8 decisamente meno invasiva del lavaggio peritoneale diagnostico, non richiede esposizione alle radiazioni, \u00e8 meno costosa rispetto alla tomografia computerizzata, pur essendo sostanzialmente sovrapponibile come accuratezza."}
{"id": "3281988", "revid": "161374", "url": "https://it.wikipedia.org/wiki?curid=3281988", "title": "Afghan National Army", "text": ""}
{"id": "3282000", "revid": "33689", "url": "https://it.wikipedia.org/wiki?curid=3282000", "title": "The Mask (videogioco)", "text": "The Mask \u00e8 un videogioco per Super Nintendo del 1995, basato sul film \"The Mask - Da zero a mito\" (\"The Mask\") dell'anno prima, sviluppato e distribuito da Black Pearl Software.\nModalit\u00e0 di gioco.\nIl giocatore controlla Stanley Ipkiss, un pacifico impiegato di banca che si trasforma nel personaggio dopo aver trovato una maschera verde di Loki. Il giocatore deve attraversare diversi livelli: un appartamento, un quartiere, una banca (sia fuori che dentro), un parco, una prigione e un night club (dove deve combattere la sua nemesi malvagia, Dorian, che indossa anch'egli una maschera).\nSe il giocatore perde punti salute ritorna ad essere Ipkiss, indossando il pigiama."}
{"id": "3282006", "revid": "63756", "url": "https://it.wikipedia.org/wiki?curid=3282006", "title": "Distretti di conservazione statunitensi", "text": "Distretti di conservazione sono amministrazioni che forniscono l'assistenza tecnica e gli strumenti per gestire e proteggere i terreni e le acque degli Stati Uniti e delle sue aree insulari. Ce ne sono pi\u00f9 di 3.000 in tutto il territorio. A seconda dello Stato in cui si trovano possono anche essere conosciuti come distretti di conservazione dell'acqua e del suolo, distretti di conservazione del suolo, distretti di conservazione delle risorse o con altri nomi simili. A livello nazionale e all'interno di ciascuno Stato, i distretti sono generalmente coordinati da associazioni non governative."}
{"id": "3282010", "revid": "287204", "url": "https://it.wikipedia.org/wiki?curid=3282010", "title": "Nemzeti Bajnoks\u00e1g I 1999-2000", "text": "L'edizione 1999-2000 del Nemzeti Bajnoks\u00e1g I vide la vittoria finale del Dunaferr SE, che conquista il suo primo titolo.\nCapocannoniere del torneo fu Attila T\u00f6k\u00f6li del Dunaferr SE con 22 reti."}
{"id": "3282015", "revid": "1272592", "url": "https://it.wikipedia.org/wiki?curid=3282015", "title": "Sabine (Top Cow)", "text": "Sabine \u00e8 un personaggio dell'universo Top Cow, luogotenente a capo della schiera dell'Angelus dopo la sconfitta della sua padrona in First Born. Quando l'ultima ospite dell'Angelus, Celestine, \u00e8 stata uccisa, sperava di ereditare il controllo della forza, ma questa ha poi optato per Danielle Baptiste\nBroken Trinity.\nSabine appare per la prima volta in \"Broken Trinity\", alla ricerca di Celestine, detentrice della forza dell'Angelus per convincerla ad accettare nuovamente il suo ruolo di sovrana della Luce e sconfiggere Darkness, Witchblade e i due nuovi artefatti.\nFacendo irruzione nel bar dove lavorava Celestine, Sabine, prima in forma umana, convince i tre clienti del bar a uscire, ma quando questi rientrano, ne uccide due, lasciando il terzo a Celestine, che si convince a riassumere il ruolo dell'Angelus. Durante questo incontro, l'Angelus condiziona Celestine facendo apparire un'altra guerriera che esorta alla ragazza di riprendere il controllo prima che Sabine si impossessi della forza dell'Angelus, cosa a cui il luogotenente mirava.\nAl termine del conflitto, Celestine viene uccisa e l'Angelus abbandona il corpo dell'ospite: Sabine, convinta che la sua padrona scelga lei come nuova ospite rimase delusa quando questa vol\u00f2 via.\nSabine allora assunse il controllo della schiera angelica, decisa a uccidere la detentrice di Witchblade, Sara Pezzini, per dimostrare all'Angelus di essere degna di diventare la nuova ospite.\nWar of the Witchblades.\nDurante la guerra tra le due detentrici di Witchblade, Sabine sostiene Danielle, detentrice della met\u00e0 di Luce di Witchblade: si scontra due volte con Sara, senza mai riuscire a ucciderla. Al termine del conflitto, l'Angelus riappare con una nuova detentrice, Finch, per salvare Danielle e sceglierla come nuova ospite. Nonostante un'altra delusione, Sabine accetta il volere della sua padrona e riconosce Danielle come suo nuovo capo.\nAngelus: Illumination.\nSabine non si fida comunque di Danielle, anche perch\u00e9, a differenza delle precedenti ospiti dell'Angelus, mantiene libera volont\u00e0 di agire. Dopo il rifiuto di Danielle di uccidere Jackie Estacado, detentore di Darkness, l'entit\u00e0 nemica dell'Angelus, Sabine decide di prendere il potere con la forza. Raccoglie intorno a s\u00e9 una schiera di fedeli e manda dei suoi collaboratori all'Inferno, alla ricerca di uno degli artefatti rimasto senza detentore che possa competere contro l'Angelus: la Ruota delle Ombre. Ottiene cos\u00ec la capacit\u00e0 di controllare il tempo e fa invecchiare Finch imponendo a Danielle un ultimatum: la vita della sua amica per la corona dell'Angelus."}
{"id": "3282016", "revid": "38120", "url": "https://it.wikipedia.org/wiki?curid=3282016", "title": "War of the Witchblades", "text": ""}
{"id": "3282017", "revid": "49700", "url": "https://it.wikipedia.org/wiki?curid=3282017", "title": "Rod Laver Arena", "text": "La Rod Laver Arena \u00e8 una parte del complesso di Melbourne Park, situato nella citt\u00e0 di Melbourne, nella regione del Victoria in Australia. \u00c8 lo stadio principale in cui si svolgono gli Australian Open di tennis fin dal 1988, quando la loro locazione \u00e8 stata spostata dall'ormai fatiscente Kooyong Stadium. Nota in origine come Flinders Park o anche Centre Court, l'arena \u00e8 stata battezzata ufficialmente nel 2000 in onore di Rod Laver, tre volte vincitore degli Australian Open, l'unico uomo a realizzare il Grande Slam due volte nonch\u00e9 uno dei pi\u00f9 grandi tennisti di tutti i tempi.\nDescrizione.\nL'arena \u00e8 stata completata nel 1988, per un totale di 14.820 posti a sedere. Il complesso attrae circa un milione e mezzo di visitatori ogni anno. L'arena presenta un tetto mobile, che permette agli atleti di continuare a giocare sia con la pioggia sia in situazioni di caldo estremo. Inoltre \u00e8 stata dotata del sistema elettronico noto come Occhio di Falco, che permette di verificare la correttezza delle decisioni arbitrali.\nPunto focale del Melbourne Park's Tennis Centre, oltre al tennis lo stadio ospita gare di motocross, concerti, conferenze, eventi della WWE dal 2005, e balletti. \u00c8 stata la sede principale dei campionati mondiali di nuoto, disputati fra il 17 marzo e il 1\u00ba aprile del 2007. Per questo evento all'interno dello stadio \u00e8 stata costruita una piscina temporanea intitolata alla campionessa di nuoto australiana Susie O'Neill. Lo stadio ha inoltre ospitato il World Championship Wrestling nell'ottobre del 2000 e le gare di ginnastica per i XVIII Giochi del Commonwealth.\nIl 3 aprile 1992 l'arena \u00e8 stata adibita anche al basket, diventando lo stadio di casa per i Melbourne Tigers e i South-East Melbourne Magic (poi ribattezzati Victoria Titans nel 1998). Il maggiore afflusso di pubblico per il basket \u00e8 stato registrato nel 1996 per il derby fra le due squadre di casa: la partita \u00e8 stata seguita da 15.336 spettatori. L'arena in totale ha ospitato 287 partite della National Basketball League, incluse le finali del 1992, 1996, 1997 e 1998. L'ultimo match si \u00e8 disputato nell'aprile del 2000, quando il basket si \u00e8 trasferito alla nuova Vodafone Arena, ora Hisense Arena.\nLa band thrash metal statunitense Metallica ha suonato per ben cinque concerti nell'arena, come parte del loro World Magnetic Tour nel 2010. Anche la rockstar Bruce Springsteen ha suonato per 3 concerti a marzo del 2013 nel suo leg australiano."}
{"id": "3282027", "revid": "729019", "url": "https://it.wikipedia.org/wiki?curid=3282027", "title": "Trimetilaminuria", "text": "La trimetilaminuria (TMAU), nota anche come sindrome da odore di pesce, \u00e8 una rara malattia metabolica che provoca un difetto nella normale produzione dell'enzima flavina monoossigenasi (abbreviazione inglese FMO3, \"flavin containing monooxygenase 3\", monoossigenasi contenente flavina 3).\nQualora l'FMO3 non funzioni correttamente, o semplicemente non venga prodotta una quantit\u00e0 sufficiente di enzima, il corpo perde la sua capacit\u00e0 di degradare la trimetilammina (TMA) presente nella dieta, nella trimetilammina-\"N\"-ossido (TMAO) attraverso il processo noto come \"N\"-ossigenazione. In questa evenienza la trimetilammina si accumula nell'organismo e viene rilasciata attraverso la sudorazione, l'urina e il respiro, dando al soggetto affetto dal disturbo un forte odore di pesce emanante dal corpo. Una variante della TMAU (nota come TMAU secondaria o TMAU2) \u00e8 dovuta non a una causa genetica, ma a un'eccessiva produzione di TMA, che viene secreta probabilmente a seguito di disbiosi intestinale, alterato metabolismo o disturbi ormonali.\nStoria.\nIl primo caso clinico di TMAU fu reso pubblico nel 1970 dalla rivista medica \"The Lancet\".\nTuttavia vi sono riferimenti letterari risalenti a molti secoli fa. Un esempio si ha nell'opera teatrale \"La tempesta\", di William Shakespeare, il quale descrive Calibano usando queste parole: \"Puzza come un pesce; un pesce tremendamente vecchio e maleodorante...\"; un altro ancora \u00e8 poi nel romanzo epico Mah\u0101bh\u0101rata (pubblicato alla fine del 400 d.C.), dove si descrive una ragazzina che \"crebbe per diventare una ragazza bella e giusta, per\u00f2 la seguiva sempre un odore di pesce.\"\nSintomi e segni.\nLa trimetilammina si accumula nel corpo dei pazienti affetti da trimetilaminuria. La trimetilammina viene rilasciata da questi soggetti attraverso il sudore, l'urina, il respiro e altri fluidi corporei, cosicch\u00e9 il soggetto emana un forte odore di pesce in tutto il corpo.\nAlcune persone affette da trimetilaminuria tendono a emanare un forte e sgradevole odore per la maggior parte del tempo, ma la gran parte dei soggetti emana un odore moderato che varia di intensit\u00e0 nel corso del tempo. Gli individui con questa condizione non presentano alcun altro significativo sintomo fisico, e in genere appaiono in buona salute.\nLa condizione sembra essere pi\u00f9 comune nelle donne rispetto agli uomini, per motivi che sono tuttora sconosciuti. Gli scienziati sospettano che alcuni ormoni sessuali femminili, ad esempio gli estrogeni e il progesterone, possano aggravare i sintomi.\nIn letteratura medica ci sono diverse segnalazioni che sottolineano come la condizione peggiori intorno alla pubert\u00e0. Nelle donne, i sintomi possono peggiorare appena prima e durante il periodo mestruale, dopo l'assunzione di contraccettivi orali, e intorno alla menopausa.\nQuesto sgradevole odore varia in base a diversi fattori noti, tra questi la dieta, le modificazioni ormonali, il livello di stress, la quantit\u00e0 di sudore prodotto, altri odori nello spazio circostante.\nLa percezione dell'odore \u00e8 fortemente influenzata anche dal senso individuale dell'olfatto."}
{"id": "3282030", "revid": "118064437", "url": "https://it.wikipedia.org/wiki?curid=3282030", "title": "Strade provinciali della citt\u00e0 metropolitana di Messina", "text": "Questo \u00e8 un elenco delle strade provinciali presenti sul territorio della citt\u00e0 metropolitana di Messina e di competenza della citt\u00e0 metropolitana stessa."}
{"id": "3282032", "revid": "339392", "url": "https://it.wikipedia.org/wiki?curid=3282032", "title": "Libertas Forli", "text": ""}
{"id": "3282033", "revid": "287204", "url": "https://it.wikipedia.org/wiki?curid=3282033", "title": "Fulgor Libertas Forli", "text": ""}
{"id": "3282034", "revid": "486946", "url": "https://it.wikipedia.org/wiki?curid=3282034", "title": "Firenze Basket", "text": ""}
{"id": "3282058", "revid": "585241", "url": "https://it.wikipedia.org/wiki?curid=3282058", "title": "Distretto congressuale degli Stati Uniti d'America", "text": "Un distretto congressuale degli Stati Uniti d'America (in inglese \"United States congressional district\") \u00e8 una delle circoscrizioni elettorali in cui \u00e8 diviso ogni Stato federato statunitense, che elegge un parlamentare alla Camera dei rappresentanti.\nCi sono quindi in totale 435 distretti congressuali, tanti quanti i membri della Camera, divisi tra i 50 Stati in base alla popolazione dell'ultimo censimento, secondo un processo chiamato \"apportionment\".\nCaratteristiche.\nCi sono 435 distretti congressuali negli Stati Uniti d'America per eleggere i rappresentanti della Camera dei rappresentanti, ognuno dei quali rappresenta circa 600.000 persone. Il Census Bureau all'interno del Dipartimento del Commercio degli Stati Uniti d'America conduce un decennale censimento sulla popolazione, i cui valori sono utilizzati per determinare il numero di distretti congressuali all'interno di ogni stato. "}
{"id": "3282060", "revid": "1310927", "url": "https://it.wikipedia.org/wiki?curid=3282060", "title": "Club Marino de Luanco", "text": "Il Club Marino de Luanco, \u00e8 una societ\u00e0 calcistica con sede a Luanco, nelle Asturie, in Spagna.\nGioca nella \"Segunda Divisi\u00f3n RFEF\", la quarta serie del campionato spagnolo.\nStoria.\nIl Club Marino de Luanco fu fondato nel 1931 da un gruppo di giovani di Luanco, tutti pescatori, che erano soliti giocare sulla \"Playa de La Ribera\". Il primo presidente fu D.Federico Vi\u00f1a Garc\u00eda.\nIl 20 marzo 1933 il Club Marino inaugur\u00f2 il suo nuovo campo da calcio, il \"Campo de La Garcivil\", con una partita contro il Victoria Los Telares di Avil\u00e9s.\nDal 1952 gioca le sue partite all\"'Estadio Municipal de Miramar\",un impianto sportivo costruito praticamente su una spiaggia oceanica: l'inaugurazione di questo stadio diede una svolta alla storia della squadra che ottenne la promozione prima alla \"1\u00aa Categoria Regional\" e poi alla Tercera Divisi\u00f3n.\nAttualmente la squadra, che ottiene discreti risultati, viene sponsorizzata interamente da una fabbrica ispano-francese, di motoscafi d'altura, collocata appunto presso il comune di Luanco."}
{"id": "3282061", "revid": "300067", "url": "https://it.wikipedia.org/wiki?curid=3282061", "title": "Maleye NDoye", "text": ""}
{"id": "3282062", "revid": "300067", "url": "https://it.wikipedia.org/wiki?curid=3282062", "title": "Maleye N'doye", "text": ""}
{"id": "3282064", "revid": "1924342", "url": "https://it.wikipedia.org/wiki?curid=3282064", "title": "Paula Mitrache in Haiducii", "text": "Paula Mitrache in Haiducii \u00e8 il primo album studio della cantante italiana Haiducii, pubblicato il 1\u00ba settembre 2008.\nL'album contiene quattordici canzoni, di cui sei erano state pubblicate come singoli precedentemente, tra cui la canzone \"Dragostea din tei\"."}
{"id": "3282065", "revid": "287204", "url": "https://it.wikipedia.org/wiki?curid=3282065", "title": "Daniel Novak", "text": ""}
{"id": "3282068", "revid": "21880", "url": "https://it.wikipedia.org/wiki?curid=3282068", "title": "Radiazione evolutiva", "text": ""}
{"id": "3282080", "revid": "1272592", "url": "https://it.wikipedia.org/wiki?curid=3282080", "title": "Glorianna Silver", "text": "Glorianna Silver \u00e8 un personaggio dei fumetti pubblicati dalla Top Cow e appare per la prima volta in \"\" come nuova detentrice della Pietra del Fuoco, uno dei 13 artefatti, l'entit\u00e0 di creazione che si oppone alla Pietra del Ghiacciaio.\nBiografia del personaggio.\nDetentrice della Pietra del Fuoco.\nGlorianna \u00e8 una cacciatrice di tesori alla ricerca dei 13 artefatti: trova la Pietra del Fuoco al collo dello scheletro della precedente detentrice, morta nel Medioevo, in una grotta nelle montagne norvegesi. Appena la indossa, l'artefatto si impossessa di lei, che decide di partire alla ricerca degli altri.\nSorvolando gli Stati Uniti avverte la presenza dell'Angelus, di Witchblade e di Darkness vicino al luogo dove sta passando il suo aereo e, usando il potere della pietra, fa esplodere il velivolo per precipitarsi nella lotta. L\u00ec incontra anche Michael Finnegan, detentore della Pietra del Ghiacciaio, l'avversario naturale della Pietra del Fuoco. Glorianna abbatte facilmente il suo avversario, ma viene poi sopraffatta dalla forza dell'Angelus.\nRitorno in Norvegia.\nGlorianna si risveglia confusa e priva della memoria nella tundra norvegese: riesce a ricordare di essere stata vinta dall'Angelus poco prima di essere uccisa da un orso polare e fa ritorno a casa, da un uomo di nome Wulfgar che la avverte che con quel gesto ha rischiato di mandare all'aria gli anni di allenamento per prepararla ad essere la detentrice ideale per la Pietra del Fuoco. Dopo aver salvato la vita a Wulfgar, viene a conoscenza di un gruppo di cacciatori di taglie che vogliono eliminare le due pietre e impossessarsi del Vaso di Pandora, uno dei 13 artefatti. Wulfgar allora confessa a Glorianna che il suo dovere non \u00e8 sconfiggere Michael Finnegan, ma trovare il Vaso di Pandora, che le permetter\u00e0 di dominare il suo avversario."}
{"id": "3282083", "revid": "709565", "url": "https://it.wikipedia.org/wiki?curid=3282083", "title": "Il formidabile mondo di Bo", "text": "Il formidabile mondo di Bo (\"Bo on the Go!\" nella versione originale) \u00e8 un cartone animato destinato ai bambini in et\u00e0 pre-scolare, creato da Jeff Rosen, prodotto dalla Halifax Film e Decode Entertainment, in associazione con la CBC Television.\nIl cartone animato intendeva far capire ai bambini l'importanza del movimento muscolare, infatti la protagonista invitava i telespettatori ad imitare i suoi movimenti per portare a termine le missioni di ogni puntata. Il format \u00e8 molto simile a quello del cartone animato \"Dora l'esploratrice\", infatti i protagonisti si rivolgono direttamente al pubblico a casa (infrangendo la quarta parete) ed anche lo svolgimento delle puntate \u00e8 simile.\nProgrammata in Canada, \u00e8 stata distribuita in molti paesi tra cui Francia, Italia, Turchia, Arabia Saudita. In Italia la serie \u00e8 stata trasmessa periodicamente su Rai YoYo, JimJam e Italia 1.\nLa sigla italiana \u00e8 curata da StudioCompresso.\nTrama.\nBo \u00e8 una ragazzina energica e ottimista coi capelli blu e l'abbigliamento sportivo che vive in un castello assieme al draghetto verde Dezzy (\"Dezadore\" nell'originale).\nOgni puntata inizia con la scoperta di un problema - la scomparsa dei peluche, una puzza insopportabile, gli scarabocchi su tutti i libri ecc. - che costringe Bo e Dezzy ad evocare il Mago (\"Wizard\" nell'originale), questi, guardando nella sua sfera di cristallo, scopre a chi \u00e8 dovuto il problema ed indica a Bo come risolverlo: deve trovare tre porte, dietro alla terza troveranno la soluzione.\nBo e Dezzy a questo punto devono far apparire la \"Camera delle porte\", un lungo corridoio elicoidale, correndo sul posto; giunti alla prima porta devono aprirla con una \"chiave volante\". Una volta entrati nella stanza si trovano davanti un ostacolo da superare, a questo punto appare il Mago che suggerisce a Bo e Dezzy di imitare i movimenti di un animale per superarlo. Giunti alla seconda porta si ripresenta il problema della Chiave volante e, una volta entrati, si presenta un altro ostacolo da superare imitando un nuovo animale.\nSuperato anche questo Bo e Dezzy ricevono in regalo un oggetto o un animale che \"potr\u00e0 tornargli utile pi\u00f9 tardi\". Difatti nella terza stanza, utilizzando questo regalo, riescono a convincere il soggetto origine del problema a farlo cessare. La puntata si conclude con Bo e Dezzy che, contenti per il risultato ottenuto, ballano in compagnia del Mago.\nLa caratteristica del cartone animato \u00e8 che Bo invita i piccoli telespettatori ad aiutarla in quanto il suo \"Bracciale della potenza\" riceve energia dai loro movimenti: quando devono superare l'ostacolo (ma anche per far apparire il Mago o per prendere la chiave volante) Bo invita i bambini ad imitare i suoi movimenti in modo da fornirle l'energia per compiere la missione."}
{"id": "3282084", "revid": "767487", "url": "https://it.wikipedia.org/wiki?curid=3282084", "title": "La legge del crimine", "text": "La legge del crimine (\"Le premier cercle\") \u00e8 un film francese del 2009 diretto da Laurent Tuel.\nTrama.\nMilo Malakian \u00e8 un capo malavitoso francese di origine armena, che ha perso un figlio durante una sparatoria con la polizia, guidata dal commissario Saunier, nel corso di una rapina. Il suo clan \u00e8 quello che pi\u00f9 conta per lui, quello che chiama \"Prima cerchia\". Anton, l'altro figlio e destinato a succedergli, si innamora di una onesta infermiera, Elodie. L'amore per Elodie lo spinge a cercare di costruirsi un futuro onesto. Elodie rimane incinta di Anton e insieme si rifugiano in un luogo segreto, ma Milo riesce a scoprire dove si trovano e tenta di far uccidere Elodie. Anton salva la fidanzata e torna da suo padre per chiarire, venendo coinvolto in un ultimo colpo durante il quale Anton muore, ucciso da Saunier. La storia finisce con la nascita del figlio avuto con Elodie."}
{"id": "3282096", "revid": "536159", "url": "https://it.wikipedia.org/wiki?curid=3282096", "title": "Aeroporto di Taiwan-Taoyuan", "text": ""}
{"id": "3282097", "revid": "38120", "url": "https://it.wikipedia.org/wiki?curid=3282097", "title": "Spartak (balletto)", "text": "Spartak (a volte tradotto anche come Spartacus o Spartaco) \u00e8 un balletto in quattro atti e nove quadri su musiche di Aram Il'i\u010d Cha\u010daturjan.\nIl balletto, inizialmente composto nel 1954 (tale composizione valse a Cha\u010daturjan il Premio Lenin per quell'anno) fu rappresentato per la prima volta il 27 dicembre 1956 al Teatro dell'Opera di Leningrado dalla compagnia del Kirov Ballet con la coreografia di Leonid Yakobson.\nLa sceneggiatura del balletto, scritta dal drammaturgo Nikolai Volkov, \u00e8 basata sull'omonimo romanzo storico del 1873 di Raffaello Giovagnoli, tradotto in lingua russa nel 1880-1881, romanzo che tratta delle gesta di Spartaco, lo schiavo che capeggi\u00f2 la rivolta che diede vita alla Terza guerra servile.\nLa prima rappresentazione del balletto al Teatro Bol'\u0161oj di Mosca risale al 1958, per la coreografia di Igor Moiseev, tuttavia la produzione di maggior successo \u00e8 stata quella del 1968, per la coreografia di Jurij Grigorovi\u010d. Il balletto \u00e8 uno dei pi\u00f9 noti e rappresentati di Cha\u010daturjan: ancor oggi \u00e8 in cartellone sia al Bol'\u0161oj che in numerosi altri teatri russi e degli altri paesi ex-sovietici."}
{"id": "3282100", "revid": "276327", "url": "https://it.wikipedia.org/wiki?curid=3282100", "title": "Codice Bardera", "text": "Il cosiddetto codice Bardera \u00e8 un falso manoscritto inventato nel 1885 da Ernesto Lamma che ne diede notizia nel \"Propugnatore\" e poi ne pubblic\u00f2 l'indice nella \"Rivista critica della letteratura italiana\", infine ne pubblic\u00f2 l'edizione diplomatica nel 1903. Si sarebbe trattato di un frammento di codice del 1491. La nota di possesso sarebbe stata \"codex domini Guidobaldi Urbinatis\", quindi il codice sarebbe appartenuto primamente a Guidobaldo da Montefeltro (malgrado Lamma, con singolare errore di cronologia, lo consideri di propriet\u00e0 dei Della Rovere, che divennero signori di Urbino solo qualche decennio pi\u00f9 tardi). Il codice Bardera sarebbe stato composto da diciassette fogli su cui avrebbero trovato posto ventisette componimenti di poeti del XIII secolo, in massima parte stilnovisti, e a fine Ottocento sarebbe stato di propriet\u00e0 di un tal Giovanni Bardera, amico del Lamma.\nNel 1915 Michele Barbi dimostr\u00f2 che si trattava di un falso, ma nel 1994 Guglielmo Gorni ha precisato che il codice non \u00e8 neanche un falso: semplicemente non \u00e8 mai esistito, come non \u00e8 mai esistito il suo possessore Giovanni Bardera. La tesi \u00e8 stata contestata da Pasquale Stoppelli.\nIn un articolo di Giulio Vaccaro, inoltre, il Codice Bardera risulterebbe identificato con un codice contenuto nell'Archivo del Pilar a Saragozza."}
{"id": "3282103", "revid": "276327", "url": "https://it.wikipedia.org/wiki?curid=3282103", "title": "Edizione diplomatica", "text": ""}
{"id": "3282107", "revid": "767487", "url": "https://it.wikipedia.org/wiki?curid=3282107", "title": "Vittorio Ramello", "text": "Carriera.\nDopo aver disputato 14 gare con il Pastore Torino nel campionato di Prima Divisione 1922-1923, l'anno successivo passa al Torino facendo il suo esordio in campionato con i granata il 9 dicembre 1923 e collezionando una sola presenza, nella gara Torino-Spezia 2-1.\nNella stagione successiva viene acquistato dall' e poi arriva il passaggio alla , dove disputa due campionati (nel primo 14 gare, una nel secondo). Nel campionato 1928-1929 gioca con il Napoli scendendo in campo in 16 occasioni e realizzando una doppietta il 28 ottobre 1928 nella gara vinta 7-2 sulla Fiorentina.\nNella stagione 1929-1930 milita nel Vomero."}
{"id": "3282111", "revid": "2159807", "url": "https://it.wikipedia.org/wiki?curid=3282111", "title": "Paolo Angioni", "text": "La squadra era composta da Mauro Checcoli, Paolo Angioni, Giuseppe Ravano e Alessandro Argenton.\nBiografia.\nNel 1966 Angioni rimase schiacciato sotto il suo cavallo in una gara in Polonia, entr\u00f2 in coma ma riusc\u00ec a recuperare tanto da riuscire a competere alle Olimpiadi di . In seguito ha scritto diversi libri sulla scuola equestre e sulle tecniche."}
{"id": "3282125", "revid": "125708653", "url": "https://it.wikipedia.org/wiki?curid=3282125", "title": "EVA Air", "text": "EVA Air () \u00e8 una compagnia aerea maggiore privata taiwanese del Gruppo Evergreen che ha per hub l'Aeroporto di Taipei-Taoyuan e basi l'Aeroporto di Kaohsiung, sempre nello stato di Taiwan, e l'Aeroporto di Bangkok-Suvarnabhumi, in Thailandia.\nStoria.\nGli inizi.\nNel settembre del 1988, durante il ventesimo anniversario della Evergreen Marine, il fondatore del Gruppo Evergreen, Chang Yung-fa, annuncia che \u00e8 intenzionato a fondare la prima compagnia aerea privata di Taiwan.\nAnni 1990: l'espansione.\nNel 1992, EVA Air ha ricevuto il primo dei Boeing 747-400 ordinati, e ha lanciato la sua classe Premium Economy, \"Economy Deluxe\", sui voli transpacifici effettuati con i 747 diretti a Los Angeles, a partire dal dicembre dello stesso anno. Nel 1993, EVA Air aggiunto voli per Seattle, New York, Bangkok e Vienna, operati sempre con 747-400.\nNel 1994, EVA Air \u00e8 in grado di fornire un servizio regolare per 22 destinazioni in tutto il mondo, trasportando oltre 3 milioni di passeggeri all'anno. Nel 1995, la compagnia aerea ha un fatturato di US 1,05 miliardi di dollari, con un anno di anticipo rispetto al previsto.\nNell'aprile del 1995 sono iniziate le operazioni di EVA Air Cargo con voli cargo settimanali da Taipei a Singapore, Penang, San Francisco, New York e Los Angeles operati con un McDonnell Douglas MD-11. La flotta EVA Air Cargo \u00e8 stata estesa a cinque aerei a dicembre dello stesso anno. In precedenza EVA Air Cargo operava con aerei passeggeri.\nNella met\u00e0 degli anni 1990, EVA Air si espande nel mercato nazionale Taiwan acquistando azioni di Makung International Airlines, Gran China Airlines e Taiwan Airways. Il 1\u00ba luglio 1998, tutti e tre i vettori vennero uniti in un'unica compagnia chiamata UNI Air. UNI Air divenne la controllata nazionale intra-taiwanese di Eva Air, che opera voli a corto raggio dalla sua base a Kaohsiung, seconda citt\u00e0 di Taiwan.\nAnni 2000: lo sviluppo.\nNel 2000, EVA Air ha avviato il suo primo importante rinnovamento della flotta a lungo raggio. La compagnia aerea \u00e8 diventato il cliente di lancio per il Boeing 777-300ER, ordinando quattro aerei pi\u00f9 otto opzioni. Allo stesso tempo, la compagnia aerea posto tre ordini di Boeing 777-200ER. Nel gennaio 2001, EVA Air ha ordinato il suo primo velivolo Airbus, l'A330-200. I Boeing 777 sono stati destinati per gli Stati Uniti e l'Europa, mentre l'Airbus A330-200 sono stati destinati alle rotte asiatiche.\nNel 2004, EVA Air ha trasformato le otto opzioni per i Boeing 777-300ER in ordini firmati. Il primo Boeing 777-300ER \u00e8 entrato in servizio nel luglio 2005. Con l'arrivo dei nuovi Boeing 777, EVA Air ha avviato un rinnovamento globale degli interni, introducendo poltrone completamente reclinabili nella sua nuova classe \"Premium Laurel\".\nNel 2005 EVA Air e le compagnie associate hanno in complesso 5.098 impiegati.\nSviluppi recenti.\nNel 2007, EVA Air ha annunciato un non stop del servizio dei voli da Taipei verso Newark operati con il nuovo aereo Boeing 777-300ER. Allo stesso tempo, la compagnia aerea ha ritirato il servizio passeggeri da Taipei a Parigi che ripreso il 21 gennaio 2009 con frequenza trisettimanale. Nel 2008, la compagnia aerea ha inoltre annunciato la sospensione dei servizi verso Auckland. Il vettore ha inoltre aumentato i voli diretti verso la Cina, dopo l'avvio di voli charter settimanali nel luglio 2008 a seguito di modifiche ai contratti di viaggio.\nPer il periodo 2007-2008, EVA Air ha dovuto affrontare l'improvviso aumento del 34% del prezzo del carburante, che ha contribuito a perdite di 2.007 milioni di dollari. Nel mese di agosto 2008, EVA Air ha registrato una perdita trimestrale secondo a causa di un aumento dei costi del carburante. In risposta, le misure della compagnia attuate per risparmiare i costi, hanno incluso le riduzioni degli orari di volo e aumenti delle tasse. All'inizio del 2008, l'ufficio affari EVA Air in California ha annunciato una forte riduzione del personale,di cui oltre la met\u00e0 non avrebbe pi\u00f9 lavorato dal maggio dello stesso anno.\nEVA Air nel 2007 ha trasportato 6,2 milioni di passeggeri e ha 4.800 impiegati ad aprile 2008. Nel 2008, EVA Air Elite, ha ricevuto il \"Best Premium Economy Class\" premio annuale Skytrax delle migliori compagnie aeree mondiali. Nel 2010, EVA Air pubblicato una notizia sul proprio servizio di avvicinamento a Toronto; servizio che ha avuto inizio il 29 marzo 2010. Nel mese di agosto 2010, EVA Air \u00e8 stata nominata nell'elenco della top 10 delle compagnie aeree internazionali nella rivista \"Travel+Leisure\". Nel novembre 2010, EVA Air ha iniziato i voli non-stop tra l'aeroporto di Taipei-Songshan e l'aeroporto di Tokyo-Haneda.\nFlotta.\nA gennaio 2022 la flotta di EVA Air si compone dei seguenti aeromobili:\nEVA Air Cargo.\nL'EVA Air Cargo \u00e8 una societ\u00e0 di Taiwan consociata dell'EVA Air che appartiene al Gruppo Evergreen. \u00c8 stata fondata insieme alla divisione passeggeri della compagnia, nel 1989 e opera in Asia, Europa e Nord America.\nLe operazioni di carico si sono diversificate per includere il trasporto di apparecchiature ad alta tecnologia, articoli culturali di estrema importanza come le opere d'arte da museo e gli animali vivi. EVA Air ha dichiarato l'obiettivo di una ripartizione del 50/50 dei ricavi tra il settore passeggeri e quello cargo. Le operazioni di carico della compagnia aerea sono gestiti principalmente attraverso una flotta di Boeing 747-400, MD-11 cargo dedicati, aeromobili Boeing 747-400 Combi e lo spazio di carico sugli aerei passeggeri.\nA seguito della costituzione della sua flotta A330 e l'introduzione dei B777 a lungo raggio, la compagnia ha trasformato alcuni dei suoi Boeing 747-400 passeggeri a cargo per soddisfare le esigenze del mercato. EVA Air Cargo ha aperto centri cargo a Bruxelles nel 2003 e a Hong Kong nel 2006.\nA partire dal 2007, EVA Air Cargo effettua 43 voli cargo alla settimana per Londra, Vienna, Bruxelles, gli Stati Uniti tra cui Los Angeles, Dallas/Fort Worth, Chicago, Atlanta e New York. Il vettore ha anche code-sharing con compagnie aeree internazionali tra cui Air Nippon (una controllata di All Nippon Airways), British Airways World Cargo, Austrian Airlines e Lufthansa Cargo.\nNegli ultimi anni, la compagnia ha concentrato la sua attivit\u00e0 cargo in Nord America esclusivamente sulle rotte point-to-point. Nel 2004, EVA Air Cargo \u00e8 stata classificata tra le prime 10 pi\u00f9 grandi societ\u00e0 di trasporto aereo di merci. Il magazine Air Cargo World ha classificato EVA Air Cargo sesta su 50. Nel 2008, EVA Air ha gestito il trasporto di due panda cinesi che ha donato come regalo allo zoo di Taipei."}
{"id": "3282129", "revid": "135224", "url": "https://it.wikipedia.org/wiki?curid=3282129", "title": "Mohamed Nasheed", "text": "Nasheed \u00e8 stato pi\u00f9 volte soprannominato \"Mandela delle Maldive\", a sottolineare l'attenzione della sua politica per la tematica sociale e la difesa dei diritti umani. Il Time Magazine l'ha definito \"Hero of the Environment\", a causa del suo noto impegno per l'ecosostenibilit\u00e0 e la lotta al cambiamento climatico.&lt;ref/\"&gt;&lt;/ref&gt; Fondatore del Partito Democratico Maldiviano, nel corso degli anni \u00e8 stato un aperto critico dell'ex presidente Maumoon Abdul Gayoom e delle sue politiche, tanto da essere arrestato e condannato pi\u00f9 volte. La nota testata Il Post ha inserito Mohamed Nasheed nell'elenco dei dieci leader pi\u00f9 rispettati al mondo.&lt;ref/\"&gt;&lt;/ref&gt;\nBiografia.\nI primi anni e la lotta al regime.\nNato e cresciuto a Male, nelle Maldive, il giovane Mohamed Nashed ha iniziato la sua carriera scolastica alla Majeediyya School per poi trasferirsi nello Sri Lanka, a Colombo, dove ha concluso gli studi presso la Overseas School. Nel 1982 si trasferisce in Inghilterra per intraprendere i suoi studi di livello secondario presso la Dauntsey's School nel Wiltshire. Sempre qui prosegue gli studi universitari per laurearsi nel 1989 presso il Politecnico di Liverpool.\nNel 1990, completati gli studi a soli 23 anni, Nasheed torna alle Maldive ed inizia a collaborare con la rivista politica Sangu nel ruolo di giornalista e assistente alla redazione. Qui muove i primi passi nella politica ed in particolar modo nella dissidenza, criticando ampiamente il regime autocratico del presidente Maumoon Abdul Gayoom che in quegli anni governava le Maldive. \u00e8 proprio a causa di uno dei suoi articoli critici che Nasheed nel 1991 viene arrestato e torturato, guadagnandosi il titolo di prigioniero di coscienza di Amnesty International.\nNel 1992 viene accusato dal governo delle Maldive di nascondere informazioni di rilevanza nazionale e di essere a conoscenza di un complotto che prevedeva un bombardamento, per questo viene condannato a tre anni di carcere anche se ne sconter\u00e0 solo uno, venendo rilasciato nel 1993. Seguono per\u00f2 altri arresti nel 1994 e 1995, anni in cui nel paese si stavano preparando le elezioni, che Nasheed criticher\u00e0 e commenter\u00e0 in un articolo che gli coster\u00e0 un altro arresto e un'incarcerazione nel 1996. Durante i periodi in carcere Mohamed Nasheed si \u00e8 dedicato allo studio e alla scrittura, ha pubblicato in seguito diversi libri sulla storia del suo paese.\nL'espatrio.\nCi\u00f2 nonostante nel 1999 Mohamed Nasheed riesce a diventare un membro del parlamento delle Maldive come rappresentante della sua citt\u00e0 natale, Male, ma poco dopo l'elezione viene costretto a rinunciare alla carica a causa di alcune accuse di furto. Nel 2003 la morte ingiusta di un carcerato di soli 19 anni, Hassan Evan Naseem, diventa un caso in tutto il paese e scatena rivolte carcerarie e disordini civili antigovernativi, sempre brutalmente repressi dal governo. Il crescendo delle proteste e del dissenso, ed il conseguente pugno duro del governo porta Nasheed ad allontanarsi per due anni con l'obiettivo di preparare un'alternativa politica al governo autoritario. Si ritira quindi con Mohamed Latheef prima in Sri Lanka ed in seguito nel Regno Unito, dove ottiene la protezione in qualit\u00e0 di immigrato politico, e qui si adopera per formare in Partito Democratico delle Maldive che vedr\u00e0 l'ufficialit\u00e0 nel 2003 ma verr\u00e0 dichiarato legale solo nel 2005.\nIl rientro in patria e la carriera politica.\nRientrato alle Maldive nel 2005, e con l'ufficialit\u00e0 del suo partito, Mohamed Nasheed si butta anima e corpo nella politica, nonostante il regime fosse ancora in piedi anche se notevolmente indebolito dall'atmosfera di dissenso ed il mancato appoggio internazionale. Durante una manifestazione, il 12 agosto 2005, Nasheed viene nuovamente arrestato, questa volta con l'accusa di alto terrorismo ma l'opinione pubblica si schiera a suo favore. Nel 2008 il governo di Gayoom, ormai provato, annuncia le prime elezioni presidenziali delle Maldive. \nPrimo presidente delle Maldive.\nNasheed si candida per il Partito Democratico nelle elezioni presidenziali del 2008, ha sconfitto il Presidente in carica al secondo turno, diventando il primo Presidente delle Maldive eletto democraticamente.\nTra i suoi obiettivi c'\u00e8 quello di guidare il paese in una transizione pacifica verso un paese democratico. Uno dei compiti pi\u00f9 importanti di Nasheed \u00e8 il fronte della libert\u00e0 religiosa, inesistente durante il governo del suo predecessore, e tra i primi obiettivi che il suo governo si propone di raggiungere.&lt;ref/\"&gt;&lt;/ref&gt;\nUn documentario sugli sforzi di Nasheed di combattere i cambiamenti climatici, The island President, \u00e8 stato filmato tra il 2009 ed il 2010. \u00c8 diretto da Jon Shenk, prodotto dalla Actual Films e contiene una colonna sonora con canzoni dei Radiohead. Il film ha vinto il Cadillac People's Choice Documentary Award al Toronto international Film Festival del 2011.\nIl golpe e le dimissioni.\nSi \u00e8 dimesso il 7 febbraio 2012, dopo un tentativo di colpo di stato da parte delle forze armate del suo paese, pronunciando il suo discorso di dimissioni dopo essere stato confinato nel palazzo presidenziale ad opera delle forze di sicurezza. In questo frangente Nasheed ha spiegato alla comunit\u00e0 nazionale ed internazionale di lasciare l'incarico perch\u00e8 non vuole governare con il potere. Ad assumere la carica fino alla fine mandato (2013) \u00e8 stato il suo vice Mohammed Waheed Hassan.\nIn seguito Mohamed Nasheed, in una lettera al New York Times, accuser\u00e0 proprio il suo vice Hassan di aver partecipato all'organizzazione del golpe, collaborando con i sostenitori del vecchio regime di Gayoom. \nL'8 ottobre successivo, mentre preparava la sua campagna elettorale per le elezioni presidenziali del 2013, viene arrestato dalla polizia locale assieme ad alcuni parlamentari del suo partito per essersi rifiutato di comparire davanti a un tribunale con l'accusa di abuso di potere.\nIn occasione delle elezioni presidenziali del 2013, svoltesi il 7 settembre 2013, ha ottenuto il 45,5%, ma la votazione \u00e8 stata annullata dalla Corte suprema e ripetuta. Il 9 novembre successivo ha nuovamente conquistato un buon risultato, passando al ballottaggio contro Abdulla Yameen con il 46,9%.\nIl 22 febbraio 2015, dopo essere passato all'opposizione, \u00e8 stato tratto in arresto con l'accusa di terrorismo, per aver ordinato, quand'era presidente, l'arresto di un giudice nel 2012.&lt;ref/\"&gt;&lt;/ref&gt; Il 14 marzo 2015 \u00e8 stato condannato a 13 anni di carcere. Amnesty International ha descritto la condanna come \"politicamente motivata\" ed il Dipartimento di Stato degli Stati Uniti ha espresso preoccupazione per \"l'apparente mancanza di appropriate procedure penali durante il processo\".\nNel 2016 ha ottenuto asilo nel Regno Unito, dove si era recato per sottoporsi ad un intervento medico.\nIl 6 maggio 2021 viene lievemente ferito a seguito di un'esplosione.\nL'attenzione per l'ambiente.\nMohamed Nasheed \u00e8 ricordato in particolar modo per l'impegno ambientale. La sua politica \u00e8 stata caratterizzata dall'ambizione di rendere le Maldive il primo paese carbon neutral del mondo, attuando una lunga serie di azioni e iniziative volte a rendere il paese un paradiso di sostenibilit\u00e0 e ad evitare che il suo popolo diventi un rifugiato climatico.&lt;ref/\"&gt;&lt;/ref&gt;\nNel marzo 2009, poco dopo l'inizio del suo mandato, Nasheed promuove diverse misure atte a implementare l'utilizzo di energie rinnovabili, riducendo al minimo le emissioni dei gas climalteranti responsabili dell'inquinamento atmosferico. Per i costi molto elevati delle operazioni eco friendly, per cui \u00e8 stato ampiamente criticato, Nasheed istituisce un fondo grazie ai proventi del turismo, che ha l'obiettivo di garantirsi l'acquisto di un nuovo territorio nel caso in cui le misure non fossero state necessarie a fermare l'innalzamento delle acque.\nNasheed ha sviluppato anche un piano di grandi investimenti per sviluppare le fonti di energia alternative, come l'eolico, il fotovoltaico, e il biochar (un carbone biologico che viene creato con gli scarti delle noci di cocco). Si \u00e8 fatto notare dall'opinione pubblica internazionale per i suoi gesti talvolta plateali, come installare con le sue mani dei pannelli solari sul tetto della sua abitazione, o organizzare una sessione speciale del consiglio dei ministri subacquea (a sei metri di profondit\u00e0) per ratificare un appello internazionale."}
{"id": "3282151", "revid": "110157", "url": "https://it.wikipedia.org/wiki?curid=3282151", "title": "FluxBB", "text": "FluxBB \u00e8 un potente e leggero sistema di gestione libero per forum di discussione.\nLe differenze principali con gli altri sistemi similari sono:\nIl sistema utilizza il linguaggio PHP e i database SQL. \u00c8 pubblicato con licenza GPL 2.0.\nStoria.\nFluxBB 1.x.\nFluxBB nasce nel 2008 da un gruppo di programmatori fuoriusciti dal progetto PunBB. La vendita di PunBB a un'impresa privata e l'abbandono nell'aprile 2008 da parte del padre del progetto Rickard Andersson, spinge infatti i restanti membri del gruppo di sviluppo a lasciare il progetto sviluppandone uno proprio: FluxBB.\nLa prima versione di FluxBB diventa subito finalista nella categoria \"Miglior nuovo progetto\" della classifica di SourceForge\nPer permettere una facile migrazione delle comunit\u00e0 da PunBB a FluxBB, il gruppo ha deciso per le prime versioni un'alta compatibilit\u00e0 tra i due sistemi, che facilita il trasferimento immediato senza alcuna modifica. In futuro, tuttavia, le due piattaforme divergeranno sempre pi\u00f9 sensibilmente, anche dato l'abbandono dell'originale progetto PunBB.\nLa versione 1.5.x, sebbene non disponga di uno specifico sistema per la gestione dei plugin (previsto per la versione 2.0), offre svariati circa un centinaio di \"mod/estensioni\" da installare.\nFluxBB 2.0.\nLo sviluppo della versione 2.0 di FluxBB \u00e8 iniziato a met\u00e0 2010. Inizialmente pensata con un \"core\" totalmente nuovo, il gruppo di sviluppo ha poi deciso di procedere migliorando il codice gi\u00e0 internazionalmente testato. Tra le principali funzioni previste, l'inserimento di un semplice sistema di gestione dei plugin (come nella precedente versione 1.3) e una migliore gestione dei temi .\nFunzionalit\u00e0.\nTra le altre caratteristiche principali, FluxBB dispone di:\nSul sito del progetto \u00e8 presente una lista completa delle funzionalit\u00e0.\nLocalizzazioni e comunit\u00e0 internazionali.\nIl sistema dispone di traduzioni in: Arabo, Cinese (tradizionale), Francese, Islandese, Italiano, Polacco, Russo, Spagnolo, Tedesco.\nEsistono inoltre alcune comunit\u00e0 internazionali di supporto: Francese, Italiana, Tedesca, Polacca, Russa, Spagnola.\nLa comunit\u00e0 italiana, che fornisce le localizzazioni del sistema e di alcuni plugin, \u00e8 stata accolta all'interno del progetto open source Oscon."}
{"id": "3282167", "revid": "287204", "url": "https://it.wikipedia.org/wiki?curid=3282167", "title": "Freundlich", "text": ""}
{"id": "3282176", "revid": "277211", "url": "https://it.wikipedia.org/wiki?curid=3282176", "title": "Dhu l-Fiqar Pasci\u00e0", "text": "Nel 1882, in occasione della rivolta di \u02bfOr\u0101b\u012b Pasci\u00e0, fu arrestato dai britannici, ormai di fatto padroni dell'Egitto, ma poco dopo fu nominato ministro della Giustizia.\nA Lui si devono l'edificazioni di molti edifici ed infrastrutture dell'epoca. \nFu poi Gran Ciambellano del Chediv\u00e8 \u02bfAbb\u0101s \u1e24ilm\u012b."}
{"id": "3282177", "revid": "11959", "url": "https://it.wikipedia.org/wiki?curid=3282177", "title": "Zulfiqar Pasci\u00e0", "text": ""}
{"id": "3282183", "revid": "118355135", "url": "https://it.wikipedia.org/wiki?curid=3282183", "title": "Cantone di Cotacachi", "text": "Il cantone di Cotacachi \u00e8 un cantone dell'Ecuador che si trova nella provincia dell'Imbabura.\nIl capoluogo del cantone \u00e8 Cotacachi."}
{"id": "3282184", "revid": "172343", "url": "https://it.wikipedia.org/wiki?curid=3282184", "title": "Franco Properzi-Curti", "text": ""}
{"id": "3282185", "revid": "287204", "url": "https://it.wikipedia.org/wiki?curid=3282185", "title": "Tour della Nazionale di rugby a 15 del Canada 1986", "text": "Nel 1986 la nazionale canadese di rugby XV si reca in Irlanda per un breve tour, prima di affrontare gli nel tradizionale match annuale"}
{"id": "3282186", "revid": "767487", "url": "https://it.wikipedia.org/wiki?curid=3282186", "title": "Carlo de' Medici", "text": ""}
{"id": "3282188", "revid": "767487", "url": "https://it.wikipedia.org/wiki?curid=3282188", "title": "Miss Pettigrew", "text": "Miss Pettigrew (\"Miss Pettigrew Lives for a Day\") \u00e8 un film del 2008 diretto da Bharat Nalluri.\nLa sceneggiatura di David Magee e Simon Beaufoy \u00e8 basata sul romanzo \"Un giorno di gloria per Miss Pettigrew\" di Winifred Watson del 1938.\nIn Italia il film \u00e8 stato distribuito direttamente per il mercato home video con il titolo Miss Pettigrew, e successivamente trasmesso in televisione con il titolo Un giorno di gloria per Miss Pettigrew.\nTrama.\nA Londra, appena prima della Seconda guerra mondiale, la governante Guinevere Pettigrew, donna di mezza et\u00e0 e figlia integerrima di un vicario, viene licenziata dal suo quarto lavoro. Quando la dipendente dell'agenzia di collocamento, Miss Holt, le dice di non volerla aiutare, Miss Pettigrew lascia l'ufficio con una proposta di lavoro destinata ad una sua collega, inconsapevole del fatto che la esuberante cantante/attrice statunitense Delysia Lafosse vuole pi\u00f9 una segretaria particolare piuttosto che una tata.\nArrivando nel lussuoso appartamento dove si trova Delysia, Miss Pettigrew scopre velocemente che la giovane donna \u00e8 innamorata di tre uomini - lo squattrinato e innamorato pianista Michael Pardue, appena uscito di prigione; il facoltoso e potente Nick Caldarelli, che gestisce il locale dove Delysia canta; il giovane impresario teatrale Phil Goldman, che pu\u00f2 inserirla nel cast nel ruolo principale in un'opera teatrale nel West End. Mentre cerca di aiutare Delysia a divincolarsi tra i suoi amori, Miss Pettigrew viene travolta dal mondo dell'alta societ\u00e0. Messa a nuovo dalla sua datrice di lavoro, ad una sfilata di moda, tenuta da Edythe Dubarry, incontra e viene attratta da Joe Blomfield, disegnatore di lingerie, il quale ha una relazione tempestosa con Edythe.\nNel corso di ventiquattro ore, Guinevere e Delysia diventano molto amiche e si aiutano l'un l'altra a raggiungere i loro obiettivi d'amore. Dopo una serie di complicazioni tipiche delle commedie anni '30 e '40, Delysia e Michael salpano per New York sulla nave Queen Mary e Miss Pettigrew viene trovata alla Stazione Victoria da Joe, che, convinto che sia la donna giusta per lui, l'ha cercata per tutta la notte. I due lasciano la stazione insieme, abbracciati.\nProduzione.\nIn \"Miss Pettigrew's Long Trip to Hollywood\" (\"Il lungo viaggio di Miss Pettigrew verso Hollywood\"), un contenuto speciale della versione DVD del film, Keith Pickering, il figlio dell'autrice del romanzo da cui \u00e8 tratto il film, rivela che sua madre all'inizio ha venduto i diritti per il film alla Universal Pictures nel 1939.\nNegli anni successivi gli studio lo hanno sviluppato come musical, con interprete Billie Burke nel ruolo principale, ma - appena prima di iniziare le riprese - il Giappone bombard\u00f2 Pearl Harbor e il progetto slitt\u00f2.\nNel 1954 la Universal rinnov\u00f2 i diritti, ma tutto rimase fermo. Quando il produttore Stephen Garrett ha scoperto il libro e ha proposto un adattamento alla Focus Features, \u00e8 venuto a conoscenza del fatto che i diritti appartenevano ancora alla Universal la quale, essendo associata della Focus, gli ha permesso di procedere con il progetto.\nLe ambientazioni includono il Theatre Royal a Covent Garden, il Whitehall Court a Westminster e Pimlico. Gli interni sono stati girati negli studi Ealing.\nAccoglienza.\nIncassi.\nNel primo weekend di debutto in Stati Uniti e Canada, il film ha guadagnato $ su 535 cinema, posizionandosi 11-esimo al botteghino. Ha incassato $ negli Stati Uniti e Canada e $ negli altri Paesi, per un totale di $ in tutto il mondo.\nCritica.\nLa recensione cumulativa di Rotten Tomatoes riporta che il 78% dei critici ha dato al film delle recensioni positive, basate su 117 recensioni, e Metacritic ha riportato che il film ha avuto un punteggio medio di 63/100, basato su 26 recensioni.\nStephen Holden del \"The New York Times\" ha definito il film \"un esempio di come una piccola storia pu\u00f2 essere gonfiata in un piccolo film con un cast perfetto, un'abile manipolazione tonale e un astuto occhio e orecchio per il dettaglio\". Ha apprezzato Amy Adams, dicendo che la \"magia sullo schermo\" che mostra \"non aveva questa intensit\u00e0 dai giorni migliori di Jean Arthur\", e ha notato che Frances McDormand ha raggiunto la sua \"metamorfosi da un severo stoicismo a una seria solarit\u00e0 con impressionanti risvolti comici\".\nSul \"San Francisco Chronicle\", Ruthe Stein definisce il film \"un eccellente adattamento\", aggiungendo \"spumeggiante e divertente in modo esuberante\u00a0\u2014 in parte per le insinuazioni sessuali\u00a0\u2014 \u00e8 la migliore commedia romantica di quest'anno fino ad ora... Il regista Bharat Nalluri d\u00e0 al film la patina di un film realizzato davvero negli anni trenta\".\nTodd McCarthy di \"Variety\" ha detto che \"la performance di McDormand costruisce a poco a poco una solida integrit\u00e0, che contrasta con la natura pi\u00f9 libertina della Adams, che all'inizio accentua il costante ruolo di Delysia, ma poi sboccia in un gratificante ritratto di una donna con un passato dal quale vuole scappare. Hinds mette dei veri sentimenti nel suo lavoro\"."}
{"id": "3282191", "revid": "767487", "url": "https://it.wikipedia.org/wiki?curid=3282191", "title": "Anna Anni", "text": "Biografia.\nFormatasi come disegnatrice, orient\u00f2 i suoi interessi dedicandosi soprattutto al teatro, dove esord\u00ec nel 1953 con la regia di Orson Welles disegnando i costumi della \"Locandiera\" di Carlo Goldoni e il \"Volpone\" di Ben Jonson a Chicago. \nContinu\u00f2 con il \"Turcaret\" di Lesage per la regia di Mario Missiroli all'Accademia d'Arte Drammatica di Roma e \"Paolo Paoli\" di Adamov con Paolo Poli e per lui lavor\u00f2 anche alla \"Nemica\" di Nicodemi e \"Mistica\" di Omboni. \nNel 1965 inizi\u00f2 un lungo sodalizio con lo scenografo e regista Franco Zeffirelli per il quale disegn\u00f2 i costumi della \"Lupa\" di Verga con Anna Magnani e \"Maria Stuarda\" di Schiller con Valentina Cortese e Rossella Falk al Teatro della Pergola di Firenze, diventando collaboratrice in quasi tutte le sue regie d'opera lirica nei maggiori teatri italiani e stranieri come per \"Alcina\", dove esord\u00ec in Italia Joan Sutherland alla Fenice di Venezia, \"Cavalleria Rusticana\", \"Pagliacci\", \"Turandot\", \"Don Carlo\" alla Scala di Milano, \"Don Giovanni\" e \"Carmen\" al Metropolitan di New York, \"Aida\" al New National Theatre di Tokyo, \"Aida\" e \"Carmen\" all'Arena di Verona, collaborando anche in alcuni suoi film come \"Otello\" per il quale fu candidata all'Oscar nel 1987. \nNel teatro lirico lavor\u00f2 anche con tanti altri registi di chiara fama fra i quali Luciano Alberti nella \"Parisina d'Este\" all'Accademia Musicale Chigiana di Siena, \"Dafne\" e \"L'elisir d'amore\" al Maggio Musicale Fiorentino, Sandro Sequi in \"Ifigenia in Alide\" e \"I puritani\" al Teatro Comunale di Bologna, \"Orfeo\" al Calouste Gulbenkian di Lisbona, \"La figlia del reggimento\" al Covent Garden di Londra, Mauro Bolognini in \"Tosca\" al Teatro dell'Opera di Roma, \"Il pirata\" e \"Il Mos\u00e8\" al Teatro Comunale di Firenze, Sylvano Bussotti in \"Le Bal Mir\u00f2\" al Teatro Comunale di Firenze, Raymond Rouleau in \"Luisa Miller\" al Maggio Musicale Fiorentino.\nUna parte della sua carriera la dedic\u00f2 al balletto, disegnando scene e costumi per numerosi spettacoli ideati dal regista Beppe Menegatti per Carla Fracci come \"Il fiore di pietra\", \"Il bacio della fata\", \"La P\u00e9ri\" al Teatro Comunale di Bologna, \"Giselle\" e \"Copp\u00e9lia\" al Teatro Comunale di Bergamo, \"Hommages Romantiques\" al Maggio Musicale Fiorentino, \"La scuola di ballo\" al Teatro Olimpico di Vicenza, \"Mirandolina\" e \"Il Principe delle Pagode\" alla Fenice di Venezia, \"Senso\" al Teatro Massimo di Palermo. Per Rudolf Nureyev disegn\u00f2 \"Don Chisciotte\" e \"Les Sylphides\" al Teatro dell'Opera di Anversa. \nPer la Rai ide\u00f2 i costumi di \"Grand Hotel Folies\" uno show con Milena Vukotic e la regia di Massimo Scaglione e due produzioni sulla maschera di Stenterello interpretato da Alfredo Bianchini: \"Stenterello re in sogno\" e \"Stenterello a Tunisi\" con la regia di Mario Ferrero.\nMor\u00ec il 1\u00ba gennaio 2011 all'et\u00e0 di 84 anni.\nTributi.\nA Firenze nel 2006 gli esperti d'arte Antonio Paolucci e Carlo Sisi le dedicarono una mostra intitolata \"Dal segno alla scena\", allestita nei saloni di Palazzo Pitti, dove furono esposti alcuni costumi in cui si poteva osservare da vicino il risultato dell'altissima qualit\u00e0 del suo lavoro, e una serie di disegni che poi vennero acquisiti dal Gabinetto degli Uffizi.\nNel 2007 le venne attribuito il Premio di Eccellenza dell\u2019Accademia Italiana."}
{"id": "3282194", "revid": "124123", "url": "https://it.wikipedia.org/wiki?curid=3282194", "title": "Morti nel 2011", "text": ""}
{"id": "3282198", "revid": "37401", "url": "https://it.wikipedia.org/wiki?curid=3282198", "title": "Dibattito tra creazionismo ed evoluzionismo", "text": "Il dibattito tra creazionismo ed evoluzionismo, o dibattito sulle origini, \u00e8 nell'ambito culturale, religioso e sociale l'insieme delle dispute circa le ipotesi contrastanti sulle origini della vita, della Terra, dell'universo e dell'umanit\u00e0 sostenute dalle autorit\u00e0 religiose da una parte e della comunit\u00e0 scientifica dall'altra.\nAlla base della questione la visione creazionista sulle origini al fondamento di alcune credenze religiose, e quella evoluzionista sostenuta dal consenso scientifico tramite prove concrete di alcune materie come biologia evolutiva (in particolar modo), geologia, fisica nucleare, cosmologia, paleontologia e termodinamica.\nSebbene il tema sia presente in Europa e altre parti dell'Occidente, \u00e8 acceso soprattutto negli Stati Uniti d'America dove ha una lunga storia ed \u00e8 riferito come \"guerra culturale\", rinvigorito costantemente dalle diatribe circa l'insegnamento nelle scuole di creazionismo ed evoluzionismo. \u00c8 comunque importante dal punto di vista culturale dal momento che contiene al suo interno molte argomentazioni scottanti, attuali, come la libert\u00e0 d'espressione, separazione tra Stato e Chiesa, necessit\u00e0 di un insegnamento pari merito e bilanciato di dottrine scientifiche e religiose.\nIl processo evolutivo della vita \u00e8 oggi sostenuto non solo dalla totalit\u00e0 della comunit\u00e0 scientifica, ma anche da un gran numero di autorit\u00e0 religiose, le quali l'accettano senza mettere in dubbio l'esistenza di Dio. Come d'altronde dichiarato dall'Accademia Nazionale delle Scienze degli Stati Uniti, molti religiosi dichiarano compatibili i principi della loro professione religiosa con la tesi evoluzionista, e sia scienziati che teologi \u00abnon vedono alcun conflitto tra la loro fede in Dio e la prova dell'evoluzione\u00bb.\nPosizioni pseudo-scientifiche.\nLa teoria del Disegno Intelligente.\nLa teoria del disegno intelligente (dall'inglese \"intelligent design\", da intendersi come \"progetto intelligente\") \u00e8 anche nota come \"creazionismo evolutivo\" o \"creazionismo scientifico\". Una larga parte della comunit\u00e0 scientifica ritiene che sia stato introdotto per motivi che esulano dalla scienza, ma che hanno pi\u00f9 a che fare con il sostegno alla fede cristiana e ad una certa politica americana.\nQuesta teoria \u00e8 nata da una critica ad alcune lacune del darwinismo che lo stesso Darwin aveva descritto nel capitolo \"Dubbi\" del suo lavoro pi\u00f9 noto, \"L'origine delle specie\".\nLa teoria del Disegno intelligente si fonda inoltre sul concetto di \"complessit\u00e0 irriducibile\". L'inventore del concetto, il biochimico Michael Behe, illustra questo concetto tramite l'esempio della trappola per topi. Essa \u00e8 composta di pochi, semplici elementi, senza uno dei quali essa non funziona affatto: \u00e8 dunque \"irriducibile\". Si tratta in pratica di una moderna riproposizione dell'esempio dell'orologio (-\"supponiamo che io abbia trovato per terra un orologio, e mi si chieda come abbia fatto a trovarsi l\u00ec. Difficilmente potrei dare la stessa risposta di prima, e cio\u00e8 che, per quanto ne sappia, l'orologio si trova l\u00ec da sempre.\"-) portata da William Paley (1743-1805), arcidiacono di Carlisle, nel suo libro \"Teologia Naturale\" (1802).\nApplicando questo principio a vari organismi e organi presenti in natura se ne desume, secondo i sostenitori del Disegno intelligente, che \u00e8 impossibile che essi siano lo \"stadio evoluto\" di qualcosa che c'era prima. Ci\u00f2 induce a ritenere probabile (assai pi\u00f9 che sotto un'ipotesi di pura casualit\u00e0) che questi organismi siano apparsi in questo stadio perfetto e funzionante da un momento in poi e non abbiano avuto \"progenitori\". Esempi portati a sostegno di questo argomento sono i batteri unicellulari, l'occhio, il sangue, i reni.\nIl disegno intelligente non \u00e8 tuttavia rigorosamente scientifico, e la maggior parte della comunit\u00e0 scientifica, la quale sostiene la teoria evoluzionistica, non lo considera valido. Infatti, la quasi totalit\u00e0 degli scienziati afferma che il suo maggiore argomento, quello della irriducibilit\u00e0 degli organismi complessi, sia stato superato gi\u00e0 negli anni immediatamente successivi a Darwin stesso, in particolare:\nUn esempio classico \u00e8 l'origine degli ossicini nella catena uditiva dell'orecchio interno dei vertebrati, la cui evoluzione \u00e8 descritta in termini strettamente darwiniani, oltre a quella dell'occhio negli animali superiori, e in altri casi ritenuti significativi dai sostenitori del Disegno intelligente, con taglio divulgativo, nei testi di Stephen Jay Gould e Richard Dawkins, e, in modo non divulgativo, da numerosi autori fin dai primi anni del 1900.\nLa ricerca paleontologica inoltre ha messo alla luce sequenze evolutive di forme viventi, permettendo spesso di evidenziare la variazione nel tempo delle funzioni di alcuni organi e mostrando un panorama coerente di evoluzione ed espansione sulla terra degli esseri viventi a partire da forme semplici a forme pi\u00f9 complesse.\nInfine, il disegno intelligente, come tutte le versioni del creazionismo, non \u00e8 falsificabile e rimanda a cause sconosciute per definizione. Per questo ad esso non pu\u00f2 essere riconosciuto lo \"status\" di teoria scientifica.\nIl rapporto tra scienza e fede nel creazionismo.\nNel mondo occidentale il creazionismo si basa principalmente sul racconto della creazione presente nella Genesi, e nel suo senso pi\u00f9 ampio raccoglie un'ampia gamma di credenze e interpretazioni. Negli USA degli anni 1920 il termine venne associato in particolare con l'opposizione dei fondamentalisti cristiani all'evoluzione umana, e diversi stati approvarono leggi contro l'insegnamento delle teorie evoluzioniste nelle scuole pubbliche.\nQuando le ricerche scientifiche producono conclusioni e prove che contraddicono l'interpretazione creazionista delle scritture, l'approccio strettamente creazionista \u00e8 quello di rigettare direttamente senza alcuna analisi o approfondimento, le conclusioni della ricerca, le prove scientifiche sottostanti o la metodologia. I casi pi\u00f9 notevoli riguardano gli effetti dell'evoluzione sullo sviluppo degli organismi viventi, l'idea di discendenza comune, la storia geologica della Terra, la formazione del sistema solare e l'origine dell'Universo.\nQueste differenti posizioni si riflettono poi sulla questione se, e come, la fede religiosa si possa conciliare con una visione scientifica del mondo. I creazionisti \"della Terra Giovane\" in genere sostengono che scienza e razionalismo empirico sono incompatibili con il credo religioso, e quindi occorre rigettare la scienza (diversi atei sono d'accordo su questa incompatibilit\u00e0, e coerentemente con la loro posizione ne traggono la conclusione che, al contrario, bisogna rigettare la fede). Gli evoluzionisti teistici ritengono invece che non vi sia incompatibilit\u00e0.\nLa teoria del disegno intelligente sostiene che la scienza possa \"dimostrare\" l'esistenza di un ente creatore. Secondo i suoi sostenitori la complessit\u00e0 della vita \u00e8 tale che non si pu\u00f2 spiegare semplicemente in termini di mutazioni casuali, ma occorre ammettere che il processo evolutivo sia \"guidato\" da un creatore dotato di intelligenza che talvolta interviene direttamente per operare i \"salti evolutivi\" che la natura da sola non sarebbe in grado di compiere.\nI rapporti tra scienza e creazionismo.\nL'11 giugno 2006 la Royal Society ha preso ufficialmente posizione con una affermazione \"\"Royal Society statement on evolution, creationism and intelligent design\" nel cui prembolo si legge: \"l'evoluzione \u00e8 ormai riconosciuta come la miglior spiegazione dello sviluppo della vita sulla Terra dalla sua origine e sia della diversit\u00e0 delle specie. L'evoluzione \u00e8 giustamente insegnata come parte essenziale e fondamentale dei corsi di Scienze e Biologia nelle scuole, collegi ed universit\u00e0 di tutto il mondo\"\"\nDue anni dopo, l'11 aprile 2008 anche la \"Geological Society\" ha emesso un simile documento, intitolato \"\"Young Earth Creationism\", \"Creation Science and \"Intelligent Design\" A Statement by the Geological Society of London \" nel cui preambolo ricorda il suo pensiero che \"religione e scienza singolarmente prese diventano mutuamente incompatibili quando una (delle due) cerca di invadere il dominio altrui\"\nPosizioni religiose.\nLa posizione della Chiesa cattolica.\nLa Chiesa cattolica non esprime una posizione ufficiale riguardo alla teoria dell'evoluzione, rimettendo la questione agli scienziati.\nLa riforma protestante accus\u00f2 l'arbitrariet\u00e0 delle interpretazioni allegoriche e contest\u00f2 l'autorit\u00e0, con cui la Chiesa conferiva loro credibilit\u00e0 in antitesi all'interpretazione letterale. Il ricorso al principio luterano della \"Sola Scriptura\", come fonte della teologia, indirizz\u00f2 per alcuni secoli i cristiani protestanti esclusivamente verso l'interpretazione letterale. L'apertura ad interpretazioni non letterali sopravvisse senza problemi nella Chiesa cattolica, le cui basi teologiche comprendono il principio agostiniano e tomista che non pu\u00f2 e non deve esserci contrasto fra scienza e fede.\nCerto, le interpretazioni letterali ebbero largo campo anche in ambito cattolico, ma solo nella misura in cui non sembrava esserci una interpretazione scientifica alternativa e largamente condivisa. La Chiesa, quindi, non esprime una posizione ufficiale riguardo alla teoria dell'evoluzione, rimettendo la questione agli scienziati. Da un lato troviamo le affermazioni di papa Giovanni Paolo II che ha implicitamente sostenuto che la Chiesa non si oppone oggi all'ipotesi evoluzionistica come fenomeno storico dichiarando che essa \u00e8 \"pi\u00f9 che una teoria\". Al contempo, per\u00f2, la Chiesa rifiuta la posizione (il cosiddetto \"neodarwinismo\", alla base, tra l'altro, delle tesi a favore dell'ateismo del biologo evoluzionista Jacques Monod, esposte nella sua opera \"Il Caso e la Necessit\u00e0\") che vede l'evoluzione come un processo guidato unicamente dal caso, cos\u00ec come Darwin l'aveva definito, e afferma invece che l'universo \u00e8 il risultato di un progetto ordinato ad uno scopo.\nSi veda in merito le seguenti dichiarazioni di papa Benedetto XVI:\nSi registrano nel dibattito presente inoltre gli interventi di alcuni esponenti delle gerarchie ecclesiastiche:\nDal 3 al 7 marzo 2009 si \u00e8 svolto presso l'Universit\u00e0 Gregoriana il convegno \"Evoluzione biologica: fatti e teorie\"\nVa comunque precisato che nessun darwinista ha mai affermato che l'evoluzione sia un processo dovuto unicamente al caso, l'idea che l'evoluzione sia guidata unicamente dal caso non fa affatto parte della teoria dell'evoluzione, ma \u00e8 solo un frequente fraintendimento di molti \"non addetti ai lavori\".\nEssi la definiscono una \"teoria\", cio\u00e8 una costruzione \"metascientifica\", la quale si avvale anche di certe nozioni ricavate non dall'esperienza, ma dalle varie espressioni della cosiddetta filosofia della natura. In quanto teoria, quindi, essa soffre irrimediabilmente di tutta la precariet\u00e0 e la contingenza di cui soffre una qualunque altra teoria scientifica. Va precisato per\u00f2 che, in questo discorso, si fa un uso distorto del termine \"teoria\" (si veda la voce: Teoria scientifica).\nInoltre, sottolineano, \u00e8 soggetta a un condizionamento ideologico che, in ultima analisi, lascia aperta la questione di appurare la reale portata dei fatti osservati, dal momento che l'evoluzione in quanto tale, non \u00e8 mai stata oggetto di osservazione. Esistono pertanto letture materialistiche e riduttive e letture spiritualistiche. Il giudizio sulla validit\u00e0 \u00e8, in ultima analisi, soggetto a verifiche di tipo filosofico e teologico. Mentre la Chiesa respinge ogni riduzione puramente materialistica che \u00e8 incompatibile con la verit\u00e0 dell'uomo (immagine e figlio di Dio) \u00e8 aperta al dialogo con la comunit\u00e0 scientifica. Ratzinger afferma: -\"La dottrina dell'evoluzione \u00e8 per certo un'ipotesi importante, che per\u00f2 presenta decisamente molti problemi, i quali necessitano ancora di un'ampia discussione\"-.\nGli scienziati rispondono che esiste invece una mole enorme di prove sperimentali, fra cui spiccano i numerosissimi fossili; inoltre, come tutte le teorie scientifiche, \u00e8 soggetta a continue verifiche e correzioni, chiarire ma questo non significa che essa presenti \"decisamente molti problemi\"; in ogni caso, rispondono, dalla discussione dovrebbero astenersi tutti coloro i quali non abbiano prima approfondito gli studi nel settore.\nRecentemente nuove ricerche hanno messo in luce che gi\u00e0 Pio XII riteneva non necessariamente incompatibili il pensiero scaturito dalla tradizione della chiesa e la possibile ipotesi evoluzionista. Su questa convinzione si fonda la cosiddetta \"evoluzione teistica\" (\"theistic evolution\"), la quale afferma la creazione per opera divina, ma riconosce la teoria dell'evoluzione e le altre scoperte della scienza. Questa posizione si basa sull'assunto che fede e scienza abbiano ambiti di competenza completamente separati, assunto duramente attaccato dal biologo evoluzionista Richard Dawkins nella sua opera \"L'illusione di Dio\". Come riportano A. Desmond e J. Moore nella loro opera \"Darwin: The Life of a Tormented Evolutionist\", Darwin visse una lacerante lotta interiore perch\u00e9 non riusciva a conciliare le evidenze sperimentali raccolte con i principi teologici a cui era stato educato. Secondo questa posizione, il racconto biblico della creazione non intende esporre la modalit\u00e0 precisa con la quale il mondo ebbe origine, ma soltanto esprimere con linguaggio figurato il fatto che l'universo \u00e8 opera di Dio (come lo sar\u00e0 il Giorno del Giudizio). In pratica 13 miliardi di anni fa Dio avrebbe creato l'Universo per mezzo del Big Bang, dopo di che (successivamente alla aggregazione per gravit\u00e0 della Via Lattea, del nostro Sole e infine della Terra circa 4,57 miliardi e di anni fa) la vita si sarebbe sviluppata sul nostro pianeta (circa 3,5 miliardi di anni fa nacque la prima forma di vita) e si sarebbe evoluta naturalmente secondo quanto descritto dalla Paleontologia e Geologia (Pesci, Anfibi, Rettili, Dinosauri, Mammiferi, Scimmie). Quindi sarebbe stato il turno dell'Australopitecus (3 milioni di anni fa), dell'Homo habilis (2 milioni di anni fa), dell'Homo Erectus (1 milione di anni fa) e infine (300.000 anni fa) in Africa meridionale sarebbe nato l'Homo Sapiens Sapiens. Sarebbero delle prove di evoluzione teistica certe traduzioni, di Zecharia Sitchin di antichi testi sumeri (\"En\u016bma eli\u0161\"), sebbene Sitchin sostenga che l'uomo sarebbe frutto di esperimenti di ibridazione genetica con specie terrestri condotti da alieni.\nUno dei \"problemi\" che impediscono di accettare la non contraddittoriet\u00e0 se non la complementarit\u00e0 di evoluzionismo e fede cristiana \u00e8 costituito da una interpretazione letterale e concretistica degli antichi testi biblici tramandatisi di generazione in generazione e che costituivano la fonte prima della sapienza principale, modalit\u00e0 interpretativa ancora non abbandonata da gran parte di coloro che si confrontano con la parola rivelata, per cui per esempio soffermandoci soltanto al racconto biblico dello stato di perfetta simbiosi tra i primi umani e l'ordine del Padre se ne deduce che \u00e8 lo stato di perfezione originaria di Adamo ed Eva, incompatibile con l'evoluzione che vuole tutto in continua trasformazione. Anche il peccato originale \u00e8 in qualche modo un'evoluzione \"al contrario\", perch\u00e9 \u00e8 il passaggio da una forma pi\u00f9 evoluta (perfetta) a una meno evoluta. Lo stato di perfezione originaria dell'uomo, che non conosceva la morte prima del peccato originale, negherebbe la possibilit\u00e0 che esistano reperti fossili umani, i quali per\u00f2 esistono.\nIl dibattito nel mondo.\nStati Uniti d'America.\nNegli Stati Uniti sotto l'etichetta di \"creazionismo\" rientrano una serie di iniziative a carattere religioso, politico e sociale (ad esempio nel definire i programmi scolastici) che contestano la teoria di Darwin e chiedono, tramite azioni in tribunale, uguale o superiore legittimit\u00e0 per la tesi creazionista durante le lezioni di Scienze nelle scuole, affermando che non \u00e8 corretto presentare un'unica teoria sull'origine delle specie senza esporre anche le sue alternative. La critica a questa posizione \u00e8 duplice: da una parte il creazionismo non \u00e8 una teoria scientifica, pertanto non andrebbe equiparata ad altre teorie; dall'altra, essendo il creazionismo basato su di una \"credenza\" religiosa, il suo insegnamento va contro il principio della separazione tra chiesa e stato.\nQuesto dibattito, molto accalorato, \u00e8 giunto talvolta a risultati grotteschi: ad esempio nel 2006 le guide turistiche del Grand Canyon del Colorado ricevettero la direttiva di non rispondere a chi domanda l'et\u00e0 del canyon (5-6 milioni di anni secondo i geologi), per non \"offendere la sensibilit\u00e0 dei fondamentalisti religiosi\".\nAttualmente il numero dei sostenitori del creazionismo, continua a diminuire costantemente e drasticamente, in seguito alle innumerevoli continue scoperte e prove concrete, ottenute mediante le moderne analisi biologiche ed agli studi condotti sul DNA fossile."}
{"id": "3282200", "revid": "287204", "url": "https://it.wikipedia.org/wiki?curid=3282200", "title": "Preobrazenskij", "text": ""}
{"id": "3282203", "revid": "30610", "url": "https://it.wikipedia.org/wiki?curid=3282203", "title": "Zeffiro (cacciatorpediniere 1928)", "text": "Lo Zeffiro \u00e8 stato un cacciatorpediniere della Regia Marina.\nStoria.\nNel 1929 lo \"Zeffiro\" costituiva, insieme ai gemelli \"Espero\", \"Ostro\" e \"Borea\", la I Squadriglia della 1\u00aa Flottiglia della I Divisione Siluranti, inquadrata nella 1\u00aa Squadra navale, con base a La Spezia. Dal 1929 al 1932 la nave prese parte a crociere in Mediterraneo.\nNel 1931 lo \"Zeffiro\", unitamente ai gemelli \"Nembo\", \"Euro\" ed \"Espero\" e all'esploratore \"Ancona\", nonch\u00e9 a due flottiglie di cacciatorpediniere (composte rispettivamente da un esploratore e sei cacciatorpediniere e da un esploratore e quattro cacciatorpediniere), formava la II Divisione della 1\u00aa Squadra. Nel 1932 lo \"Zeffiro\" fu accidentalmente colpito da un siluro difettoso, lanciato dal gemello \"Aquilone\".\nNel corso dei primi anni trenta il cacciatorpediniere sub\u00ec alcune modifiche, quali il potenziamento dell'armamento contraereo con l'imbarco di una mitragliera binata da 13,2/76 mm, il miglioramento delle sistemazioni di bordo e l'installazione di una centrale di tiro tipo \u00abGalileo-Bergamini\u00bb, sperimentata con successo sulle unit\u00e0 gemelle della I Squadriglia.\nNel 1934 l'unit\u00e0, insieme a \"Espero\", \"Ostro\" e \"Borea\", formava la IV Squadriglia Cacciatorpediniere, assegnata, insieme alla VIII (composta dalle altre quattro unit\u00e0 della classe Turbine), alla II Divisione navale (incrociatori pesanti \"Fiume\" e \"Gorizia\").\nIl cacciatorpediniere prese parte alla guerra di Spagna, agendo a contrasto del contrabbando di rifornimenti destinati alle truppe spagnole repubblicane.\nNella primavera 1939 lo \"Zeffiro\" partecip\u00f2 alle operazioni per l'occupazione dell'Albania.\nAlla data dell'entrata dell'Italia nel secondo conflitto mondiale l'unit\u00e0 faceva parte della II Squadriglia Cacciatorpediniere con base a Taranto, insieme ai gemelli \"Espero\", \"Ostro\" e \"Borea\".\nNella serata del 27 giugno 1940, alle 22:45, lo \"Zeffiro\" (C C Giovanni Dessy) part\u00ec da Taranto per la sua prima missione di guerra, ovvero il trasporto a Bengasi (secondo altre fonti a Tobruk, o a Tripoli), unitamente all'\"Espero\" (C V Enrico Baroni, caposquadriglia) e all\"'Ostro\" (C F Giuseppe Zarpellon), di due batterie contraeree (o anticarro) della Milizia Volontaria per la Sicurezza Nazionale per un totale di dieci bocche da fuoco, 120 tonnellate di munizioni e i relativi serventi, 162 camicie nere.\nIntorno a mezzogiorno del 28 giugno le tre unit\u00e0 della II Squadriglia, che procedevano in linea di fila (\"Espero\" in testa, \"Zeffiro\" al centro e \"Ostro\" in coda) furono avvistate una cinquantina di miglia a ovest di Zante da due ricognitori Short Sunderland: a intercettare il convoglio venne inviato il \"7th Cruiser Squadron\" della Royal Navy, costituito dagli incrociatori leggeri \"Sydney\", australiano, e \"Orion\", \"Liverpool\", \"Neptune\" e \"Gloucester\", britannici, che avvistarono la formazione italiana intorno alle 18 (o alle 18:30) a sud di Malta e un centinaio di miglia a nord di Tobruk, nonch\u00e9 75 miglia a ovest/sudovest da Capo Matapan. Alle 18:59 gli incrociatori britannici, non ancora notati dalle unit\u00e0 italiane, aprirono il fuoco da distanza compresa tra i 16\u00a0000 e i 18\u00a0000 metri. Nelle prime fasi dello scontro lo \"Zeffiro\" venne colpito e manc\u00f2 la corrente ai montacarichi, che furono sostituti con un passamano dalle camicie nere, che trasportarono le munizioni dal deposito ai pezzi, alternandosi nei punti di maggior pericolo ogni dieci minuti: l'operazione fu diretta dal centurione Federico Vespasiani, poi decorato con Medaglia d'argento al valor militare. La velocit\u00e0 superiore che in teoria i tre cacciatorpediniere italiani avrebbero dovuto avere era annullata dall'appesantimento rappresentato dal carico imbarcato. Il capitano di vascello Baroni, caposquadriglia, prese dunque la decisione di sacrificare la propria nave, l\"'Espero\", nel tentativo di trattenere gli incrociatori inglesi, ordinando al contempo a \"Ostro\" e \"Zeffiro\" di dirigere per Bengasi alla massima velocit\u00e0, disimpegnandosi verso sudovest mentre l\"Espero\" li avrebbe coperti con cortine fumogene: entrambi i cacciatorpediniere scamparono cos\u00ec alla distruzione e giunsero in porto indenni il giorno seguente, mentre l'\"Espero\" fu affondato dopo un impari combattimento.\nDopo aver raggiunto Bengasi, lo \"Zeffiro\" e l'\"Ostro\" proseguirono alla volta di Tobruk, dove giunsero il 1\u00ba luglio, ormeggiandosi quindi in rada. I due cacciatorpediniere avrebbero dovuto rinforzare i quattro gemelli della I Squadriglia (\"Euro\", \"Turbine\", \"Nembo\", \"Aquilone\") nelle operazioni di bombardamento delle installazioni militari britanniche nei pressi di Sollum, intese a indebolire le difese britanniche in tale zona prima dell'offensiva italiana che si sarebbe dovuta tenere di l\u00ec a poco. \nNella mattinata del 4 luglio un ricognitore Sunderland sorvol\u00f2 il porto di Tobruk, fotografando le navi all'ormeggio: l'ammiraglio Andrew Browne Cunningham, comandante della Mediterranean Fleet, ordin\u00f2 un attacco aerosilurante sul sorgitore libico, con obiettivo prioritario i cacciatorpediniere (e secondario i mercantili), per il giorno seguente.\nIl 5 luglio 1940 lo \"Zeffiro\" si trovava ormeggiato pressoch\u00e9 al centro della rada di Tobruk, affiancato al piroscafo \"Sabbia\" (che era stato temporaneamente trasformato in nave caserma per gli equipaggi dei cacciatorpediniere dislocati a Tobruk, tra cui quello dello \"Zeffiro\"). Alle 20:06 venne suonato l'allarme aereo: la base stava venendo attaccata da nove aerosiluranti Fairey Swordfish dell'813\u00ba Squadron della Fleet Air Arm. Lo \"Zeffiro\" fu il bersaglio del primo aereo attaccante, pilotato dal capo formazione, capitano di corvetta Nicholas Kennedy: il velivolo, portatosi alla quota di 30 metri, pass\u00f2 tra l'incrociatore corazzato \"San Giorgio\" e i mercantili all'ormeggio per avvicinarsi al bersaglio, e sganci\u00f2 il proprio siluro alle 20:20 (per altre fonti alle 20:35), dalla distanza di appena 400 metri, e da meno di venti metri dalla superficie del mare. L'arma colp\u00ec lo \"Zeffiro\" a prua, sul lato dritto, in corrispondenza del deposito munizioni prodiero (sito tra la plancia e il complesso prodiero da 120/45 mm), che deflagr\u00f2 spezzando la nave in chiglia e provocando cos\u00ec il distacco della prua, che affond\u00f2 immediatamente. Appruatosi, il resto dello \"Zeffiro\" affond\u00f2 in breve tempo su bassi fondali, lasciando affiorare solo le estreme parti superiori dei due fumaioli, gli alberi e una piccola parte della sovrastruttura prodiera. In seguito la nave fu giudicata troppo danneggiata per poter essere recuperata. Nel corso dello stesso attacco aereo venne affondato anche il piroscafo \"Manzoni\", mentre subirono gravi danni il cacciatorpediniere \"Euro\" e i piroscafi \"Liguria\" e \"Serenitas\".\nTra l'equipaggio dello \"Zeffiro\" si ebbero a lamentare 21 vittime (10 morti accertati e 11 dispersi) e 20 feriti (14 gravi e 6 lievi). L'unit\u00e0 fu probabilmente una delle prime navi da guerra (se non la prima) a essere affondate da aerosiluranti."}
{"id": "3282204", "revid": "1543377", "url": "https://it.wikipedia.org/wiki?curid=3282204", "title": "Cantone di Otavalo", "text": "Il cantone di Otavalo \u00e8 un cantone dell'Ecuador che si trova nella provincia dell'Imbabura.\nIl capoluogo del cantone \u00e8 Otavalo."}
{"id": "3282208", "revid": "169529", "url": "https://it.wikipedia.org/wiki?curid=3282208", "title": "Storia comparata", "text": "La storia comparata si presenta come una disciplina che, analizzando analogie e differenze tra due o pi\u00f9 fenomeni storici, cerca di dare, relativamente a specifiche problematiche, descrizioni, spiegazioni e interpretazioni generali di fatti e processi storici.\nLa possibilit\u00e0 di una storia comparata.\nCon l'affermarsi del metodo comparativo si sono costituite consolidate discipline autonome come l'anatomia comparata, il diritto comparato, la letteratura comparata, la linguistica comparata mentre per altri campi conoscitivi sussiste il dubbio che ci\u00f2 possa avvenire: ad esempio per la storia che, caratterizzata secondo alcune teorie storicistiche dall'assoluta novit\u00e0 e irrepetibilit\u00e0 dei fenomeni che la costituiscono, non permette nessun confronto similare.\nSe si ritiene invece che anche la storia possa assumere caratteristiche scientifiche come sostengono alcuni, allora il metodo comparativo vi potr\u00e0 essere utilmente applicato per trarre dalla similarit\u00e0 dei fenomeni storici messi a confronto una regolarit\u00e0 che si esprima in leggi di carattere generale.\nModerni istituti di storiografia hanno sviluppato il metodo comparativo ritenendo\nLa storia comparata in Francia.\nQuesta metodologia viene applicata per la prima volta da Marc Bloch ed \u00c9mile Durkheim. L'innovazione introdotta da Bloch \u00e8 soprattutto lo spostamento del punto di osservazione dello studio storico dalla \"storia degli eventi\" alla \"storia delle strutture degli avvenimenti\", dove intervengono in parallelo alla descrizione storica la filosofia, la sociologia, l'economia, la geografia, la diplomazia e altro ancora. Bloch tramite il metodo comparativo cerca le comuni motivazioni di un fenomeno storico e le influenze che societ\u00e0 diverse mettono reciprocamente in atto tra loro. Durkheim \u00e8 piuttosto orientato a rintracciare quelle costanti comuni che appaiano trasversalmente nelle varie societ\u00e0 e che costituiscono la giustificazione e il senso del discorso sociologico..\nQuesta impostazione sociologica rimane esclusa sia dal metodo comparativo di Bloch sia soprattutto da Lucien Febvre che indirizzano la descrizione storica secondo il tradizionale susseguirsi cronologico o in riferimento a particolari zone geografiche o a particolari discipline.\nLa visione comparativa sociologica negli storici francesi permane invece nel settore della demografia e nella storia economica come in Fran\u00e7ois Crouzet che confronta l'Inghilterra e la Francia del XVIII secolo ricavandone la conclusione che quest'ultima avrebbe conseguito grandi risultati nello sviluppo industriale anche senza l'intervento del capitalismo inglese se non vi fosse stato il periodo economicamente disastroso della rivoluzione del 1789.\nA parte questi particolari casi la storiografia francese \u00e8 poco propensa all'adozione del comparativismo preferendo impostare la ricerca storica in un ambito ristretto, regionale o locale, dove far risaltare l'importanza delle fonti che potrebbero invece essere trascurate se subordinate a teorie generali che prevarrebbero, distorcendola, sulla particolare verit\u00e0 storica. In effetti il metodo comparativo, prima ancora di riferirsi alle fonti, si pone delle domande ed elabora ipotesi alle quali cerca di rispondere sulla base dell'esame dei fenomeni similari generali mettendo da parte i singoli casi allo scopo di pronunciare comportamenti sociologici generali.\nLa storia comparata in Inghilterra.\nIn Gran Bretagna gli storici come Jonathan Zeitlin, R. G. Rodger, J. Foster, E. P. Hennock conducono studi, prevalentemente di carattere economico, il pi\u00f9 delle volte ristretti ad un ambito nazionale e locale: mancando loro la capacit\u00e0 di assumere fenomeni sociali che vadano oltre i confini del loro paese giustificano questa impostazione basandosi su una supposta \"eccezionalit\u00e0\" della storia inglese che non permetterebbe il confronto con altre nazioni.\nAnche nell'ambito dell'antropologia e della sociologia nelle quali si \u00e8 maggiormente esercitato il metodo comparativo la storiografia inglese non ha prodotto risultati rilevanti. La cultura inglese infatti ha conservato una volont\u00e0 \"aristocratica\" di differenziazione dalle altre culture straniere che le ha impedito di confrontarsi con queste ultime.\nLa storia comparata in Germania.\nIl metodo storico comparativo in Germania venne trascurato dato il prevalere dello storicismo che non imped\u00ec per\u00f2 il successo degli studi comparativi di Otto Hintze e Max Weber. Con la crisi dello storicismo dopo la seconda guerra mondiale la storiografia tedesca impostata su aspetti specialistici riguardanti prevalentemente la storia della Germania le impediva lo sviluppo di una storia comparata Altra difficolt\u00e0 era poi costituita dalla scarsa propensione degli storici tedeschi alle generalizzazioni mentre evidentemente la comparazione richiede il superamento di aspetti particolari nella descrizione storica. Questo spiega come gli studi pi\u00f9 diffusi di storia comparata in Germania vertano su aspetti specifici e molto documentati come la demografia, l'urbanizzazione ecc.\nLa storia comparata sta divenendo forse una necessit\u00e0 se si riflette sul processo di integrazione europea tendente al superamento delle particolarit\u00e0 nazionali e sul fenomeno della globalizzazione che costringe gli stati a considerare altre e diverse realt\u00e0 culturali.\nQuesto \u00e8 gi\u00e0 accaduto in Germania quando, con la caduta del muro di Berlino, la storiografia tedesca si \u00e8 trovata nella necessit\u00e0 di una ricerca che recuperasse l'intera identit\u00e0 nazionale confrontandosi con il resto d'Europa."}
{"id": "3282210", "revid": "94647", "url": "https://it.wikipedia.org/wiki?curid=3282210", "title": "Costruzione a graticcio", "text": ""}
{"id": "3282214", "revid": "149485", "url": "https://it.wikipedia.org/wiki?curid=3282214", "title": "Esorcismo omosessuale", "text": ""}
{"id": "3282221", "revid": "123442050", "url": "https://it.wikipedia.org/wiki?curid=3282221", "title": "Blaze of Glory (singolo)", "text": "Blaze of Glory \u00e8 una canzone scritta da Jon Bon Jovi, singolo di debutto da solista del cantante e dell'omonimo album \"Blaze of Glory\" del 1990. Il brano, che vede la partecipazione di Jeff Beck, come chitarrista solista, \u00e8 l'elemento portante della colonna sonora del film \"Young Guns II - La leggenda di Billy the Kid\". Tale fatto lo port\u00f2 a ricevere un Golden Globe e una candidatura come migliore canzone agli Oscar del 1991, piazzandosi secondo nella graduatoria generale dietro a \"Sooner or Later (I Always Get My Man)\" di Stephen Sondheim (prodotta per il film \"Dick Tracy\").\nNonostante non sia stata pubblicata dalla band intera, ma solo da Jon come solista, viene regolarmente eseguita dal vivo dai Bon Jovi e rientra in diverse pubblicazioni, come i greatest hits \"Cross Road\" e \"Greatest Hits\", e le registrazioni dal vivo \"Live from London\" e \"Live at Madison Square Garden\".\nVideoclip.\nIl videoclip di \"Blaze of Glory\" vede Jon Bon Jovi mentre esegue il brano in un alto luogo deserto e dissestato, con una chitarra in mano. Alle spalle del cantante, scorrono alcune immagini del film \"Young Guns II\" su uno schermo, che alla fine del video va in fiamme."}
{"id": "3282223", "revid": "1543377", "url": "https://it.wikipedia.org/wiki?curid=3282223", "title": "Prime Cup Aberto de S\u00e3o Paulo 2011", "text": "Il Prime Cup Aberto de S\u00e3o Paulo 2011 \u00e8 stato un torneo professionistico di tennis maschile giocato sul cemento, che faceva parte dell'ATP Challenger Tour 2011. Si \u00e8 giocato a San Paolo in Brasile dal 3 al 9 gennaio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Ricardo Mello ha battuto in finale Rafael Camilo, 6\u20132, 6\u20131\nDoppio.\n Franco Ferreiro / Andr\u00e9 S\u00e1 hanno battuto in finale Santiago Gonz\u00e1lez / Horacio Zeballos, 7\u20135, 7\u20136(12)"}
{"id": "3282229", "revid": "767487", "url": "https://it.wikipedia.org/wiki?curid=3282229", "title": "Internationaux de Nouvelle-Cal\u00e9donie 2011", "text": "L'Internationaux de Nouvelle-Cal\u00e9donie 2011 \u00e8 stato un torneo professionistico di tennis maschile giocato sul cemento, che faceva parte dell'ATP Challenger Tour 2011. Si \u00e8 giocato a Noum\u00e9a in Nuova Caledonia dal 3 al 9 gennaio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Vincent Millot ha battuto in finale Gilles M\u00fcller, 7\u20136(6), 2\u20136, 6\u20134\nDoppio.\n Dominik Meffert / Frederik Nielsen hanno battuto in finale Flavio Cipolla / Simone Vagnozzi, 7\u20136(4), 5\u20137, [10\u20135]"}
{"id": "3282232", "revid": "1833487", "url": "https://it.wikipedia.org/wiki?curid=3282232", "title": "Emmanuel Maillard", "text": "Biografia.\nMaillard ha studiato assieme al cardinale Jean Dani\u00e9lou e si \u00e8 inizialmente laureata nel 1970 all'Universit\u00e0 Sorbonne Nouvelle di Parigi in lettere ed archeologia. Fino al 1973 viaggia per lavoro acquisendo esperienza anche in India. Dopodich\u00e9 tornata in Francia segue il \"Rinnovamento carismatico\" che la conduce nel 1975 ad entrare nella \"Comunit\u00e0 del Leone di Giuda\" facendosi suora nel 1978.\nFece inizialmente una lunga esperienza di sette anni in Israele e in seguito torn\u00f2 nella sua terra natale dove inizi\u00f2 una forte evangelizzazione sfruttando i diversi mass-media. Nel frattempo la sua comunit\u00e0 ecclesiastica cambia di nome in \"Comunit\u00e0 delle Beatitudini\" e questa la invita a Medjugorje, sempre per utilizzare le abilit\u00e0 della suora nel difforndere i messaggi della \"Gospa\" (la Madonna in lingua croata) che rilascia ai veggenti. Vive quindi dal dicembre 1989 li. Durante la guerra dei Balcani la suora diventa nota per i suoi regolari messaggi che riportavano la situazione in Erzegovina.\nFin dal 1990 con l'associazione \"Children of Medjugorje\" pubblica un periodico che viene diffuso e tradotto in molte lingue. Nel 1996 la stessa associazione inizia anche a trasmettere sulla televisione e la suora ha la possibilit\u00e0 di essere invitata dal papa Giovanni Paolo II il 16 novembre, il quale dopo averla benedetta, la rincuora nelle sue opere. In quest'occasione la suora fu accompagnata da Ephriam, diacono fondatore della sua comunit\u00e0, con sua moglie e il sacerdote polacco Jan Rokosz. Il 22 ottobre 1997 fu invitata a parlare davanti al Congresso degli Stati Uniti d'America.\nNella sua vita suor Emmanuel ha pubblicato molte audiocassette libri e ha partecipato a diverse trasmissioni televisive. Ogni sua registrazione e/o pubblicazione ha ricevuto il \"nihil obstat\". Durante il suo peregrinare per il mondo diffonde i messaggi della Madonna a Medjugorje."}
{"id": "3282234", "revid": "767487", "url": "https://it.wikipedia.org/wiki?curid=3282234", "title": "ASB Classic 2011", "text": "L'ASB Classic 2011 \u00e8 stato un torneo di tennis giocato sul cemento. \u00c8 stata la 26\u00aa edizione del ASB Classic, che fa parte della categoria International nell'ambito del WTA Tour 2011.\nSi \u00e8 giocato all'ASB Tennis Centre di Auckland in Nuova Zelanda, dal 3 all'8 gennaio 2011.\nPartecipanti.\nAltre partecipanti.\nGiocatrici passate dalle qualificazioni:\nGiocatrici passate dalle qualificazioni:\nCampionesse.\nSingolare.\n Gr\u00e9ta Arn ha battuto in finale Yanina Wickmayer per 6\u20133, 6\u20133.\nDoppio.\n Kv\u011bta Peschke / Katarina Srebotnik hanno battuto in finale Sofia Arvidsson / Marina Erakovi\u0107 per 6\u20133, 6\u20130."}
{"id": "3282236", "revid": "300067", "url": "https://it.wikipedia.org/wiki?curid=3282236", "title": "Vaida Sipavi\u010di\u016bt\u0117", "text": "Carriera.\nClub.\nSvolge tutta la trafila delle giovanili negli Stati Uniti. Dopo essersi diplomata alla Patterson School disputa per 4 anni il campionato NCAA alla Syracuse University, dove con 234 stoppate in 116 incontri disputati risulter\u00e0 essere la seconda miglior stoppatrice della storia della squadra.\nLasciata l'universit\u00e0 si sposta in Europa e disputa il suo primo campionato senior con le francesi dell'Arras.\nNella stagione seguente gioca invece con le ungheresi del Szeviep Szeged e disputa anche l'Eurolega con 15,5 punti e 6,4 rimbalzi in 33 minuti di media a partita.\nQueste cifre attirano l'attenzione delle campionesse di Francia del Tarbes Gespe Bigorre che la tesserano per il 2010-11. \nCon le transalpine per\u00f2 trova poco spazio e nella sessione invernale del mercato si trasferisce quindi in Italia al Club Atletico Faenza."}
{"id": "3282238", "revid": "1543377", "url": "https://it.wikipedia.org/wiki?curid=3282238", "title": "G\u00fcnther Eger", "text": "Biografia.\nAi XVI Giochi olimpici invernali (edizione disputatasi nel 1992 a Albertville, Francia) vinse la medaglia di bronzo nel Bob a due con il connazionale Christoph Langen, partecipando per la nazionale tedesca.\nIl tempo totalizzato fu di 4:03,63, con differenza minima rispetto all'altra nazionale tedesca e a quella svizzera, prima classificata."}
{"id": "3282240", "revid": "1442080", "url": "https://it.wikipedia.org/wiki?curid=3282240", "title": "ASB Classic 2011 - Qualificazioni singolare", "text": "Le qualificazioni del singolare dell'ASB Classic 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3282243", "revid": "599013", "url": "https://it.wikipedia.org/wiki?curid=3282243", "title": "Brisbane International 2011 - Qualificazioni singolare maschile", "text": "Le qualificazioni del singolare maschile del Brisbane International 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3282245", "revid": "1442080", "url": "https://it.wikipedia.org/wiki?curid=3282245", "title": "Brisbane International 2011 - Qualificazioni singolare femminile", "text": "Le qualificazioni del singolare femminile del Brisbane International 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3282248", "revid": "438304", "url": "https://it.wikipedia.org/wiki?curid=3282248", "title": "Axel Nordlander", "text": ""}
{"id": "3282250", "revid": "214753", "url": "https://it.wikipedia.org/wiki?curid=3282250", "title": "Christoph Langen", "text": "Biografia.\nAi XVI Giochi olimpici invernali (edizione disputatasi nel 1992 a Albertville, Francia) vinse la medaglia di bronzo nel bob a due con il connazionale G\u00fcnther Eger, partecipando per la nazionale tedesca. Il tempo totalizzato fu di 4:03,63, con differenza minima rispetto all'altra nazionale tedesca e a quella svizzera, prima classificata. Ai XVIII Giochi olimpici invernali vinse una medaglia di bronzo nel bob a due e oro nel bob a quattro. Infine ai XIX Giochi olimpici invernali vinse una medaglia d'oro nel bob a due.\nInoltre ai campionati mondiali vinse 12 medaglie di cui 8 d'oro e 4 d'argento conquistando la doppietta bob a 2-bob a 4 in due occasioni (Calgary 1996 e St. Moritz 2001). Dal 2010 ad aprile 2016 \u00e8 stato capo-allenatore della nazionale tedesca di bob, sostituito da Ren\u00e9 Spies, per passare ad allenare inizialmente la squadra juniores della Svizzera sino al 2021."}
{"id": "3282253", "revid": "767487", "url": "https://it.wikipedia.org/wiki?curid=3282253", "title": "Blossom Cup 2011", "text": "Il Blossom Cup 2011 \u00e8 stato un torneo femminile di tennis facente parte della categoria ITF Women's Circuit nell'ambito dell'ITF Women's Circuit 2011. Il montepremi del torneo era di $50\u00a0000 e si \u00e8 svolto nella settimana tra il 3 gennaio e il 9 gennaio. Il torneo si \u00e8 giocato nella citt\u00e0 di Quanzhou in Cina.\nVincitori.\nSingolare.\n Jing-Jing Lu ha battuto in finale St\u00e9phanie Foretz Gacon 3-6, 7-6(2), 6-3\nDoppio.\n Liu Wan-Ting / Sheng-Nan Sun hanno battuto in finale Julija Bejhel'zymer / Oksana Kala\u0161nikova 6-3 6-2"}
{"id": "3282258", "revid": "729019", "url": "https://it.wikipedia.org/wiki?curid=3282258", "title": "Lo zio d'America (gioco)", "text": "Lo zio d'America (titolo originale inglese: Rich Uncle) \u00e8 un gioco da tavolo pubblicato nel 1946 negli USA dalla Parker Brothers. Scopo del gioco \u00e8 arrivare a possedere $50.000 (per una durata maggiore si pu\u00f2 scegliere di raggiungere i $100.000) oppure quando rimane un solo giocatore che non sia finito in bancarotta; le meccaniche di gioco lo avvicinano sia a \"Monopoly\" che a Shark.\nIl gioco \u00e8 stato tradotto in italiano dalla Editrice Giochi negli anni cinquanta.\nDescrizione.\nIl cassiere, scelto fra i giocatori, distribuisce a tutti $10.000 nei seguenti tagli: 5 da $100, 3 da $500, 3 da $1.000 e 1 da $5.000.\nMescola quindi i titoli di borsa e ne consegna quattro ad ognuno, mettendo da parte i rimanenti nel Banco; mescola inoltre le quotazioni di Borsa.\nTutte le azioni sono riunite in gruppi (da 12 a 16, da 21 a 26 e cos\u00ec via fino a 65): pi\u00f9 aumentano nelle decine pi\u00f9 possono fornire un guadagno maggiore. Inoltre strategia comune \u00e8 possedere le azioni di uno stesso gruppo che garantiscono al possessore dei titoli di percepire interessi moltiplicati per il numero di azioni dello stesso colore che possiede, ricordando comunque che gruppi diversi permettono guadagni diversi.\nTuttavia a differenza di Monopoli le azioni non si possono scambiare direttamente fra i giocatori, ma attraverso la compravendita con il Banco. La vendita dei titoli pu\u00f2 essere fatta solo dal Banco o dal giocatore di turno che, prima di lanciare i dadi, ha la facolt\u00e0 di vendere un titolo (uno solo) al Banco secondo la quotazione di borsa in atto.\nAl proprio turno ogni giocatore tira i dadi: se il risultato non \u00e8 un doppio e se egli possiede il titolo di quel numero, il cassiere \u00e8 tenuto a pagargli i relativi interessi scritti sul titolo attingendo dal Banco. Se invece il titolo \u00e8 in possesso di un altro giocatore, sar\u00e0 quest'ultimo a ricevere gli interessi pagando per\u00f2 una tassa di $500 al giocatore che ha tirato i dadi.\nSe ancora il titolo in questione si trova al Banco, il giocatore deve acquistarlo secondo la quotazione di Borsa del momento. Il turno passa quindi al giocatore successivo.\nSe si ottengono numeri doppi (1+1, 2+2, ecc.) viene cambiato il valore delle quotazioni azionarie in borsa: il fatto che la quotazione di un'azione salga o scenda determina opportunit\u00e0 di acquisto o vendita in vista di un guadagno.\nInoltre, ad ogni numero doppio il giocatore di turno pesca una copia de \"La Trombetta\" e ne segue le istruzioni.\nA volte pu\u00f2 essere richiesto di tirare i dadi per stabilire somme da pagare: in questo caso il dado nero determina le migliaia e quello bianco le centinaia (se ad esempio uscissero 5 nero e 2 bianco, la somma dovuta ammonterebbe a $5.200).\nInoltre, se dovessero uscire numeri doppi, la quotazione di borsa cambia, ma non viene pescata la carta \"La Trombetta\".\nSe e quando un giocatore scopre di non aver pi\u00f9 abbastanza denaro per pagare i suoi debiti, gli \u00e8 concesso di vendere al Banco quanti titoli sia necessario: questo \u00e8 l'unico caso in cui si pu\u00f2 vendere pi\u00f9 di un solo titolo.\nSe la vendita di tutti i titoli azionari del giocatore non permette di far fronte ai suoi debiti, questi viene dichiarato in bancarotta e si ritira dal gioco."}
{"id": "3282266", "revid": "599013", "url": "https://it.wikipedia.org/wiki?curid=3282266", "title": "Chiesa di San Giovanni Battista (Varese Ligure)", "text": "La chiesa di San Giovanni Battista \u00e8 un luogo di culto cattolico situato nel comune di Varese Ligure, in via della Chiesa, in provincia della Spezia. L'edificio \u00e8 sede della parrocchia omonima del vicariato dell'Alta Val di Vara della diocesi della Spezia-Sarzana-Brugnato.\nStoria.\nLa costruzione della nuova parrocchiale si comp\u00ec nel 1648, o comunque nella met\u00e0 del XVII secolo, in forme barocche, sul sito di un edificio preesistente datato al XV secolo. La sua comunit\u00e0 parrocchiale \u00e8 presente dal X secolo ed ebbe un capitolo di canonici. La consacrazione della chiesa avvenne nel 1872 alla presenza dell'arcivescovo di Genova monsignor Salvatore Magnasco.\nLa parrocchia pass\u00f2 dal 1892 alle dipendenze della neo istituita diocesi di Chiavari, in precedenza assoggettata all'arcidiocesi genovese, e quindi all'attuale diocesi della Spezia-Sarzana-Brugnato dall'11 ottobre 1959.\nDescrizione.\nLa pianta dell'edificio si presenta a croce latina e con una divisione a tre navate. Gli ultimi interventi esterni alla chiesa si attuarono nel 1929 con la realizzazione del pronao.\nLe navate presentano sin dal Settecento undici altari cos\u00ec distribuiti: due altari mantenuti dalla compagnia del Santissimo Sacramento e dalla congregazione del Rosario; l'altare della Visitazione di Maria, giuspatronato della famiglia Cristiani poi passato agli Agazzi; quello del Crocifisso in carico ai Pezzi e poi passato ai De Lucchi; l'altare di San Giovanni Battista jus patronato della famiglia Caranza e poi nell'Ottocento passato ai De Ferrari; l'altare di San Francesco dei Busetti poi passato ai Marchetti; l'altare dell'Immacolata fondato dai conti d'Inzillo poi passato ai Tamburini; quello di Sant'Apollonia o San Pietro in Vincoli dei Cesena prima amministrato dalla confraternita; l'altare di San Giuseppe giuspatronato dei Maghella; quello di Sant'Antonio jus patronato dei marchesi Cesena e quello di Santa Maria Maddalena dei conti Nasalli.\nInternamente presenta cicli di affreschi, come nella volta a botte della navata maggiore di Giuseppe Galeotti, raffiguranti scene di vita del santo titolare della chiesa.\nTra le opere pittoriche e scultoree conservate, per il pi\u00f9 frutto delle donazioni dalle nobili famiglie locali, vi sono, nella navata sinistra, un dipinto ritraente \"San Giovanni Decollato\" del XVI secolo, una tela dell\"'Immacolata Concezione\" del pittore genovese Luigi Sciallero e una statua in alabastro riproducente una \"Madonna col Bambino\", portata dall'Inghilterra dal conte Pietro Giulio Cristiani nel 1551, opera di uno scultore inglese del Quattrocento; ai lati dell'altare maggiore barocco sono presenti due tele riproducenti \"Episodi di vita del Battista\" di Felice Guascone, autore anche del dipinto della \"Madonna del Rosario\" esposta nella cappella in fondo alla navata sinistra.\nNella parte destra della chiesa sono invece esposte tele di Giovanni Andrea De Ferrari e di Gregorio De Ferrari; al primo \u00e8 attribuito il dipinto di \"San Francesco d'Assisi con Ges\u00f9 Nazareno\", al secondo la tela raffigurante \"San Pietro apostolo liberato dal carcere\". Una statua in legno riproducente la \"Madonna della Visitazione\" \u00e8 custodita nella cappella di testa, opera attribuita allo scultore Anton Maria Maragliano e portata annualmente in processione nelle festivit\u00e0 patronali di luglio.\nUn'altra statua lignea, raffigurante la \"Madonna della Cintura\", risalente al XVIII secolo e proveniente dalla soppressa chiesa di Santa Croce degli Agostiniani, \u00e8 invece esposta sopra il coro in legno di noce del XVI secolo."}
{"id": "3282273", "revid": "991694", "url": "https://it.wikipedia.org/wiki?curid=3282273", "title": "Armoriale dei comuni della Provincia di Agrigento", "text": ""}
{"id": "3282274", "revid": "274482", "url": "https://it.wikipedia.org/wiki?curid=3282274", "title": "HTC Desire Z", "text": "L'HTC Desire Z (conosciuto negli Stati Uniti come T-Mobile G2) \u00e8 uno smartphone prodotto da HTC Corporation.\n\u00c8 stato annunciato il 15 settembre 2010 ed \u00e8 distribuito in Europa e in Canada il 1\u00ba novembre 2010, dopo qualche ritardo legato ai test qualitativi di Google. \nL'HTC Desire Z presenta delle caratteristiche simili agli HTC Desire e HTC Desire HD: la differenza pi\u00f9 evidente \u00e8 la presenza di una tastiera full-qwerty sul Desire Z. Inoltre l'HTC Desire Z presenta 4 pulsanti a sfioramento, al posto dei 4 fisici dell'HTC Desire. Entrambi questi 2 terminali, a differenza della versione HD, presentano un pad ottico.\nCaratteristiche.\nHTC Desire Z presenta una nuova versione dell'interfaccia HTC Sense ed \u00e8 compatibile con HTCSense.com, servizio creato da HTC per HTC Desire Z e Desire HD.\nIl terminale possiede inoltre un sensore di prossimit\u00e0, un accelerometro e un sensore di luminosit\u00e0. Insieme al Desire HD, il Desire Z presenta il nuovo \"Fast Boot\" di HTC: con questa funzione, \u00e8 possibile avviare il terminale in 3-4 secondi all'incirca, in quanto il terminale viene messo in una sorta di standby/ibernazione. Come sistema operativo, \u00e8 installato Android 2.2 Froyo.\nHardware.\nL'HTC Desire Z monta un processore Qualcomm MSM 7230\u00a0800\u00a0MHz, ha la scocca fatta in alluminio e in plastica gommata. Sotto allo schermo, troviamo una tastiera QWERTY a scomparsa, la quale \u00e8 agganciata al resto del terminale tramite un meccanismo brevettato da HTC, chiamato \"a Z\", da cui deriva il nome del terminale.\nLo schermo del terminale \u00e8 un Sony Super LCD da 3,7 pollici, con una risoluzione di 800\u00a0\u00d7\u00a0480 pixel.\nL'HTC Desire Z monta una fotocamera da 5\u00a0megapixel con flash a LED, autofocus, riconoscimento facciale e geotagging.. Con essa, si possono registrare video fino a 720p di risoluzione, in formato 3gp.\nVarianti.\nL'operatore telefonico statunitense T-Mobile USA commercializza una variante del Desire Z chiamata T-Mobile G2. La differenza pi\u00f9 evidente tra i due modelli \u00e8 che il G2 \u00e8 un terminale \"Google experience\", ovvero il sistema operativo \u00e8 privo di personalizzazioni da parte di HTC. Il G2, inoltre ha una memoria interna di 4\u00a0GB, mentre il Desire Z ha una memoria interna di 2\u00a0GB. Nella versione canadese invece troviamo 1.5\u00a0GB di memoria interna."}
{"id": "3282275", "revid": "496876", "url": "https://it.wikipedia.org/wiki?curid=3282275", "title": "Armoriale dei comuni della Provincia di Alessandria", "text": ""}
{"id": "3282277", "revid": "496876", "url": "https://it.wikipedia.org/wiki?curid=3282277", "title": "Armoriale dei comuni della Provincia di Ancona", "text": ""}
{"id": "3282278", "revid": "496876", "url": "https://it.wikipedia.org/wiki?curid=3282278", "title": "Armoriale dei comuni della Provincia di Arezzo", "text": ""}
{"id": "3282279", "revid": "496876", "url": "https://it.wikipedia.org/wiki?curid=3282279", "title": "Armoriale dei comuni della Provincia di Ascoli Piceno", "text": ""}
{"id": "3282280", "revid": "496876", "url": "https://it.wikipedia.org/wiki?curid=3282280", "title": "Armoriale dei comuni della Provincia di Asti", "text": ""}
{"id": "3282281", "revid": "496876", "url": "https://it.wikipedia.org/wiki?curid=3282281", "title": "Armoriale dei comuni della Provincia di Avellino", "text": ""}
{"id": "3282282", "revid": "991694", "url": "https://it.wikipedia.org/wiki?curid=3282282", "title": "Armoriale dei comuni della Provincia di Bari", "text": ""}
{"id": "3282283", "revid": "496876", "url": "https://it.wikipedia.org/wiki?curid=3282283", "title": "Armoriale dei comuni della Provincia di Barletta-Andria-Trani", "text": ""}
{"id": "3282284", "revid": "496876", "url": "https://it.wikipedia.org/wiki?curid=3282284", "title": "Armoriale dei comuni della Provincia di Belluno", "text": ""}
{"id": "3282285", "revid": "496876", "url": "https://it.wikipedia.org/wiki?curid=3282285", "title": "Armoriale dei comuni della Provincia di Benevento", "text": ""}
{"id": "3282286", "revid": "496876", "url": "https://it.wikipedia.org/wiki?curid=3282286", "title": "Armoriale dei comuni della Provincia di Bergamo", "text": ""}
{"id": "3282287", "revid": "496876", "url": "https://it.wikipedia.org/wiki?curid=3282287", "title": "Armoriale dei comuni della Provincia di Biella", "text": ""}
{"id": "3282288", "revid": "991694", "url": "https://it.wikipedia.org/wiki?curid=3282288", "title": "Armoriale dei comuni della Provincia di Bologna", "text": ""}
{"id": "3282290", "revid": "496876", "url": "https://it.wikipedia.org/wiki?curid=3282290", "title": "Armoriale dei comuni della Provincia di Brescia", "text": ""}
{"id": "3282291", "revid": "496876", "url": "https://it.wikipedia.org/wiki?curid=3282291", "title": "Armoriale dei comuni della Provincia di Brindisi", "text": ""}
{"id": "3282292", "revid": "123733274", "url": "https://it.wikipedia.org/wiki?curid=3282292", "title": "Vaguinho", "text": "Caratteristiche tecniche.\nGiocava come attaccante, pi\u00f9 precisamente come ala destra. Era veloce e abile tecnicamente, con una particolare propensione per il cross.\nCarriera.\nClub.\nCresciuto nel settore giovanile del Democrata, squadra della sua citt\u00e0 natale, Vaguinho fece il suo debutto tra i professionisti con l'Atl\u00e9tico Mineiro l'11 febbraio 1968 (giorno del suo diciottesimo compleanno) contro il Bangu. Giocando per il club di Belo Horizonte ricord\u00f2 per caratteristiche Lucas Miranda, che occupava il ruolo di ala destra in precedenza. Nella seconda met\u00e0 del 1971 fu ceduto per 45.000 cruzeiros al Corinthians, ove presto si infortun\u00f2, rompendosi una gamba in seguito a uno scontro con G\u00e9rson del San Paolo. L'infortunio lo tenne fuori dai campi da gioco per quattro mesi, e torn\u00f2 a giocare all'inizio del 1972; una volta conquistato il posto da titolare, lo mantenne per quasi dieci anni. Con il club, guidato in panchina da Oswaldo Brand\u00e3o, pose fine al periodo senza titoli del Corinthians: nel 1977 partecip\u00f2, seppur da subentrato, alla finale contro la Ponte Preta, sostituendo a partita in corso Palhinha e andando a segno; nella partita di spareggio, si trov\u00f2 nuovamente a essere decisivo, servendo a Bas\u00edlio l'assist del gol della vittoria. Fu titolare anche nel Paulist\u00e3o 1979, ancora una volta appannaggio del suo club, sebbene non arriv\u00f2 a giocare le finali. Tornato all'Atl\u00e9tico Mineiro, vi gioc\u00f2 il campionato statale del 1981, vincendolo; si ritir\u00f2 con la maglia della Ponte Preta.\nNazionale.\nDebutt\u00f2 in Nazionale il 19 dicembre 1968, nell'incontro del Mineir\u00e3o contro la , in cui la selezione brasiliana fu composta esclusivamente da giocatori dell'Atl\u00e9tico e guidata dal tecnico del club Yustrich. La formazione sudamericana vinse per 3-2, con Vaguinho che segn\u00f2 un gol e forn\u00ec due assist. Torn\u00f2 a far parte del giro della Nazionale il 15 giugno 1971, sostituendo Paulo C\u00e9sar Caju nella partita contro la ; il 18 giugno contro la Jugoslavia gioc\u00f2 invece dall'inizio. Disputata e vinta la Copa Roca, non fu pi\u00f9 convocato per partite ufficiali; l'ultimo incontro fu difatti un'amichevole contro la selezione del Resto del Mondo il 6 giugno 1976."}
{"id": "3282293", "revid": "991694", "url": "https://it.wikipedia.org/wiki?curid=3282293", "title": "Armoriale dei comuni della Provincia di Cagliari", "text": ""}
{"id": "3282294", "revid": "991694", "url": "https://it.wikipedia.org/wiki?curid=3282294", "title": "Armoriale dei comuni della Provincia di Caltanissetta", "text": ""}
{"id": "3282295", "revid": "1243", "url": "https://it.wikipedia.org/wiki?curid=3282295", "title": "Prefetti della provincia di Brescia", "text": "Elenco dei prefetti della provincia di Brescia."}
{"id": "3282296", "revid": "496876", "url": "https://it.wikipedia.org/wiki?curid=3282296", "title": "Armoriale dei comuni della Provincia di Campobasso", "text": ""}
{"id": "3282297", "revid": "496876", "url": "https://it.wikipedia.org/wiki?curid=3282297", "title": "Armoriale dei comuni della Provincia di Carbonia-Iglesias", "text": ""}
{"id": "3282298", "revid": "496876", "url": "https://it.wikipedia.org/wiki?curid=3282298", "title": "Armoriale dei comuni della Provincia di Caserta", "text": ""}
{"id": "3282299", "revid": "339392", "url": "https://it.wikipedia.org/wiki?curid=3282299", "title": "Armoriale dei comuni della Provincia di Catania", "text": ""}
{"id": "3282300", "revid": "496876", "url": "https://it.wikipedia.org/wiki?curid=3282300", "title": "Armoriale dei comuni della Provincia di Catanzaro", "text": ""}
{"id": "3282301", "revid": "496876", "url": "https://it.wikipedia.org/wiki?curid=3282301", "title": "Armoriale dei comuni della Provincia di Cosenza", "text": ""}
{"id": "3282302", "revid": "496876", "url": "https://it.wikipedia.org/wiki?curid=3282302", "title": "Armoriale dei comuni della Provincia di Crotone", "text": ""}
{"id": "3282303", "revid": "496876", "url": "https://it.wikipedia.org/wiki?curid=3282303", "title": "Armoriale dei comuni della Provincia di Cuneo", "text": ""}
{"id": "3282304", "revid": "339392", "url": "https://it.wikipedia.org/wiki?curid=3282304", "title": "Armoriale dei comuni della Provincia di Enna", "text": ""}
{"id": "3282305", "revid": "496876", "url": "https://it.wikipedia.org/wiki?curid=3282305", "title": "Armoriale dei comuni della Provincia di Ferrara", "text": ""}
{"id": "3282306", "revid": "1305772", "url": "https://it.wikipedia.org/wiki?curid=3282306", "title": "Venere e Cupido", "text": ""}
{"id": "3282307", "revid": "196390", "url": "https://it.wikipedia.org/wiki?curid=3282307", "title": "Armoriale dei comuni della Provincia di Firenze", "text": ""}
{"id": "3282308", "revid": "496876", "url": "https://it.wikipedia.org/wiki?curid=3282308", "title": "Armoriale dei comuni della Provincia di Foggia", "text": ""}
{"id": "3282309", "revid": "496876", "url": "https://it.wikipedia.org/wiki?curid=3282309", "title": "Armoriale dei comuni della Provincia di Forl\u00ec-Cesena", "text": ""}
{"id": "3282310", "revid": "991694", "url": "https://it.wikipedia.org/wiki?curid=3282310", "title": "Armoriale dei comuni della Provincia di Genova", "text": ""}
{"id": "3282311", "revid": "496876", "url": "https://it.wikipedia.org/wiki?curid=3282311", "title": "Armoriale dei comuni della Provincia di Gorizia", "text": ""}
{"id": "3282312", "revid": "496876", "url": "https://it.wikipedia.org/wiki?curid=3282312", "title": "Armoriale dei comuni della Provincia di Grosseto", "text": ""}
{"id": "3282313", "revid": "496876", "url": "https://it.wikipedia.org/wiki?curid=3282313", "title": "Armoriale dei comuni della Provincia di Imperia", "text": ""}
{"id": "3282314", "revid": "496876", "url": "https://it.wikipedia.org/wiki?curid=3282314", "title": "Armoriale dei comuni della Provincia della Spezia", "text": ""}
{"id": "3282315", "revid": "496876", "url": "https://it.wikipedia.org/wiki?curid=3282315", "title": "Armoriale dei comuni della Provincia di Lecce", "text": ""}
{"id": "3282316", "revid": "496876", "url": "https://it.wikipedia.org/wiki?curid=3282316", "title": "Armoriale dei comuni della Provincia di Livorno", "text": ""}
{"id": "3282317", "revid": "496876", "url": "https://it.wikipedia.org/wiki?curid=3282317", "title": "Armoriale dei comuni della Provincia di Lodi", "text": ""}
{"id": "3282318", "revid": "496876", "url": "https://it.wikipedia.org/wiki?curid=3282318", "title": "Armoriale dei comuni della Provincia di Lucca", "text": ""}
{"id": "3282320", "revid": "179980", "url": "https://it.wikipedia.org/wiki?curid=3282320", "title": "Wagno de Freitas", "text": ""}
{"id": "3282321", "revid": "496876", "url": "https://it.wikipedia.org/wiki?curid=3282321", "title": "Armoriale dei comuni della Provincia di Matera", "text": ""}
{"id": "3282322", "revid": "339392", "url": "https://it.wikipedia.org/wiki?curid=3282322", "title": "Armoriale dei comuni della Provincia di Messina", "text": ""}
{"id": "3282323", "revid": "496876", "url": "https://it.wikipedia.org/wiki?curid=3282323", "title": "Armoriale dei comuni della Provincia di Modena", "text": ""}
{"id": "3282324", "revid": "496876", "url": "https://it.wikipedia.org/wiki?curid=3282324", "title": "Armoriale dei comuni della Provincia di Monza e della Brianza", "text": ""}
{"id": "3282325", "revid": "991694", "url": "https://it.wikipedia.org/wiki?curid=3282325", "title": "Armoriale dei comuni della Provincia di Napoli", "text": ""}
{"id": "3282326", "revid": "496876", "url": "https://it.wikipedia.org/wiki?curid=3282326", "title": "Armoriale dei comuni della Provincia di Novara", "text": ""}
{"id": "3282327", "revid": "339392", "url": "https://it.wikipedia.org/wiki?curid=3282327", "title": "Armoriale dei comuni della Provincia di Palermo", "text": ""}
{"id": "3282329", "revid": "496876", "url": "https://it.wikipedia.org/wiki?curid=3282329", "title": "Armoriale dei comuni della Provincia di Parma", "text": ""}
{"id": "3282330", "revid": "496876", "url": "https://it.wikipedia.org/wiki?curid=3282330", "title": "Armoriale dei comuni della Provincia di Piacenza", "text": ""}
{"id": "3282331", "revid": "496876", "url": "https://it.wikipedia.org/wiki?curid=3282331", "title": "Armoriale dei comuni della Provincia di Pisa", "text": ""}
{"id": "3282332", "revid": "496876", "url": "https://it.wikipedia.org/wiki?curid=3282332", "title": "Armoriale dei comuni della Provincia di Pistoia", "text": ""}
{"id": "3282333", "revid": "496876", "url": "https://it.wikipedia.org/wiki?curid=3282333", "title": "Armoriale dei comuni della Provincia di Pordenone", "text": ""}
{"id": "3282334", "revid": "496876", "url": "https://it.wikipedia.org/wiki?curid=3282334", "title": "Armoriale dei comuni della Provincia di Potenza", "text": ""}
{"id": "3282335", "revid": "496876", "url": "https://it.wikipedia.org/wiki?curid=3282335", "title": "Armoriale dei comuni della Provincia di Prato", "text": ""}
{"id": "3282336", "revid": "339392", "url": "https://it.wikipedia.org/wiki?curid=3282336", "title": "Armoriale dei comuni della Provincia di Ragusa", "text": ""}
{"id": "3282337", "revid": "496876", "url": "https://it.wikipedia.org/wiki?curid=3282337", "title": "Armoriale dei comuni della Provincia di Ravenna", "text": ""}
{"id": "3282338", "revid": "991694", "url": "https://it.wikipedia.org/wiki?curid=3282338", "title": "Armoriale dei comuni della Provincia di Reggio Calabria", "text": ""}
{"id": "3282339", "revid": "486946", "url": "https://it.wikipedia.org/wiki?curid=3282339", "title": "Armoriale dei comuni della Provincia di Reggio Emilia", "text": ""}
{"id": "3282340", "revid": "496876", "url": "https://it.wikipedia.org/wiki?curid=3282340", "title": "Armoriale dei comuni della Provincia di Rimini", "text": ""}
{"id": "3282341", "revid": "496876", "url": "https://it.wikipedia.org/wiki?curid=3282341", "title": "Armoriale dei comuni della Provincia di Salerno", "text": ""}
{"id": "3282342", "revid": "496876", "url": "https://it.wikipedia.org/wiki?curid=3282342", "title": "Armoriale dei comuni della Provincia di Savona", "text": ""}
{"id": "3282343", "revid": "496876", "url": "https://it.wikipedia.org/wiki?curid=3282343", "title": "Armoriale dei comuni della Provincia di Siena", "text": ""}
{"id": "3282344", "revid": "400694", "url": "https://it.wikipedia.org/wiki?curid=3282344", "title": "Armoriale dei comuni della Provincia di Siracusa", "text": ""}
{"id": "3282345", "revid": "496876", "url": "https://it.wikipedia.org/wiki?curid=3282345", "title": "Armoriale dei comuni della Provincia di Sondrio", "text": ""}
{"id": "3282347", "revid": "496876", "url": "https://it.wikipedia.org/wiki?curid=3282347", "title": "Armoriale dei comuni della Provincia di Taranto", "text": ""}
{"id": "3282348", "revid": "496876", "url": "https://it.wikipedia.org/wiki?curid=3282348", "title": "Armoriale dei comuni della Provincia di Teramo", "text": ""}
{"id": "3282349", "revid": "991694", "url": "https://it.wikipedia.org/wiki?curid=3282349", "title": "Armoriale dei comuni della Provincia di Torino", "text": ""}
{"id": "3282350", "revid": "339392", "url": "https://it.wikipedia.org/wiki?curid=3282350", "title": "Armoriale dei comuni della Provincia di Trapani", "text": ""}
{"id": "3282351", "revid": "496876", "url": "https://it.wikipedia.org/wiki?curid=3282351", "title": "Armoriale dei comuni della Provincia di Trento", "text": ""}
{"id": "3282352", "revid": "496876", "url": "https://it.wikipedia.org/wiki?curid=3282352", "title": "Armoriale dei comuni della Provincia di Treviso", "text": ""}
{"id": "3282353", "revid": "496876", "url": "https://it.wikipedia.org/wiki?curid=3282353", "title": "Armoriale dei comuni della Provincia di Trieste", "text": ""}
{"id": "3282354", "revid": "496876", "url": "https://it.wikipedia.org/wiki?curid=3282354", "title": "Armoriale dei comuni della Provincia di Udine", "text": ""}
{"id": "3282356", "revid": "496876", "url": "https://it.wikipedia.org/wiki?curid=3282356", "title": "Armoriale dei comuni della Provincia del Verbano-Cusio-Ossola", "text": ""}
{"id": "3282357", "revid": "496876", "url": "https://it.wikipedia.org/wiki?curid=3282357", "title": "Armoriale dei comuni della Provincia di Vercelli", "text": ""}
{"id": "3282358", "revid": "496876", "url": "https://it.wikipedia.org/wiki?curid=3282358", "title": "Armoriale dei comuni della Provincia di Vibo Valentia", "text": ""}
{"id": "3282359", "revid": "496876", "url": "https://it.wikipedia.org/wiki?curid=3282359", "title": "Armoriale dei comuni della Provincia di Vicenza", "text": ""}
{"id": "3282360", "revid": "767487", "url": "https://it.wikipedia.org/wiki?curid=3282360", "title": "La morte viene dal pianeta Aytin", "text": "La morte viene dal pianeta Aytin (\"Snow Devils\" nella edizione statunitense) \u00e8 un film di fantascienza del 1967 diretto e prodotto da Antonio Margheriti sotto lo pseudonimo di Anthony M. Dawson. \u00c8 stata la quarta e ultima pellicola pubblicata del cosiddetto \"quartetto Gamma Uno\" (dal nome della stazione spaziale usata come ambientazione), una serie di quattro film a basso costo girati contemporaneamente da Margheriti per il mercato statunitense.\nTrama.\nIn un'epoca futura la Terra \u00e8 invasa dagli abitanti di un lontano pianeta del sistema solare. Il loro aspetto \u00e8 pauroso: sono infatti pelosi come degli yeti ed hanno i capelli di colore blu. Lo scopo per il quale sono scesi sulla terra \u00e8 quello di eliminarne tutti gli abitanti. La difesa dei terrestri \u00e8 affidata ad un pugno di coraggiosi e lo scontro perch\u00e9 la catastrofe non avvenga sar\u00e0 duro e senza quartiere.\nProduzione.\nIl film fu prodotto con costi assai ridotti dalla Mercury Film International per conto della Metro Goldwyn Mayer, assieme ad altri tre (\"I criminali della galassia\", \"I diafanoidi vengono da Marte\" e \"Il pianeta errante\") girati contemporaneamente da Margheriti nel giro di dodici settimane, sfruttando stesse scenografie e la maggior parte del cast. Inizialmente realizzati per il mercato televisivo statunitense, con l'intento di dare vita a un nuovo genere \"made in Italy\" (dopo quello spaghetti western) economico, differenziandosi dai lungometraggi americani ad elevato budget. Il ciclo \u00e8 rimasto noto come \"Quartetto Gamma Uno\" dal nome dell'immaginaria stazione spaziale usata come ambientazione. Per il resto, le quattro storie sono completamente diverse tra loro e i protagonisti dei primi due film cambiano nei successivi.\nTutto il cast italiano era accreditato con pseudonimi anglosassoni, per dare l'impressione che si trattasse di un film statunitense.\nDistribuzione.\nNegli Stati Uniti il film fu distribuito con i titoli \"Devil Men from Space\" e \"Snow Devils\". Il titolo di lavorazione italiano era invece \"I diavoli dello spazio\"."}
{"id": "3282364", "revid": "486946", "url": "https://it.wikipedia.org/wiki?curid=3282364", "title": "Strage di San Bartolomeo", "text": ""}
{"id": "3282370", "revid": "33689", "url": "https://it.wikipedia.org/wiki?curid=3282370", "title": "Tabrisi", "text": "Biografia.\nNon \u00e8 chiaro il luogo della sua nascita: alcuni dicono che nacque nel 470 dell'Egira (1077-78) nella regione persiana del Tabaristan (attuale Mazandaran), altri invece dicono a \u1e6cabris (\u1e6cabrish), cittadina persiana tra Q\u0101sh\u0101n e I\u1e63fah\u0101n.\nVisse a Mashhad, in Khorasan, poi si trasfer\u00ec nella citt\u00e0 di Sabzaw\u0101r, nell'anno 523 del calendario lunare islamico, ove scrisse la sua opera pi\u00f9 famosa: l'esegesi del Corano \"Kit\u0101b majma\u02bf al-Bay\u0101n f\u012b \u02bful\u016bm al-Qur\u02be\u0101n\". Torn\u00f2 poi a Mashhad ove alcuni pensano sia morto, all'et\u00e0 di circa novanta anni, e fu seppellito comunque a Mashhad nell'anno 548 dell'Egira.\nEra esperto in varie scienze islamiche e non-islamiche quali la grammatica araba, l'esegesi coranica, il diritto islamico, la matematica e l'algebra. Nell'opera \"Majma\u02bf al-Bay\u0101n\" egli ribadisce, a scanso di equivoci, l'opinione prevalente sciita riguardo all'autenticit\u00e0 del Corano, spesso fonte di controversie tra alcuni sunniti e orientalisti dichiarando:\n\u201cVi \u00e8 consenso [tra i sapienti sciiti] che non vi \u00e8 nessuna aggiunta [nel Corano]. Riguardo a [presunte] parti mancanti, un gruppo di nostri associati e un gruppo della setta Hashawiyya tra i non-sciiti, hanno creduto nell'alterazione del Corano e [che in esso] vi siano parti mancanti. \u00c8 comunque la valida opinione della scuola dei nostri associati che ritiene il contrario [ossia che nel Corano non vi \u00e8 nessuna alterazione o parte mancante]\u201d (\"Majma\u02bf al-Bay\u0101n\", vol. 1, p. 15).\nOltre al \"Majma\u02bf al-Bay\u0101n\", scrisse altre libri di esegesi coranica, come il \"Jaw\u0101mi\u02bf al-Jami\u02bf\" (detto anche \"Tafs\u012br al-was\u012b\u1e6d\") e l'\"al-K\u0101f\u012b al-sh\u0101f\u012b min kit\u0101b al-Kashsh\u0101f\" (sintesi del \"tafs\u012br\" di Zamakhshari), chiamato anche \"Kit\u0101b al-waj\u012bz\", che purtroppo non ci \u00e8 pervenuto. \nScrisse anche il \"T\u0101j al-maw\u0101l\u012bd\", una biografia sul Profeta, sua figlia F\u0101\u1e6dima e gli Imam della Sh\u012b\u02bfa.\nSuo figlio, \u1e24asan ibn Fa\u1e0dl al-\u1e6cabris\u012b, fu autore di un'altra celebre opera sulle tradizioni del profeta Maometto e dell'Ahl al-Bayt, intitolata \"Mak\u0101rim al-akhl\u0101q\" (L'elevatezza morale)."}
{"id": "3282377", "revid": "36426", "url": "https://it.wikipedia.org/wiki?curid=3282377", "title": "Venere d'Urbino", "text": ""}
{"id": "3282380", "revid": "599013", "url": "https://it.wikipedia.org/wiki?curid=3282380", "title": "Denis Laktionov", "text": "Carriera.\nClub.\nDurante la sua carriera ha giocato con varie squadre di club, tra cui principalmente con il Suwon Samsung Bluewings, in cui ha militato dal 1996 al 2002 e dal 2006 al 2007.\nNazionale.\nHa partecipato agli Europei Under-21 del 1998.\nConta 2 presenze con la nazionale russa."}
{"id": "3282381", "revid": "1543377", "url": "https://it.wikipedia.org/wiki?curid=3282381", "title": "Rudi Lochner", "text": "\u00c8 zio di Johannes Lochner, anch'egli bobbista di livello internazionale.\nBiografia.\nAi XVI Giochi olimpici invernali (edizione disputatasi nel 1992 a Albertville, Francia) vinse la medaglia d'argento nel bob a due con il connazionale Markus Zimmermann, partecipando per la nazionale tedesca.\nIl tempo totalizzato fu di 4:03,55, con differenza minima rispetto all'altra nazionale tedesca (medaglia di bronzo) e a quella svizzera, prima classificata.\nInoltre ai campionati mondiali vinse la medaglia d'oro nel 1991, nel bob a due."}
{"id": "3282395", "revid": "131358", "url": "https://it.wikipedia.org/wiki?curid=3282395", "title": "FC R\u00e0nger's", "text": ""}
{"id": "3282396", "revid": "88740", "url": "https://it.wikipedia.org/wiki?curid=3282396", "title": "Il Presidente (Simenon)", "text": "Il Presidente \u00e8 un romanzo di Georges Simenon, scritto tra l'8 e il 14 ottobre 1957 e pubblicato nel 1958 da Presses de la Cit\u00e9. La prima traduzione in italiano \u00e8 di Roberto Cantini, per Mondadori nel 1960 (collana \"BEM\" n\u00b0 130), cui segue quella di Luciana Cisabani per Adelphi (\"Biblioteca Adelphi\" n\u00b0 512), nel 2007. Il romanzo \u00e8 incluso nella raccolta \"Romans II\", a cura di Jacques Dubois e Beno\u00eet Denis, \"Biblioth\u00e8que de la Pl\u00e9iade\", Gallimard, Paris 2003 (a sua volta tradotto in \"Romanzi\", volume II, \"La Nave Argo\", Adelphi, 2010).\nPierre Assouline sostiene che tramite questo romanzo, Simenon abbia voluto fare un disegno della corruzione, dei ricatti e dei conflitti d'interesse della quarta Repubblica francese e di essersi ispirato alle figure di Georges Clemenceau e in parte di Aristide Briand.\nTrama.\n\u00c9mile Beaufort \u00e8 \"il presidente\", protagonista del romanzo. \u00c8 stato uno dei \"Cinque Grandi\" che hanno governato il mondo nei decenni precedenti ed \u00e8 gi\u00e0 entrato nella leggenda e nei libri di storia, ma ormai vecchio e malmesso in salute, reduce da un ictus che gli ha compromesso la deambulazione, trascorre le sue giornate ritirato nella residenza \"Les \u00c9bergues\", che gli \u00e8 stata messa a disposizione dal governo, con il personale che lo accudisce, perch\u00e9 a differenza di quasi tutti i politici non si \u00e8 per nulla arricchito avendo fatto della integrit\u00e0 e del dovere verso lo Stato la sua unica ragione di vita.\nAmbiva a diventare Presidente della Repubblica ma non c'era riuscito e perci\u00f2 si era ritirato sdegnosamente dalla vita pubblica con la quale ha ormai notizie solo attraverso i giornali e i notiziari della radio. \u00c8 accudito da una segretaria, da una cuoca e da un autista che lo riveriscono e temono e che lui comanda a bacchetta, solo l'infermiera sembra non essere intimorita dalla celebrit\u00e0. Di carattere non facile, astioso, freddo, cinico, orgoglioso, irritabile e ancora pieno di s\u00e9, il presidente, ormai ex-presidente del Consiglio dei ministri e a sua volta pi\u00f9 volte ministro, vive soprattutto di ricordi.\nPeriodicamente, riceve la telefonata di un ex compagno di classe, tale Xavier Malate, che serba rancore per una raccomandazione che molti anni prima il presidente gli aveva negato. \"L'ho giurato, verr\u00f2 al tuo funerale\" proclamava minaccioso ogni volta, e poi riappende.\nL'ultima telefonata gli \u00e8 stata fatta quella mattina da un ospedale dove Xavier era stato ricoverato in attesa d'essere operato.\nOgni tanto un giornalista riusciva a essere ammesso alla sua presenza e dalle dichiarazioni lasciava trapelare che era intento a scrivere una \"vera\" autobiografia, ben diversa dalle biografie ufficiali, con molti dettagli mai rivelati.\nLa cosa ha qualche fondamento. In verit\u00e0 \u00e8 intento s\u00ec a scrivere dei resoconti, ma in modo non organico: sono piuttosto note, commenti che riguardano singoli personaggi. Scrive queste note a margine di una propria biografia in inglese o su dei fogli che poi metodicamente inserisce all'interno dei molti libri della biblioteca. \u00c8 certo che qualcuno stia cercando di impadronisrsi di questi manoscritti, perch\u00e9 ha escogitato un sistema per verificare se i libri vengono aperti ma non ha ancora capito chi della casa possa essere la \"talpa\". Forse uno dei poliziotti che a turno sorvegliano la casa.\nLa nazione sta attraversando una grave crisi politica e dal notiziario serale apprende che viene affidato l'incarico di formare un governo in grado di ridare stabilit\u00e0 al paese a Philippe Chalamont, il quale si \u00e8 riservato di prendere tempo per decidere. La notizia fa sobbalzare il vecchio presidente, tanto da indurlo a esagerare nella dose d'una medicina che prende per tenere sotto controllo il cuore e la pressione. Chalamont da giovane era stato suo segretario particolare e ne era stato seguito nella carriera politica, facendosi accompagnare in tutte le riunioni, anche quelle pi\u00f9 riservate. Alcuni giorni dopo un incontro particolare, per esempio, in cui era stata decisa una delicata manovra finanziaria che doveva essere tenuta segreta fino al momento della comunicazione ufficiale, la borsa aveva fatto registrare manovre speculative che avevano di fatto reso inefficaci i provvedimenti del governo, ma avevano arricchito enormemente gli speculatori. Al \"presidente\" era bastato poco per capire chi avesse passato la notizia e a chi, e aveva costretto Chalamont a scrivere di suo pugno una lettera in cui ammetteva il fatto: lettera che lui conserva inserita in uno dei libri che periodicamente controlla.\nAlcune settimane la vicenda della speculazione in borsa, quando Chalamont venne \"licenziato\" nessuno, tranne i due interessati rivel\u00f2 niente, e Chalamont prosegu\u00ec la sua carriera politica formando un proprio gruppo. Anni dopo, intervistato sulle possibilit\u00e0 che il suo ex-segretario potesse diventare primo ministro aveva affermato: \"Mai, fin quando sar\u00f2 vivo io\" e aveva aggiunto: \"E neanche da morto\". Pi\u00f9 volte direttamente e indirettamente Chalamont aveva cercato di spiegarsi e giustificarsi con lui, ma il presidente era stato irremovibile. Con la lettera-dichiarazione \u00c9mile Beaufort pensa di tenere in pugno quello che per lui \u00e8 diventato non tanto un nemico quanto un individuo spregevole e si aspetta di vederlo comparire supplicante alla porta. Intorpidito dai farmaci si corica, nonostante la quasi certezza di una visita.\nL'indomani, rimessosi, chiede alla segretaria di telefonare all'ospedale per avere, discretamente, notizie di Malate. L'ex compagno non ha retto all'operazione ed \u00e8 morto. La profezia non si \u00e8 dunque avverata, ma la notizia lo lascia quasi indifferente. Ci\u00f2 che lo destabilizza \u00e8 il fatto di apprendere dalla radio che Chalamont ha accettato di formare il governo. Questa mossa inaspettata lo lascia attonito. Tutto il suo castello di certezze e pregiudizi si sgretola. Improvvisamente vede le cose sotto un'altra luce, tanto che insieme alla segretaria comincia a prelevare dai libri tutti i manoscritti per bruciarli. Intuisce che la segretaria ne \u00e8 a conoscenza, anzi che praticamente tutti i propri manoscritti erano gi\u00e0 stati da lei trovati, fotocopiati e consegnati ai servizi segreti su loro specifica richiesta. Anche l'infermiera e il fedele autista riferivano ogni sua mossa. \u00c9mile Beaufort si arrende rassegnato dunque alla condizione di vecchio come una candela che si consuma.\nTemi del romanzo.\nChe cosa resta del potere quando si diventa anziani? Di una vita passata al servizio dello \"Stato\" che ha saputo creare solo relazioni formali e nessun affetto? Rimangono i ricordi, le memorie, la vanit\u00e0, gli strumenti di ricatto. Ma se anche questi perdono di significato? Allora bisogna accettare la propria condizione di essere debole e bisognoso degli altri e riconsiderare le vicende della vita sotto un'altra luce.\nStile.\nIl romanzo \u00e8 scritto con uno stile che mescola magistralmente il punto di vista soggettivo ed oggettivo, come se il narrante fosse contemporaneamente un io riflessivo del protagonista - che pensa, ricorda, ipotizza, giudica - e un osservatore che commenta e descrive dall'esterno, ma non abbandona mai la visuale propria del personaggio. La narrazione degli eventi abbraccia un arco temporale di circa trentasei ore.\nCinema.\nDel romanzo \u00e8 stato tratto nel 1961 un adattamento cinematografico dal regista Henri Verneuil con l'attore Jean Gabin nel ruolo del Presidente e Bernard Blier in quello di Philippe Chalamont."}
{"id": "3282398", "revid": "287204", "url": "https://it.wikipedia.org/wiki?curid=3282398", "title": "Eclissi solare del 25 novembre 2011", "text": "L'eclissi solare del 25 novembre 2011 \u00e8 un evento astronomico che ha avuto luogo il suddetto giorno dalle ore 4:23 UTC alle 8:17 UTC.\n\u00c8 stata visibile da tutta l'Antartide, dal Sudafrica e in piccola parte da Nuova Zelanda e Tasmania.\nLa Luna \u00e8 passata davanti al Sole senza per\u00f2 coprirlo completamente, ma nascondendone comunque una buona parte a seconda del luogo in cui ci si stava trovando.\nL'eclissi maggiore \u00e8 stata visibile alle coordinate 68.6S 82.4W, nell'oceano antartico al largo dell'omonima penisola alle ore 6:21 UTC."}
{"id": "3282404", "revid": "131358", "url": "https://it.wikipedia.org/wiki?curid=3282404", "title": "Deportivo Paraguayo", "text": ""}
{"id": "3282409", "revid": "124123", "url": "https://it.wikipedia.org/wiki?curid=3282409", "title": "Markus Zimmermann", "text": "Ricopre il secondo posto nella classifica degli atleti frenatori pi\u00f9 vittoriosi ai mondiali, superato dal solo Kevin Kuske con sette titoli e davanti a Ren\u00e9 Hoppe, anch'egli vincitore di cinque titoli, ma con una medaglia d'argento in meno.\nBiografia.\nInizi\u00f2 la carriera nelle categorie giovanili dove ottenne la vittoria nel bob a quattro e l'argento nel bob a due alla prima edizione dei campionati mondiali juniores, disputatasi nel 1987 a Sarajevo.\nPrese parte a quattro olimpiadi invernali e vinse quattro medaglie: la prima fu l'argento nel bob a due ad , ottenuto con il connazionale Rudi Lochner. Quattro anni dopo, a , conquist\u00f2 l'oro nel bob a quattro con Christoph Langen e anche il bronzo nel bob a due. Infine a vinse un'altra medaglia d'oro nel bob a due sempre con Langen.\nAi campionati mondiali pu\u00f2 vantare otto medaglie tra cui cinque d'oro: nel bob a due ad Altenberg 1991 ed Altenberg 2000, nel bob a quattro a Sankt Moritz 2001 e infine la doppietta a due/a quattro conquistata a Calgary 1996; totalizz\u00f2 inoltre anche tre medaglie d'argento.Nelle rassegne continentali vinse altre otto medaglie di cui tre d'oro, una d'argento e quattro di bronzo."}
{"id": "3282415", "revid": "2044019", "url": "https://it.wikipedia.org/wiki?curid=3282415", "title": "Rita Baldini", "text": "Biografia.\nProveniente da una famiglia di doppiatori (sorella di Nanni, Oreste e Antonella Baldini), ha iniziato la sua attivit\u00e0 da bambina, doppiando Vanilla nel cartone animato \"Una sirenetta tra noi\".\nNel corso della sua carriera, ha doppiato numerosi attori in pellicole cinematografiche, come Miranda Garrison in \"Dirty Dancing - Balli proibiti\" nel 1987, e televisive, contribuendo al doppiaggio di serie tv quali \"Una famiglia americana\" e \"Melrose Place\".\nHa doppiato anche numerosi personaggi di cartoni animati, tra i quali Nami e Sunny nell'anime \"Mila &amp; Shiro, due cuori nella pallavolo\".\n\u00c8 attiva anche come direttrice del doppiaggio."}
{"id": "3282419", "revid": "92723", "url": "https://it.wikipedia.org/wiki?curid=3282419", "title": "Benedikt Anton Aufschnaiter", "text": "Biografia.\nAufschnaiter ricevette buona parte della sua formazione musicale a Vienna, ove visse per parecchi anni. Il 16 gennaio 1705 fu nominato Kapellmeister a Passavia, alla corte del cardinale vescovo Johann Philipp von Lamberg, come successore del defunto Georg Muffat.\nProbabilmente, in un periodo successivo ebbe un posto di rilievo nella cappella della Corte imperiale a Vienna. \nSi spos\u00f2 due volte e dal secondo matrimonio ebbe un figlio.\nLa maggior parte delle circa 300 opere superstiti di Aufschnaiter sono di musica sacra. Nel suo trattato \"Regul\u00e6 Fundamentales Musurgi\u00e6\" menziona come suoi modelli Giacomo Carissimi, Orlando di Lasso, Johann Kaspar Kerll e Adam Gumpelzhaimer."}
{"id": "3282420", "revid": "131358", "url": "https://it.wikipedia.org/wiki?curid=3282420", "title": "Club Atl\u00e9tico Racing de C\u00f3rdoba", "text": ""}
{"id": "3282425", "revid": "131358", "url": "https://it.wikipedia.org/wiki?curid=3282425", "title": "Deportivo Textil Mandiy\u00fa", "text": ""}
{"id": "3282426", "revid": "484362", "url": "https://it.wikipedia.org/wiki?curid=3282426", "title": "Apparizione della Madonna al sordomuto Filippo Viotti", "text": "L'Apparizione della Madonna al sordomuto Filippo Viotti \u00e8 un dipinto a olio su tela (226x177 cm) del Moretto, databile al 1534 circa e conservato nel santuario della Madonna di Paitone a Paitone, in provincia di Brescia.\nIl dipinto rientra nella maturit\u00e0 artistica del Moretto e costituisce un episodio abbastanza separato dal suo stile di questo periodo, poich\u00e9 eseguito riproducendo in modo pi\u00f9 fedele possibile il racconto del giovane sordomuto Filippo Viotti, al quale nell'agosto del 1532 era apparsa la Madonna ed era miracolosamente guarito. Il dipinto \u00e8 caratterizzato dalla fluente veste della Vergine, di pregevolissima resa artistica, e dalla estrema concretezza della figurazione, dove il sacro \u00e8 completamente tradotto nel reale ed \u00e8 assente qualsiasi elemento miracolistico.\nStoria.\nIl dipinto \u00e8 ricordato per la prima volta da Carlo Ridolfi nel 1648, il quale scrive che \"nella chiesa posta nella cima di monte Paitone ammirasi ancora una miracolosa immagine della Vergine che fece il Moretto a petizione di quel Comune per un tale miracolo avvenuto\". Lo studioso aggiunge poi un lungo racconto, molto enfatizzato, del miracolo avvenuto e di come il pittore si accinse ad eseguire la commessa: \"Raccoglieva un contadinello (Filippo Viotti) more silvestri nel seno di quel monte, a cui apparve Maria Santissima in sembiante di grave Matrona, cinta di bianca veste, commettendogli, che facesse intendere a que' Popoli, che al di lei nome edificassero una Chiesa in quella sommit\u00e0, che in tal modo cessarebbe certo infortunio di male, che gli opprimeva (era sordomuto). Ubbid\u00ec il garzoncello, et ottenne anch'egli la sanit\u00e0: Edificato il Tempio, fu ordinata la pittura al Moretto; il quale con ogni applicatione si diede a compor la figura della Vergine, nella guisa che riferiva il Rustico (cio\u00e8 tentando di attenersi alla descrizione fatta dal contadino): ma affaticandosi invano, pens\u00f2 che qualche suo grave peccato gl'impedisse l'effetto, onde riconciliatosi con molta divotione con Dio, prese la Santissima Eucharistia, ed indi ripigli\u00f2 il lavoro, e gli venne fatta l'Imagine in tutto simigliante a quella che haveva veduto il Contadino, che ritrasse a' piedi, col cesto delle more al braccio, onde viene frequentata da continue visite de' Popoli, mediante la quale ottengono dalla Divina mano gratie e favori\".\nL'apparizione miracolosa, avvenuta nell'agosto del 1532, porta quindi alla nascita del santuario della Madonna di Paitone: la costruzione viene autorizzata l'11 maggio 1534 da Mattia Ugoni, ausiliario del vescovo di Brescia Francesco Corner. Tale Mattia Ugoni aveva gi\u00e0 avuto rapporti con il Moretto: nel 1520, infatti, il pittore aveva ottenuto dal Comune di Brescia la commessa per la realizzazione dello stendardo delle Sante Croci proprio grazie a questo personaggio. Non \u00e8 inverosimile, pertanto, che anche in questo caso sia stato l'Ugoni a suggerire il nome del Moretto alla comunit\u00e0 di Paitone.\nIl dipinto rimane nella sua collocazione originaria, dove viene lodato da tutta la letteratura artistica antica, fino al 1915 quando, per ripararlo da eventuali danni durante la prima guerra mondiale, viene rimosso e trasportato a Roma a cura del Ministero della pubblica istruzione. Terminato il conflitto nel 1918, per\u00f2, la comunit\u00e0 lo richiede prontamente indietro. L'opera viene quindi rimessa al suo posto sull'altare maggiore, dove si trova tuttora.\nDescrizione.\nIl dipinto, semplice e immediato, raffigura la Madonna in posizione eretta, con le mani sul petto, davanti al giovane Filippo Viotti. Il fanciullo \u00e8 scalzo e vestito molto semplicemente, con una veste scura sopra una camicia bianca a maniche ravvolte. In mano tiene un cesto pieno, stando al racconto, di more. La Madonna \u00e8 invece ricoperta da un'ampia e fluente tunica bianca, dai lunghi drappeggi: il capo \u00e8 coperto da un velo scuro e ai fianchi \u00e8 stretta una cintura, i cui lembi sono mossi dal vento. Immediatamente dietro alle due figure si scorge un declivio dai tratti montuosi, mentre all'orizzonte, a destra della Madonna, si intravedono nella foschia montagne pi\u00f9 aspre. Il cielo \u00e8 invece scuro, rigato da nubi.\nStile.\nDel dipinto esiste una copia, conservata nella Gem\u00e4ldegalerie Alte Meister di Dresda, che riproduce solamente la figura della Madonna. La prima analisi critica dell'opera del Moretto, condotta da Joseph Archer Crowe e Giovanni Battista Cavalcaselle nel 1871, viene eseguita sulla base della tela di Dresda, definita \"un buon lavoro del Moretto\". I due critici, comunque, non vedono il dipinto di Paitone e anche altri studiosi, in saggi precedenti, erano caduti nello stesso errore, ampiamente condannato da Giovanni Morelli nel 1886. Lo studioso definisce la Madonna l\u00ec dipinta una \"monaca goffa, dall'aspetto isterico, senza sangue e senz'ossa\" e, dopo averla dichiarata una \"miserabile copia del secolo scorso\", richiama l'attenzione \"sull'espressione svenevole e sciocca di questa Madonna, sullo stridente color mattone del suolo\", avvertendo poi che \"nell'originale questa figura di donna, appunto per la delicata tinta argentina della sua lunga veste bianca, fa un'impressione profondamente poetica\".\nAnalisi pi\u00f9 attenta \u00e8 condotta da Gustavo Frizzoni nel 1893, che considera l'opera \"una delle creazioni pi\u00f9 delicate e pi\u00f9 intimamente sentite\" del Moretto e stabilisce un parallelismo con la \"Santa Giustina di Padova e un donatore\" conservata a Vienna, osservando che se quest'ultimo dipinto \"risponde all'espressione di un voto signorile e ad aristocratica provenienza, quello dell'agreste santuario \u00e8 invece un ex voto eminentemente popolare\". Secondo Michele Biancale, nel 1914, il raffronto tra i due dipinti trova fondamento nella capacit\u00e0 dimostrata dal pittore di \"aver saputo conciliare una tradizione di plastica solidit\u00e0 (comune ad entrambi) col mutato criterio del colore e della luce, \"santa Giustina\" colorata e illuminata e questa \"Madonna\" velata e argentea. Cos\u00ec la forza quieta e riposata delle due opere nasce appunto dal perfetto rapporto delle masse del colore, [...] s\u00ec che ci stupisce quella cintura annodata che prende, essa da sola, il vento delle colline\". La scheda compilata da Fausto Lechi e Gaetano Panazza alla mostra sulla pittura bresciana del 1939 si sofferma invece sull'aspetto maestoso e gentile della Madonna, sull'atteggiamento devoto del sordomuto e sulla velatura argentina di tutto il quadro, tenuto volutamente su toni delicati e sommessi.\nValerio Guazzoni, nel 1981, analizza il rapporto tra il dipinto e il racconto tramandato dal Ridolfi, concludendo che il Moretto abbia davvero voluto fare un'opera che riproducesse con fedelt\u00e0 il racconto del fanciullo. \"Come altrimenti dar conto della grande libert\u00e0 d'immagine, veramente senza riscontro nell'iconografia sacra, e della particolarit\u00e0 dei dettagli, dal canestrino di more al velo della Madonna? Il carattere soprannaturale dell'avvenimento, che per la sua semplicit\u00e0 si distingue dalle tante, appassionate visioni e esperienze di mistici contemporanei, viene potenziato, proprio sottolineandone la concretezza e la povert\u00e0. Il dipinto di Paitone \u00e8 il contributo pi\u00f9 originale dell'artista a quel nuovo fervore nella devozione alla Vergine caratteristico di questi anni ed al quale forse non fu estranea la volont\u00e0 di contrastare certi spunti antimariani della propaganda protestante\". In uno studio successivo del 1986 il Guazzoni torner\u00e0 su questi argomenti, osservando che \"l'originalit\u00e0 dell'opera [...] consiste nella soppressione di ogni elemento miracolistico e nella integrale trasposizione del sacro nel reale, attuata seguendo fedelmente il racconto del protagonista, idea questa del sacro che non si rivela in s\u00e9, ma si nasconde nell'umano, sotto apparenze quotidiane e comuni\"."}
{"id": "3282430", "revid": "599013", "url": "https://it.wikipedia.org/wiki?curid=3282430", "title": "Chiesa dei Santi Filippo Neri e Teresa d'Avila", "text": "La chiesa dei Santi Filippo Neri e Teresa d'Avila \u00e8 un luogo di culto cattolico situato nel comune di Varese Ligure, in piazza Guglielmo Marconi, in provincia della Spezia. L'edificio \u00e8 ubicata nella piazza principale del borgo, di fronte al medievale castello dei Fieschi.\nStoria e descrizione.\nLa sua costruzione avvenne, se si considera il 1676 come l'anno della consacrazione dell'edificio, in un periodo che \u00e8 databile al XVII secolo. Originariamente fu la chiesa del complesso conventuale delle monache dell'Ordine di Sant'Agostino, convertito poi a monastero di clausura nel 1652 dalla locale Brigida Caranza.\nEsternamente presenta una facciata di stile barocco a due ordini, delimitata ai lati da due campanili gemelli; l'interno, a navata unica, \u00e8 caratterizzato da una pianta a croce greca, spartito da lesene in stile corinzio.\nNell'altare di destra \u00e8 conservata una tela raffigurante l'\"Incontro di san Francesco Saverio con san Domenico\", di fronte, in quello di sinistra, il dipinto con l\"'Apparizione della Vergine Maria a san Francesco Saverio\", tela attribuita al pittore Gregorio De Ferrari. Un gruppo ligneo riproducente la \"Madonna di Caravaggio\", datato al XVIII secolo, \u00e8 invece conservato sopra l'altare maggiore."}
{"id": "3282434", "revid": "473757", "url": "https://it.wikipedia.org/wiki?curid=3282434", "title": "Statue dell'isola di Pasqua", "text": ""}
{"id": "3282437", "revid": "1305772", "url": "https://it.wikipedia.org/wiki?curid=3282437", "title": "Cavaione", "text": ""}
{"id": "3282438", "revid": "72396", "url": "https://it.wikipedia.org/wiki?curid=3282438", "title": "Mariza Bafile", "text": ""}
{"id": "3282440", "revid": "1305772", "url": "https://it.wikipedia.org/wiki?curid=3282440", "title": "Hall of Fame Tennis Championships 1989 - Singolare maschile", "text": "Il singolare maschile del torneo di tennis Hall of Fame Tennis Championships 1989, facente parte della categoria Grand Prix, ha avuto come vincitore Jim Pugh che ha battuto in finale Peter Lundgren 6-4, 4-6, 6-2."}
{"id": "3282441", "revid": "131358", "url": "https://it.wikipedia.org/wiki?curid=3282441", "title": "1. Wiener Neust\u00e4dter SC", "text": ""}
{"id": "3282442", "revid": "287204", "url": "https://it.wikipedia.org/wiki?curid=3282442", "title": "Copa de la Rep\u00fablica 1933", "text": "La Copa de la Rep\u00fablica 1933 fu la 33\u00aa edizione della Coppa di Spagna. Il torneo inizi\u00f2 il 9 aprile e si concluse il 25 giugno 1933. La finale si disput\u00f2 allo stadio Montjuic di Barcellona dove l'Athletic Bilbao vinse per la tredicesima volta la Coppa di Spagna."}
{"id": "3282443", "revid": "1429175", "url": "https://it.wikipedia.org/wiki?curid=3282443", "title": "Sammarco", "text": ""}
{"id": "3282445", "revid": "465169", "url": "https://it.wikipedia.org/wiki?curid=3282445", "title": "Graceland (album)", "text": "Graceland \u00e8 il sesto album in studio da solista del cantautore statunitense Paul Simon, pubblicato il 12 agosto 1986 dalla Warner Bros.\nL'album \u00e8 stato inserito al 71\u00ba posto nella lista dei 500 migliori album di tutti i tempi stilata da \"Rolling Stone\", mentre la traccia omonima al 485\u00ba posto in quella dei 500 migliori brani musicali.\nNel 2007 il disco \u00e8 stato inserito nella National Recording Registry dalla Biblioteca del Congresso degli Stati Uniti d'America in quanto \u00abculturalmente, storicamente, ed esteticamente significativo\u00bb.\nIl disco.\nNei primi anni ottanta la carriera di Simon si trovava in un punto fermo. A seguito di una reunion di grande successo, ma conflittuale con l'ex partner Art Garfunkel, si concluse il matrimonio del cantante con l'attrice Carrie Fisher e il suo ultimo album, \"Hearts and Bones\" (1983) ottenne scarsi riscontri commerciali. Nel 1984, dopo un periodo di depressione, Simon rimase affascinato da una musicassetta contenente musica sudafricana. Pochi mesi dopo il cantante decise di recarsi a Johannesburg, dove trascorse due settimane a registrare con musicisti sudafricani.\nRegistrato tra il 1985 e il 1986, \"Graceland\" presenta un mix eclettico di stili musicali, tra cui pop, rock, zydeco, musica africana e parti a cappella. Simon cre\u00f2 le nuove composizioni ispirato dal viaggio fatto a Johannesburg, collaborando con artisti sia africani che americani. L'autore ricevette diverse accuse dall'associazione Artists United Against Apartheid per aver apparentemente rotto il boicottaggio culturale imposto dal resto del mondo contro il Sudafrica e la sua politica di apartheid.\nNonostante la controversia, \"Graceland\" ha ottenuto enorme successo commerciale, segnalandosi come il lavoro pi\u00f9 venduto nella carriera di Simon. Il disco fu recensito in maniera positiva dalla critica specializzata, e premiato con il Grammy Award all'album dell'anno nel 1987. In totale ha venduto oltre 16 milioni di copie nel mondo.\nFormazione.\nNote aggiuntive"}
{"id": "3282448", "revid": "52953", "url": "https://it.wikipedia.org/wiki?curid=3282448", "title": "Ahmadabad (Qazvin)", "text": "Ahmadabad (persiano \u0627\u062d\u0645\u062f \u0622\u0628\u0627\u062f) \u00e8 una citt\u00e0 dell'Iran, sita 10\u00a0km a S di Abyek, nella provincia di Qazvin (Qazwin), tra Karaj e Qazvin.\n\u00c8 chiamata anche \"Ahmad\u0101b\u0101d-e K\u0101sh\u0101ni\" o anche \"Ahmad\u0101b\u0101d-e Mossadegh\", in riferimento al fatto che fu a questa citt\u00e0 che Mohammad Mossadeq (ritratto in fotografia) venne assegnato in residenza obbligata e che in essa infine mor\u00ec."}
{"id": "3282450", "revid": "599013", "url": "https://it.wikipedia.org/wiki?curid=3282450", "title": "Ahmad\u0101b\u0101d", "text": ""}
{"id": "3282451", "revid": "1543377", "url": "https://it.wikipedia.org/wiki?curid=3282451", "title": "Ulf Hielscher", "text": "Biografia.\nAi XVII Giochi olimpici invernali (edizione disputatasi nel 1994 a Lillehammer, Norvegia) vinse la medaglia di bronzo nel Bob a quattro con i connazionali Wolfgang Hoppe, Ren\u00e9 Hannemann e Carsten Embach, partecipando per la nazionale tedesca.\nIl tempo totalizzato fu di 3:28,01, con differenza minima rispetto alla nazionale svizzera e all'altra nazionale tedesca (medaglia d'oro), prima classificata, 3:27,84 e 3:27,78 i loro tempi. \nInoltre ai campionati mondiali vinse una medaglia d'oro nel 1995, nel bob a quattro con Wolfgang Hoppe, Ren\u00e9 Hannemann e Carsten Embach"}
{"id": "3282453", "revid": "599013", "url": "https://it.wikipedia.org/wiki?curid=3282453", "title": "Alex Olmedo", "text": "Carriera.\nNato e cresciuto in Per\u00f9, si laure\u00f2 negli Stati Uniti grazie a una borsa di studio della University of Southern California.\nMentre era alla USC vinse per due anni il titolo sia in singolare che nel doppio ai NCAA, nel 1956 e nel 1958 (nel 1957 invece la sua universit\u00e0 era stata esclusa dalle competizioni NCAA).\nOlmedo rappresent\u00f2 gli Stati Uniti in Coppa Davis nel 1958 e 1959, disputando in entrambi i casi il \"Challenge Round\" contro l'Australia; nel 1958, Olmedo contribu\u00ec in prima persona alla conquista del trofeo da parte degli USA, vincendo sia in singolare che in doppio e conquistando due dei tre punti necessari per vincere la finale. L'anno successivo l'Australia si prese la rivincita e lo stesso Olmedo non riusc\u00ec a ripetersi, vincendo un solo incontro di singolare e venendo sconfitto in doppio.&lt;br&gt;\nAnche se Olmedo non fu mai propriamente un cittadino statunitense, fu possibile utilizzarlo grazie al fatto che viveva negli USA da almeno cinque anni e che la sua nazione d'origine, il Per\u00f9, ancora non aveva una squadra di Coppa Davis.\nOlmedo non prese mai la cittadinanza USA spiegando di essere contento di risultare cittadino peruviano, e dichiarando di non volere la cittadinanza degli Stati Uniti per il rischio di dover rispettare gli obblighi militari.\nNel 1959 arriv\u00f2 in finale a tre tornei del Grande Slam vincendo gli Australian Championships contro Neale Fraser e il Torneo di Wimbledon contro Rod Laver, mentre perse gli U.S. National Championships 1959 contro Fraser, che si vendic\u00f2 della sconfitta in Australia.\n\u00c8 stato inserito nella International Tennis Hall of Fame nel 1987.\n\u00c8 deceduto il 9 dicembre 2020 per un tumore."}
{"id": "3282455", "revid": "729019", "url": "https://it.wikipedia.org/wiki?curid=3282455", "title": "Campionato argentino di rugby a 15 1993", "text": "Il Campionato argentino di rugby a 15 1993 \u00e8 stato vinto dalla selezione di Tucum\u00e0n che ha battuto in finale la selezione della Uni\u00f3n de Rugby de Rosario.\nLe 21 squadre partecipanti erano divise in tre livelli: \"Campeonato\", \"Ascenso\", \"Clasificacion\".\nTorneo \"campeonato\".\nLe 8 squadre della prima divisione erano divise in due gironi di 4 squadre\nGirone \"A\".\nRetrocede:Mar del Plata\nGirone \"B\".\nRetrocede: Entre Rios (peggiore differenza punti)\nZona \"Ascenso\".\nGirone C.\nPromossa: Santa F\u00e8\nRetrocede:Chubut\nGirone D.\nPromossa: Salta\nRetrocede:Misiones\n\"Clasificacion\".\nGirone \"A\".\nPromossa: Austral\nGirone \"B\".\nPromossa: Cuenca del Salado "}
{"id": "3282457", "revid": "691922", "url": "https://it.wikipedia.org/wiki?curid=3282457", "title": "Mario Pepe", "text": ""}
{"id": "3282460", "revid": "12290", "url": "https://it.wikipedia.org/wiki?curid=3282460", "title": "Gang della Scala Reale", "text": ""}
{"id": "3282463", "revid": "125916911", "url": "https://it.wikipedia.org/wiki?curid=3282463", "title": "Amici di Maria De Filippi (decima edizione, fase serale)", "text": "La fase finale della decima edizione di Amici di Maria De Filippi \u00e8 andata in onda dall'11 gennaio al 6 marzo 2011 in prima serata su Canale 5.\nRegolamento.\nIl regolamento del serale prevede una serie di sfide tra componenti di opposte squadre al termine delle quali si stabilisce la vittoria dell'una o dell'altra squadra. La squadra vincente ha quindi la possibilit\u00e0 di nominare (per maggioranza di voti), uno dei componenti della squadra sconfitta, a quel punto si vede se il concorrente \u00e8 immune tramite i voti ricevuti il sabato, altrimenti ha la possibilit\u00e0 di eseguire un cavallo di battaglia e scegliere il proprio sfidante. La sfida viene valutata da una commissione esterna formata da 3 membri che sceglie il vincitore: se il concorrente nominato si salva diventa immune, altrimenti viene eliminato. Se il primo concorrente nominato si salva la squadra vincente fa un secondo ed ultimo nome. Nel caso in cui il secondo concorrente si salvi \u00e8 la squadra perdente a decidere chi abbandoner\u00e0 il programma. Dalla seconda puntata c'\u00e8 stato un cambiamento nel regolamento: tutti possono esibirsi davanti alla commissione esterna che decreta la possibilit\u00e0 agli allievi di rimanere. Qualora fossero tutti salvati, la commissione esterna deve dare i voti e colui con i voti pi\u00f9 bassi lascia la trasmissione\nConcorrenti.\nQuest'anno i concorrenti ammessi al serale sono 12, cos\u00ec divisi:\nTabellone delle eliminazioni.\nLegenda:\n Candidato a sostenere la sfida vestitino della squadra bianca\n Candidato a sostenere la sfida vestitino della squadra blu\n Candidato forzatamente a sostenere la sfida vestitino\n\u00a0\u00a0\u00a0\u00a0 Sfida l'avversario nella prova vestitino\n\u00a0\u00a0\u00a0\u00a0 Salvo perch\u00e9 ha vinto la sfida vestitino\n\u00a0\u00a0\u00a0\u00a0 Immune\n\u00a0\u00a0\u00a0\u00a0 Eliminato dalla propria squadra\n\u00a0\u00a0\u00a0\u00a0 Perde la sfida vestitino ed \u00e8 eliminato\n\u00a0\u00a0\u00a0\u00a0 Eliminato perch\u00e9 ha ricevuto il voto pi\u00f9 basso\n\u00a0\u00a0\u00a0\u00a0 Eliminato/a definitivamente\n\u00a0\u00a0\u00a0\u00a0 Candidato alla finale\n\u00a0\u00a0\u00a0\u00a0 Non candidato alla finale\n\u00a0\u00a0\u00a0\u00a0 Finalista\n\u00a0\u00a0\u00a0\u00a0 Vincitore\nTabellone delle esibizioni.\nNelle varie tabelle sono indicate le sfide singole svolte durante le puntate del serale. Laddove sono contraddistinte dal colore bianco o blu, significa che c'\u00e8 stata una votazione a favore di una o l'altra squadra per la singola sfida.\nPuntata 1.\nLa prima puntata del serale \u00e8 stata trasmessa l'11 gennaio 2011 e ha visto la vittoria della squadra bianca nella prima sfida e della blu nella seconda sfida e l'uscita del ballerino Costantino Imperatore appartenente alla squadra blu.Per questa puntata le singole sfide sono sottoposte a televoto a squadre: il colore indica quindi la vittoria di una squadra o dell'altra.\nSeconda partita.\nL'eliminazione del secondo concorrente \u00e8 stata rimandata alla puntata successiva con l'uscita del cantante Antonio Mungari della squadra bianca.\nPuntata 2.\nLa seconda puntata del serale \u00e8 stata trasmessa il 18 gennaio 2011 e ha visto la vittoria della squadra blu l'uscita del ballerino Riccardo Riccio e del cantante Antonio Mungari appartenenti alla squadra bianca.\nIl concorrente Virginio chiede di autonominarsi perch\u00e9, secondo lui, la scelta di eliminare lui dalla propria squadra nel caso che tutti i concorrenti nominati ottengano l'immunit\u00e0 \u00e8 inecua e non meritocratica.La produzione, dopo aver valutato la sua proposta, ha deciso di rimettere nelle mani della squadra blu la decisione di cambiare il nome precedentemente scritto nella busta con quello suo.\nLa squadra blu, avendo vinto la seconda sfida nella prima puntata del serale e avendo ascoltato la proposta di Virginio, decide di fare non fare il nome di quest'ultimo ma quello del cantante Antonio.La squadra blu ha schierato Annalisa e i due si sono misurati sul brano \"Un passo indietro\".\nIl concorrente Antonio Mungari avendo perso la sfida del ballottaggio \u00e8 costretto a lasciare il programma.\nPer questa puntata le singole sfide della sfida a squadre sono sottoposte a televoto a squadre: il colore indica quindi la vittoria di una squadra o dell'altra.\nSfide vestitino per l'eliminazione.\nEssendo tutti immuni la commissione esterna ha deciso tramite votazione in decimi che a lasciare il programma sia il ballerino classico Riccardo.\nPuntata 3.\nLa terza puntata del serale \u00e8 stata trasmessa il 23 gennaio 2011 e ha visto la vittoria della squadra bianca e l'uscita della cantante Diana Del Bufalo appartenente alla squadra blu.\nPuntata 4.\nLa quarta puntata del serale \u00e8 stata trasmessa il 30 gennaio 2011. La sfida \u00e8 stata vinta dalla squadra Blu con il 51% dei voti, e ha decretato l'uscita della cantante Antonella Lafortezza.\nPuntata 5.\nLa quinta puntata del serale \u00e8 stata trasmessa il 6 febbraio 2011. Hanno vinto i bianchi con il 57% dei voti e l'eliminazione \u00e8 stata rimandata di una settimana per via di un malore di Giulia. La settimana dopo viene eliminata la ballerina Debora De Giovanni.\nPrima semifinale.\nLa sesta puntata del serale \u00e8 stata trasmessa il 13 febbraio 2011. Hanno vinto i bianchi con il 52% dei voti e la ballerina Giulia \u00e8 stata la prima concorrente ammessa alla finale.\nSeconda semifinale.\nIn questa puntata sono state sciolte le squadre.\nSi decider\u00e0 un altro finalista tra i tre pi\u00f9 televotati della puntata, che andranno di fronte alla commissione esterna che con il voto pi\u00f9 alto potr\u00e0 decidere il secondo finalista.\nIl secondo finalista \u00e8 il cantante Virginio. Cos\u00ec come nella scorsa puntata, nessuno dei concorrenti \u00e8 stato eliminato.\nTerza semifinale.\nIn questa puntata si decideranno gli ultimi tre finalisti per un totale di 5.\nNella sfida il televoto premier\u00e0 colui con il maggior numero di televoti, che andr\u00e0 direttamente in finale.\nGli altri 2 saranno decisi dalla commissione esterna che dar\u00e0 dei voti in base alle prove esibite nella sfida.\nLa cantante Annalisa accede tramite televoto. I ballerini Denny e Vito accedono grazie alla commissione esterna.\nLa cantante Francesca Nicol\u00ec, avendo preso il voto pi\u00f9 basso, non accede alla finale per cui \u00e8 stata eliminata.\nFinale.\nLa finale \u00e8 stata trasmessa il 6 marzo 2011 e ha visto vincitori il cantante Virginio e il ballerino classico Denny Lodi che si sono aggiudicati il premio di 100.000\u20ac ciascuno. Il premio della critica di 50.000\u20ac \u00e8 stato vinto da Annalisa.\nTutti i concorrenti del ballo e del canto afrronteranno delle sfide rispettivamente per categorie.\nNel tabellone sono indicate le sfide disputate nel corso della puntata finale. Laddove le singole sfide sono contrassegnate da un colore, si indica chi in quel momento \u00e8 in vantaggio nel televoto. I colori rispecchiano le divise indossate dal singolo componente nella puntata finale.\nLegenda:\nCommissione Esterna.\nComposta da 3 elementi per il canto e 3 per la danza. Vi si alternano:\nCommissione della Critica.\nNell'ultima puntata \u00e8 presente una commissione per assegnare tra i finalisti il premio della critica. La commissione \u00e8 composta da:\nAscolti.\nAscolti serali.\nTutte le puntate sono andate in onda in prima serata di marted\u00ec e di domenica alle 21:10 su Canale 5.\nAscolti giornalieri.\nIn questa tabella sono indicati i risultati in termini di ascolto della striscia quotidiana in onda dal luned\u00ec al venerd\u00ec su Canale 5 dalle 16:10 alle 16:50. Il sabato non va contato per la media settimanale visto la sua messa in diretta dalle 14:10 alle 15:30 su Canale 5.\nL'attenzione delle case discografiche.\nDurante la decima edizione del talent show, come nelle edizioni precedenti, \u00e8 stata data la possibilit\u00e0 ad alcuni cantanti di realizzare degli EP per essere lanciati sul mercato e di firmare un contratto con major discografiche. L'attenzione delle varie case discografiche si \u00e8 focalizzata principalmente su tre elementi della categoria \"Canto\":\nL'interesse delle compagnie di ballo.\nCome nell'edizione precedente del programma c'\u00e8 stato un forte interesse da parte di prestigiose compagnie di ballo internazionali. In particolare l'attenzione delle compagnie si \u00e8 focalizzata su tre elementi del circuito ballo:"}
{"id": "3282468", "revid": "131358", "url": "https://it.wikipedia.org/wiki?curid=3282468", "title": "NK SA\u0160K Napredak Sarajevo", "text": ""}
{"id": "3282470", "revid": "1005847", "url": "https://it.wikipedia.org/wiki?curid=3282470", "title": "Mario Pepe (politico 1951)", "text": "Biografia.\nNato a Bellosguardo, vive a Roma.\nAlle elezioni politiche del 2001 \u00e8 candidato alla Camera dei Deputati, nella \"circoscrizione Lazio 1\", nel \"collegio uninominale\" n\u00ba 31 (Velletri) sostenuto dalla \"Casa delle Libert\u00e0\" (in quota Forza Italia), venendo eletto deputato della XIV Legislatura.\nAlle elezioni politiche del 2006 \u00e8 ricandidato alla Camera dei Deputati, nella \"circoscrizione Lazio 1\", nelle liste di Forza Italia (in settima posizione), venendo rieletto deputato della XV Legislatura.\nAlle elezioni politiche del 2008 \u00e8 nuovamente candidato alla Camera dei Deputati, nella \"circoscrizione Campania 2\", nelle liste del Popolo della Libert\u00e0 (in nona posizione), venendo eletto per la terza volta deputato della XVI Legislatura.\nIl 20 gennaio 2011 abbandona il gruppo parlamentare del Popolo della Libert\u00e0 e aderisce per motivi tecnici al nuovo gruppo di maggioranza \"Popolo e Territorio\"; per lo stesso motivo il 5 luglio 2011 abbandona \"Popolo e Territorio\" ad aderisce alla componente del Gruppo misto \"Repubblicani-Azionisti\" in cui rimane sino alla fine della legislatura.\nAlle elezioni politiche del 2013 \u00e8 ricandidato per la quarta volta alla Camera dei Deputati, sempre nella \"circoscrizione Campania 2\", nelle liste del Popolo della Libert\u00e0 (in ottava posizione), risultando tuttavia il secondo dei non eletti."}
{"id": "3282471", "revid": "125322902", "url": "https://it.wikipedia.org/wiki?curid=3282471", "title": "Personaggi di Guilty Gear", "text": "Un indice dei personaggi della serie picchiaduro \"Guilty Gear\".\nPersonaggi utilizzabili.\nA.B.A..\nCreato sulla cima del monte , \u00e8 un essere artificiale, un homunculus voluto da uno scienziato di Frasco. Prima della \"nascita\", lo scienziato fu portato via dall'esercito, le cui intenzioni erano di sfruttare le conoscenze del dottore per scopi ignoti. A.B.A. visse per dieci anni in isolamento totale, quindi, fugg\u00ec da Frasco. Si rese conto di non disporre di conoscenze del mondo esterno e per trovare sollievo dalla sua mestizia, inizi\u00f2 a collezionare chiavi, simbolo dell'apertura della porta verso la libert\u00e0 dalla sua prigionia. Mentre un giorno stava girovagando, inciamp\u00f2 in un'antica reliquia, un'ascia cosciente dal nome di \"Nagel Fiammante\" (la forma corrispondeva ad una chiave). A.B.A. se ne innamor\u00f2, rinominandola poi .\nL'obiettivo di A.B.A. \u00e8 quello di cercare un corpo umano per Paracelsus. La chiave viene usata come arma (una sua particolarit\u00e0 \u00e8 che pu\u00f2 intrappolare gli avversari al suo interno, per poi ucciderli).\nA.B.A. \u00e8 il fratello gemello di E.M.Y. (la quale fu per\u00f2 creata da Robo-Ky Kiske).\n\u00c8 doppiata da Mika Takimoto.\nIl nome di A.B.A. \u00e8 un chiaro riferimento al gruppo musicale ABBA.\nAnji Mito.\n \u00e8 tra i pochi discendenti di stirpe giapponese rimasti in vita. Ora il governo lo protegge, appartenendo lui ad una stirpe in estinzione. Mentre alcuni accettano questo stile di vita, Anji compara la vita alle dipendenze del governo come la prigionia in uno zoo. Fuggito per riottenere la libert\u00e0, cerca l'Innominato per ottenere risposte ai suoi quesiti.\n\u00c8 doppiato da Tohru Igarashi (\"Guilty Gear X,\" \"Guilty Gear XX\") e Nobutoshi Canna (\"Guilty Gear -STRIVE-\") in giapponese e da Kae Min (\"Guilty Gear -STRIVE-\") in inglese.\nIl nome Anji \u00e9 un chiaro riferimento alla canzone Angie del gruppo rock Rolling Stones.\nAnsect.\nUn massiccio essere simile ad uno scarafaggio, la cui difesa \u00e8 il carapace. \u00c8 un personaggio giocabile in \"Guilty Gear RoA\", mentre \u00e8 solo un nemico in \"Guilty Gear Judgment\".\nAnswer.\nSebbene nato con una capacit\u00e0 mnemonica straordinaria, dove pu\u00f2 ricordare qualunque nozione soltanto ascoltandola una vlta sola, crebbe in uno stato di povert\u00e0 fino a quando non incontr\u00f2 Chipp Zanuff, nel suo tentativo di creare la sua nazione, e lo ingaggi\u00f2 a duello.\nPerdendo contro il ninja, ricevette l'occasione di entrare sotto la sua ala e diventare suo assistente personale.\nLeale e pragmatico, svolge il ruolo di diplomate per il governo di Chipp quando non se ne occupa lui. Combatte usando tecniche ninja imparate dal suo maestro tematizzate sul modello del businessman.\n\u00c8 doppiato da Tomokazu Seki in giapponese e da Derek Stephen Prince in inglese.\nIl suo nome \u00e8 un possibile riferimento al gruppo rock The Answer.\nAxl Low.\n \u00e8 un viaggiatore temporale. Proviene dal ventesimo secolo, 1050 anni prima degli eventi della serie \"Guilty Gear\". Il suo obiettivo \u00e8 tornare nel suo tempo per rincontrare la sua fidanzata Megumi. Tenta numerose vie per tornare e intanto cerca di risolvere il mistero del suo viaggio temporale continuo. Afferma che Sol Badguy sia il suo amico Frederick nel ventesimo secolo.\nAxl partecipa al Torneo dei Cavalieri Sacri, nella speranza di tornare alla sua era. Come molti altri, \u00e8 stato ingannato con la promessa di un desiderio esaudito se avesse vinto la competizione.\nDurante il cimento incontra numerosi avversari. Quindi incontra Sol Badguy, e da qui il percorso si dirama. In un finale, Axl combatte Kliff Undersn e Justice, rendendosi conto di essere stato inviato indietro nel tempo nuovamente. In un altro finale, combatte Faust in un involontario slittamento del tempo.\nIn uno dei finali, Axl incontra Zappa, per poi chiedersi come si senta Megumi. Nel terzo finale incontra l'Innominato, scoprendo da lui dell'esistenza di Raven, il suo Alter Ego malvagio, causa dei suoi slittamenti nel tempo.\n\u00c8 doppiato da Keiichi Nanba in giapponese e da Liam O'Brien (Guilty Gear Xrd -SIGN-) e Alexander Gross (Guilty Gear -STRIVE-) in inglese.\nPer nome e fortissima rassomiglianza, Axl Low \u00e8 un omaggio al cantante Axl Rose.\nBaiken.\nDurante le Crociate, la nazione del Giappone fu distrutta dai Gears. I pochi giapponesi sopravvissuti sono segregati in case protette per evitarne l'estinzione completa, ma anche qui, i Gears assaltano anche queste colonie. Durante un attacco, la piccola , dopo aver assistito alla morte dei suoi genitori Altair Sparda e Anemone Yama e aver perduto sia il braccio destro e l'occhio sinistro, vide l'Innominato tra i Gears, sue creature. Da allora, giura vendetta, allenandosi nell'arte della katana sotto il padre adottivo (il quale fu tradito da Anemone).\n\u00c8 doppiata da Satomi K\u014drogi (\"Guilty Gear\"), Miho Sudou (\"Guilty Gear X,\" \"Guilty Gear XX\"), Chizu Yonemoto (\"Guilty Gear XX Accent Core\") e Mayumi Asano (\"Guilty Gear Xrd -REVELATOR-\" , \"Samurai Shodown\", \"Guilty Gear -STRIVE-\") in giapponese e da Patty Mattson in inglese.\nIl suo aspetto sembra ispirato a Kenshin Himura.\nBedman.\nUn misterioso ragazzo perennemente in stato di sonno ma capace di controllare il suo letto, che in realt\u00e0 \u00e8 un grosso robot con la capacit\u00e0 di creare ologrammi di attacchi precedentemente eseguiti. Non si sa nulla delle sue origini ma si scopre essere una figura super-intelligente capace di individuare le debolezze degli avversari per schiacciarli psicologicamente. Tende spesso a parlare in sproloqui eloquenti con un vocabolario molto forbito.\n\u00c8 doppiato da Hikaru Midorikawa in giapponese e da Yuri Lowenthal in inglese.\nIl suo nome \u00e8 un possibile riferimento al gruppo metal Bedemon.\nBridget.\nNome e aspetto ingannano: \u00e8 un personaggio maschile. nacque in un villaggio in cui, secondo tradizione, la nascita di gemelli dello stesso sesso era segno di sventura, e da allora la famiglia lo crebbe come una fanciulla. Cresciuto, ha iniziato ad autoproclamarsi cacciatore di taglie per dimostrare la sua virilit\u00e0. Per battersi usa uno yo-yo meccanico e , un orsacchiotto meccanico sovradimensionato.\nChipp Zanuff.\n un tempo era un trafficante della droga, abitante delle strade d'America. Chip soleva vendere sostanze illegali a dipendenti e Mafia.\nIl suo mestiere era redditizio ma insicuro, e presto inizi\u00f2 a vendere stupefacenti pi\u00f9 pericolosi. A causa di complicazioni, Chipp fu costretto a fuggire dalla Mafia.\nCircondato durante la fuga, sarebbe morto istantaneamente, se una figura presentatasi come non si fosse intromessa e avesse eliminato tutti i criminali, mentre Chipp era svenuto per il dolore.\nTsuyoshi accudisce Chipp, ed egli in cambio abbandona la sua vita passata. Tsuyoshi insegna a Chipp le basi del Ninjutsu. I due vissero in pace sino a che la Gilda degli Assassini ordin\u00f2 l'assassinio di Tsuyoshi.\nMorto il maestro, Chipp insegue l'omicida nel secondo torneo dei Cavalieri sacri.\nChipp compatisce Justice nonostante la sua perfidia, volendo concederle una seconda possibilit\u00e0. Fugge, vivendo tranquillo sino ad incontrare per caso Dizzy, in allenamento nella foresta.\nSuccessivamente, Chipp continua la sua vita sino a quando Dizzy lo sfida. Fugge dalla furia del Gear e incontra Bridget, Ky Kiske, Faust e Eddie.\nQui la storia si ramifica in pi\u00f9 finali: nel primo, Chipp uccide Venom (l'assassino del mentore) e questi gli promette il posto di Presidente della Gilda degli assassini; nel secondo finale incontra un irriverente Slayer da cui riceve un incentivo a migliorare; nell'ultimo finale apprende del Post-War Administration Bureau dopo aver sconfitto un'unit\u00e0 Robo-Ky.\nNelle trame degli altri personaggi, Chipp \u00e8 frequentemente un personaggio controllato mentalmente da terzi o oppresso da Necro.\nNel corso dei suoi attacchi, Chipp esclama frasi giapponesi comuni (come samurai, sushi, katana, ecc), per esaltare la sua figura di ninja.\n\u00c8 doppiato da Takuya Morito (\"Guilty Gear\"), Takeshi Miura (\"Guilty Gear X\", \"Guilty Gear XX\") e Yoshihisa Kawahara (\"Guilty Gear Xrd,\" \"Guilty Gear -STRIVE-\") in giapponese e da Edward Bosco (\"Guilty Gear Xrd -SIGN-,\" \"Guilty Gear -STRIVE-\") in inglese.\nIl nome completo di Chipp \u00e8 la storpiatura della band statunitense Enuff Z'nuff.\nDr. Paradigm.\n \u00e8 uno dei sette protagonisti di . \u00c8 incarcerato nella prigione dimensionale, il , durante l'epoca del \"Gear Genocida Justice\".\nSi \u00e8 consegnato per non lasciarsi controllare da Justice. Cento anni dopo, quando la guerra ebbe termine, fu rilasciato. \u00c8 un incantatore dotato e combatte con grossi tomi magici. In breve tempo riesce a evocare magie naturali e preternaturali.\nFra i protagonisti \u00e8 il pi\u00f9 preparato agli eventi. Dr. Paradigm \u00e8 circondato da una bolla protettiva permanente e attorno a lui fluttua un putto femminile lilipuziano, di cui nessuno riesce a spiegarne le origini.\nRipugna gli umani, ma li risparmia a suo dire per non \"macchiarsi dei crimini degli stessi umani da lui repulsi\".\nAssieme all'Innominato e Axl Low \u00e8 l'unico a conoscere il vero nome di Sol Badguy: Frederick.\n\u00c8 doppiato da Yuuji Mikimoto in giapponese e da Michael McConnohie in inglese.\nEddie.\nDopo aver combattuto Millia, Zato-1 cade per le ferite ed il parassita di controlla il suo corpo morente per cercarne uno nuovo in cui risiedere.\nEddie sostituisce Zato-1 da \"GGXX\" sia come personaggio selezionabile sia come storia vissuta.\n\u00c8 doppiato da Takehito Koyasu in giapponese e da Derek Stephen Price in inglese.\nQuesto personaggio \u00e8 un riferimento a Eddie the Head, la mascotte della band heavy metal Iron Maiden.\nFanny.\n \u00e8 un'infermiera connessa al Dr. Baldhead, in debito con lui per averle salvata la vita; combatte con uno stile simile a quello del \"Maestro\", usando una siringa, un tempo strumento della madre.\nAppare solo nei titoli esclusivi per la console portatile WonderSwan, rispettivamente \"Guilty Gear Petit\" ed il suo seguito, \"Guilty Gear Petit 2\".\nI suoi finali sono collegati direttamente al Dr. Baldhead/Faust.\nIl suo nome \u00e8 una citazione al gruppo rock Fanny.\nFaust/Dr. Baldhead.\nIl Dr. Baldhead, un tempo abilissimo chirurgo, divenne un feroce omicida dopo aver ucciso una ragazzina nel corso di un'operazione. Dopo aver dato la morte a migliaia di persone, decide di epurarsi per tutti i crimini commessi suicidandosi, ma scopre macchinazioni ad opera di terzi nella morte della ragazzina.\nOra Faust \u00e8 alla ricerca della verit\u00e0, medicando i pazienti che incontra sul suo tragitto.\nIl suo nome \u00e8 un omaggio all'omonimo personaggio.\nGig.\nIl boss di \"Guilty Gear Dust Strikers\", , \u00e8 un essere simile ad insetto, unito per la coda al busto di una ragazza angelica. Un personaggio insolito e ignoto, non combatte tradizionalmente, fluttua sparando proiettili.\nGig \u00e8 una specie di Gear, maschio, sebbene la figura angelica sia femminile (figura che combatte contro la sua volont\u00e0). Il suo nome \u00e9 un chiaro riferimento al classico dei Pink Floyd \"The great gig in the sky\".\nGiovanna.\nUna agente speciale di origini brasiliane che assume il compito di bodyguard del presidente degli Stati Uniti. Combatte usando uno stile basato sui calci e viene sempre accompagnata dallo spirito di una creatura lupina che la assiste.\n\u00c8 doppiata da Mayumi Shintani in giapponese e da Lilimar in inglese.\nIl suo nome \u00e8 un riferimento alla cantante italiana Giovanna Nocetti.\nGoldlewis Dicknson.\n\u00c8 il Segretario della Difesa Assoluta, braccio destro del presidente Colin Vernon, soprannominato \"Cryptids Collector\". Veste in uniforme, ha una grossa mole (e non \u00e8 dunque molto veloce) e possiede un occhio bionico. Porta con s\u00e9 una bara con la targa Area 51, che usa come scudo o ariete o la scaglia come arma contro gli avversari agitandola in aria tramite una catena; all'interno della bara dimora un alieno luminoso che spesso fa uscire un braccio per partecipare agli attacchi, interagire con Goldlewis o porgergli varie armi.\n\u00c8 doppiato da Masafumi Kimura in giapponese e da Steven Barr in inglese.\nIl suo nome \u00e8 un riferimento a Gord Lewis, vocalista dei Teenage Head e il suo cognome possibilmente da Bruce Dickinson.\nGoose.\nGoose non \u00e8 un Gear dalla forma di uccello, ma \u00e8 una creatura con una protuberanza rocciosa e appuntita che prorompe dal suo torso.\nI-No.\nViaggiatrice del tempo e serva leale dell'Innominato, appare nell'epoca postbellica, due settimane dopo gli eventi di \"Guilty Gear X\". Attacca Dizzy e irretisce pi\u00f9 personaggi per farli confrontare fra di loro, coadiuvando l'Innominato e i suoi piani. Durante gli eventi di Accent Core Plus, crede di aiutare l'Innominato, quando in realt\u00e0 sta ordendo le sue proprie macchinazioni.\nCombatte con una chitarra elettrica, usata sia come arma contundente o come effettivo strumento musicale (le cui onde acustiche danneggiano gli avversari). Indossa un cappello stereotipato da strega, da cui vengono emanati proiettili a forma di nota da una \"bocca\" nascosta.\nIn uno dei finali di I-no, in Guilty Gear, muore, uccisa dalla samurai Baiken (evento parallelo ad uno dei tre finali di Baiken). Il suo nome \u00e9 una storpiatura del cognome del musicista britannico Brian Eno.\n\u00c8 doppiata da Kikuko Inoue in giapponese e da Tara Platt (\"Guilty Gear Xrd -SIGN-\") e Amber Lee Connors (\"Guilty Gear -STRIVE-\") in inglese.\nIl suo nome \u00e8 un possibile riferimento al musicista Brian Eno e il design \u00e8 ispirato dalla cantante Ringo Shiina.\nIzuna.\n appare per la prima volta in . Assieme al Dr. Paradigm e Valentine, Izuna ha origine dal piano \"Backyard\". \u00c8 lo spirito giapponese auto-esiliatosi nel \"Retro\". Izuna dispone di un'entit\u00e0 fisica, materializzata dalla sua volont\u00e0.\n\u00c8 un eccellente stregone e spadaccino, ed \u00e8 lui ad insegnare a Sol Badguy e Sin il sistema del Fantasma e le tattiche originate da esso.\n\u00c8 doppiato da Issei Miyazaki in giapponese e da Dave Wittenberg in inglese.\nJam Kuradoberi.\nJam Kuradoberi (giapponese: ??? ?? Kuradoberi Jam) \u00e8 una cuoca provetta, ma povera, e che sogna di aprire un proprio ristorante. \u00c8 molto sfortunata ed un personaggio puramente comico, durante la prima parte della trama.\nJam \u00e8 alla ricerca degli ingredienti nascosti nel \"Luogo in cui vive il Demone\" (la casetta di Dizzy).\nSi scontra con Testament e lo sconfigge. In uno dei finali, Jam riesce a conquistare gli ingredienti ambiti. Nell'altro, un incendio divampa durante il combattimento e gli ingredienti sono arsi.\nRiesce a sconfiggere Dizzy, ma la lascia amichevolmente. Il suo ristorante viene arso da una figura vestita come Ky Kiske. Da qui inizia la storia.\nAccusa pi\u00f9 persone di averle incendiato il ristorante, per poi trovare il personaggio vestito come Ky, ovvero Robot-Ky.\nIn uno dei finali, qualcuno del Post-War Administration Bureau la sta osservando da una sfera di cristallo, concludendo di poter utilizzare i dati per costruire una nuova arma.\nNell'altra conclusione, l'unit\u00e0 Robo-Ky dispone rinforzi (altri Robo-Ky) e Jam li affronta, fino all'intervento del vero Kiske. Jam combatte una May controllata da terzi mentre Ky elimina i Robot-Ky.\nL'altro percorso nella storia di Jam la conduce da I-No, da cui riceve una falsa lista di taglie: Venom, Johnny e Millia Rage sono i ricercati.\nDopo aver sconfitto I-No, a seguito della sua ricerca, si offre di cucinare per i \"ricercati\" come pegno per averli infastiditi.\nVenom e Millia, arci-nemici, ubriachi, finiscono col litigare e azzuffarsi. Il tafferuglio distrugge nuovamente lo stabile di Jam, sostituto dell'esoso ristorante.\nFacendosi prestare del denaro, Jam riesce a costruire di nuovo l'esercizio, ma non riesce a saldare i debiti.\nSuccessivamente, inizia a pubblicizzare il ristorante e sfida chiunque le sembri adatto come cameriere, per incrementare il personale e il prestigio del locale. Solo Bridget, finendo sconfitto, \u00e8 costretto a lavorare l\u00ec.\nIl suo nome \u00e8 una citazione al gruppo pop/jazz svedese Cloudberry Jam.\nJudgment.\nJudgment, in origine fu Raymond, scienziato pazzo le cui doti condussero gli abitanti dell'isola alla rovina (il suo obiettivo era costruire un'arma vivente superiore ai Gears). Credette di lavorare per volont\u00e0 divina. Raemond \u00e8 divorato da Inus, re dell'oltretomba, ucciso a sua volta. Raymond riusc\u00ec a manipolare il corpo di Inus, mutando in Judgment.\nDopo essere stato sconfitto, dato il desiderio di rimanere morto, Judment si liquef\u00e0.\n\u00c8 doppiato da Takayuki Ideriha.\nJustice.\nIn origine Aria Hale trasformata nel \"Type-01\" dallo scienziato capo del \"Gear Project\" Asuka R. Kreutz. Questa prende in nome di \"Justice\", primo Comandante Gear, dotata di artigli, varie armi e di una coppia di reattori che le permettono di muoversi ad alta velocit\u00e0 e in volo, teletrasportarsi, pu\u00f2 manipolare gli altri Gears, un tempo suoi burattini per combattere in guerra. Sconfitta ed esiliata in una prigione dimensionale dai Sacri Cavalieri, nel 2180 fu liberata da Testament, ma poi venne sconfitta definitivamente da Sol Badguy.\nNel 2177 d\u00e0 alla luce Dizzy, come narrato in \"Guilty Gear XX: Side Red and Black\".\nEstetica e nome \"Type-01\" ricordano l'opera Neon Genesis Evangelion, anche gli attacchi Spada di Michele e Lama di Michele si riferiscono all\u2019omonimo arcangelo.\n\u00c8 doppiata da Takuya Morito (\"Guilty Gear\"), Yumiko Ogawa (\"Guilty Gear X Plus,\" \"Guilty Gear XX\"), Wakana Sakuraba (\"Guilty Gear XX Accent Core Plus\"; modalit\u00e0 storia) e Kazue Fujita (\"Guilty Gear Xrd -SIGN-\").\nIl suo nome \u00e8 un chiaro riferimento all'album \"...And Justice for All\" dei Metallica.\nKliff Undersn.\nKliff \u00e8 il fondatore del Sacro Ordine. Eroe delle Crociate, ha sconfitto Justice pi\u00f9 volte. \u00c8 divenuto mentore di Ky Kiske e ha personalmente monitorato Sol Badguy durante la sua unione al Sacro Ordine.\n\u00c8 il padre adottivo di Testament, orfano a causa della Guerra Sacra. In \"Accent Core Plus\" viene rivelata la possibilit\u00e0 che Kliff possa aver combattuto Testament, quando questi era controllato da Justice, verso la fine della guerra.\nBrandisce una gigantesca spada dal nome \"Ammazza-Draghi\".\nPreserva ancora una possanza acconcia al combattimento nonostante la vetust\u00e0, inoltre pu\u00f2 trasformarsi in se stesso da giovane, sebbene per un breve istante.\n\u00c8 doppiato da Hatsuaki Takami (\"Guilty Gear,\" \"Guilty Gear X Plus\") e Shigeru Sakano (\"Guilty Gear XX\").\nIl cognome Undersn si riferisce a Jon Anderson, voce del gruppo progressive Yes.\nKy Kiske.\nGiovane comandante della Forza Internazionale di Polizia, Ky Kiske divenne capo del Sacro Ordine dei Cavalieri Santi a 16 anni e sotto il suo comando fu possibile porre termine alla Crociata centenaria contro i Gears.\nSi dedica a Dio e combatte per mantenere la pace. La sua caparbiet\u00e0 e il rispetto della legge lo hanno reso il primo rivale di Sol Badguy. La sua arma \u00e8 la spada Sigillo di Tuono.\nKy partecipa ad un torneo indetto da Testament per scegliere i migliori rappresentanti del torneo del Sacro Ordine dei Cavaliere Santi. Sconfitta Justice (ad opera di Sol), Ky nuovamente viene informato di un nuovo comandante Gear dalle intenzioni pacifiche.\nDopo aver salvato la Comandante Gear Dizzy, l'affida a Jonnhy e torna ai suoi doveri di capitano della IPF. Tornato al lavoro, vive un complotto ordito da I-No, la donna in rosso, l'avvento dei suoi cloni e Sol.\nIl suo nome \u00e8 la combinazione del nome di Kai Hansen e del cognome di Michael Kiske, due membri della band Helloween.\nKum Haehyun.\nHaehyun \u00e8 una Tuner, ossia una persona con grandi capacit\u00e0 di manipolazione del Ki con l'utilizzo di uno strumento musicale. Coreana di origine e a capo della propria famiglia, usa le proprie abilit\u00e0 da Tuner per aiutare la gente con le loro malattie, anche se lei stessa dice che pu\u00f2 trattarle ma non guarirle direttamente. A causa della rigorosa legge patriarcale della sua famiglia, \u00e8 tenuta a manovrare un robot dalle sembianze di un muscoloso uomo anziano di nome Kum Jeon Ryok.\nJeon Ryok \u00e8 doppiato da Hideaki Tezuka.\nLeo Whitefang.\nUno dei tre re del Regno Unito di Illyria, \u00e8 un uomo molto orgoglioso di s\u00e9 e pu\u00f2 apparire minaccioso e facilmente impulsivo, ma in realt\u00e0 \u00e8 una persona cauta e molto critica di s\u00e9 in costante impegno di migliorarsi. E' grande amico di Ky Kiske con il quale porta una rivalit\u00e0 amichevole da quando si son scontrati nei periodi delle Crociate. Porta sempre con s\u00e9 un \"dizionario\" personale per annotare tutto ci\u00f2 che giudica sotto il proprio punto di vista. Combatte con due enormi spade che possono essere manipolate con la magia.\n\u00c8 doppiato da Tetsu Inada in giapponese e da Jamieson Price in inglese.\nIl nome e cognome di Leo \u00e8 un possibile riferimento al gruppo White Lion.\nLeopaldon.\n\u00c8 il boss di \"Guilty Gear Isuka\". Non si hanno informazioni su di lui, del Gear che controlla e del fedele cane. \u00c8 un formidabile omicida privo di scrupoli.\nIl suo nome \u00e8 un riferimento alla band electronica giapponese dello stesso nome.\nMillia Rage.\nDi origine russa, perse i genitori durante l'infanzia. Fu adottata dal Sindacato degli Assassini, e inizi\u00f2 a praticare l'arte del Hi-Deigokutsuipou, o \"Sei Magie Proibite\". Con il Sesto Hi-Deigokutsuipou, \"Angra\", ora i capelli di millia possono indurirsi e allungarsi a piacimento, riuscendo a controllare spazio e dimensione esterna.\nQuando Zato-1, praticando il Quinto Hi-Deigoikutsuipou, ottiene i poteri di Eddie, Millia tradisce la gilda, sigillandolo in un portale dimensionale.\nMillia abbandona la gilda, sconfortata da una vita crudele e sanguinaria. Zato-1 riesce a fuggire dalla prigione e cerca Millia.\nSentendo della fuga di Zato-1 dalla prigione dimensionale, Millia approfitta del Secondo Torneo dell'Ordine Sacro per eliminare il suo nemico.\nMillia, ufficialmente, uccide Zato-1, ma Eddie, il parassita con cui Zato-1 condivide i poteri, sopprime il corpo e se ne impossessa, mantenendolo vivo.\nDopo la presunta morte del Comandante Gear Dizzy e quella di Zato-1, Millia vive in solitudine. Non dopo molto tempo, incontra la bestia dalle sembianze di Zato-1, Eddie. Millia si propone di eliminare Eddie.\nIl suo nome \u00e8 un riferimento al gruppo trash metal Meliah Rage.\nNagoriyuki.\nUn samurai vampiro di colore che combatte usando una grossa katana per assorbire il sangue delle vittime e usare per scatenare potenti attacchi.\n\u00c8 doppiato da Taiten Kusunoki in giapponese e da Evan Michael Lee in inglese.\nIl suo nome \u00e8 un omaggio alla canzone folk \"Nagori Yuki\" (\u306a\u3054\u308a\u96ea?) di Iruka (\u30a4\u30eb\u30ab).\nPotemkin.\nErculeo e gargantuesco ex-soldato schiavo dell'impero Zeppeliano (continente militare governato da una dittatura simil-comunista), Potemkin fu obbligato a partecipare al primo torneo per ordine dei suoi superiori.\nDurante il torneo, l'impero Zepp fu percorso da moti di ribellione capeggiati dall'allora sergente Gabriel, mentore di Potemkin.\nEletto presidente Gabriel, Potemkin dona la sua lealt\u00e0 a Zepp, ed ora \u00e8 un agente speciale della repubblica. Il cerchione esplosivo indossato durante la sua schiavit\u00f9, ora \u00e8 memento del passato, lo porta per rammentarsi chi era e per limitare gli effetti della sua forza.\nAlla fine della serie, muore per proteggere Gabriel da un attentato, e il popolo di Zepp erige una statua in suo onore.\n\u00c8 doppiato da Hideyuki Anbe (\"Guilty Gear\") e Takashi Kond\u014d (da \"Guilty Gear X\" in poi) in giapponese e da Kirk Thornton (\"Guilty Gear Xrd -SIGN-\") e Armen Taylor (\"Guilty Gear -STRIVE-\") in inglese.\nIl nome del personaggio ed il finale della sua storia sono eponimi alla realmente esistita corazzata Potemkin.\nRa-Ki.\nAppare come nemico in \"Guilty Gear Judgment\", Ra-Ki \u00e8 un non-morto giocabile in \"Guilty Gear RoA\". Combatte con lame aguzze unite ai suoi gomiti.\nRaven.\nUn servitore dell'Innominato. Si conosce poco di lui, ma ha una forte connessione con Axl Low (\u00e8 il suo alter ego).\nRaven \u00e8 anche presente in alcuni finali di \"Guilty Gear XX,\" ed \u00e8 selezionabile in \"Guilty Gear Xrd: Revelator.\"\nRaven combatte manipolando lo spazio, creando illusioni e esseri malvagi da usare in combattimento.\n\u00c8 doppiato da Shigeru Sakano (\"Guilty Gear XX\") e Hiroki Yasumoto (\"Guilty Gear 2: Overture\", \"Guilty Gear Xrd -REVELATOR-\") in giapponese e da Jamieson Price (\"Guilty Gear 2: Overture\") in inglese.\nIl suo nome \u00e8 un riferimento al gruppo heavy metal Raven.\nRobo-Ky.\nRobo-Ky \u00e8 un esemplare di una serie di androidi dalle fattezze di Ky Kiske costruiti dal Post War Administration Bureau. Per alcune ragioni, Robo-Ky \u00e8 frequentemente frainteso con il Ky Kiske reale e viceversa, durante la modalit\u00e0 storia, sebbene il suo volto sia metallico, la sua voce robotica e in falsetto, ed emetta continuamente ronzii.\nNella modalit\u00e0 storia, in #Reload, \u00e8 identico come in \"XX\", ma l\u00ec terminano le similitudini - il Robo-Ky revisionato \u00e8 differente sia in aspetto che in tipologia di attacchi. Secondo la trama, il primo Robo-Ky era solo un prototipo.\nIn questo gioco, Robo-Ky \u00e8 un personaggio modificabile e privo di storia.\n\u00c8 doppiato da Takeshi Kusao (\"Guilty Gear X Plus\", \"Guilty Gear XX\"; modalit\u00e0 storia), Yutaka Terada (\"Guilty Gear XX\"), Takumi Inoue (\"Guilty Gear XX Accent Core\") e Shigeru Chiba (Guilty Gear Xrd -REVELATOR-).\nRobo-Ky Mk. II.\nUn cyborg le cui doti e i cui attacchi possono essere totalmente personalizzati. \u00c8 stato costruito da un misterioso scienziato.\nS-Lord.\nUna revisione migliorata di S-Watt, S-Lord \u00e8 uno dei molti nemici di \"Guilty Gear Judgment\". Tre sono gli S-Lord, e tutti e tre assieme formano il quarto boss di Judgment. Alcuni personaggi di Judgment sono giocabili in \"Guilty Gear RoA\", e sia S-Lord e S-Watt.\nS-Watt.\nNemico comune dalla forma di lucertola apparso in \"Guilty Gear Judgment\", \u00e8 giocabile in \"Guilty Gear RoA\". Di questo personaggio ne esistono tre varianti.\nSin Kiske.\nSin Kiske \u00e8 uno dei nuovi protagonisti della serie, apparso nell'ultimo titolo, .\n\u00c8 figlio di Ky Kiske, sebbene fosse stato allevato da Sol Badguy. Prova rancore per il padre, da cui \u00e8 stato privato del compendio e dei doveri regali.\nSebbene abbia solo 5 anni, il suo aspetto \u00e8 quello di un ragazzo maturo (in netto contrasto con la personalit\u00e0 infantile).\nAttraverso gli insegnamenti di Sol, ora Sin \u00e8 un guerriero abile e dotato di forza, capace di armeggiare la spada e padroneggiarne la magia flammea (la spada del padre \u00e8 invece ghiacciata).\n\u00c8 doppiato da Issei Miyazaki in giapponese e da Yuri Lowenthal (Guilty Gear 2: Overture) e Lucien Dodge (\"Guilty Gear Xrd -SIGN-\") in inglese.\nIl suo nome \u00e8 un riferimento al singolo \"Sin\" dei Nine Inch Nails.\nSlayer.\nUn vetustissimo vampiro, fondatore della Gilda degli Assassini, in seguito ne \u00e8 fuggito. Erudito e bonario, adora lo haiku e spende il tempo con sua moglie, Sharon, un'altra immortale. \u00c8 un appoggio diretto del Presidente Gabriel, condottiero di Zepp, ma sembra un personaggio onnisciente, dato che conosce tutti gli eventi della serie.\nScruta i personaggi e li avverte se sono in pericolo. Conosce personalmente l'\"Innominato\". Ha anche legami apparenti con Sol Badguy.\n\u00c8 doppiato da Iemasa Kayumi (\"Guilty Gear XX\", \"Guilty Gear Xrd -SIGN-\") e Takaya Hashi (\"Guilty Gear Xrd -REVELATOR-\") in giapponese e da JB Blanc in inglese.\nSlayer \u00e8 un riferimento all'omonima band di genere thrash metal. Cinque dei suoi attacchi sono eponimi a rispettivi brani della band dei Queen: \"It's Late\", \"Under Pressure\", \"Dead on Time\", \"Spread Your Wings\", \"All Dead, All Dead\".\nSol Badguy.\nUn cacciatore di taglie solitario ed ex membro del Sacro Ordine dei Cavalieri Santi. Si \u00e8 dedicato all'estinzione dei Gears. Dopo 150 anni di vita, gli fu permesso di partecipare al progetto Gear (egli stesso \u00e8 il prototipo di un Gear). Combatte con la sua Spada, la Fuuenken (Sigillo di Fuoco), con la quale colpisce con fiamme magiche.\nIl nome Badguy \u00e8 un omaggio al primo album da solista di Freddie Mercury, intitolato Mr. Bad Guy.\nTestament.\nTestament rimase orfano durante le crociate e fu poi accudito da Kliff Undersn. Quando fu sufficientemente cresciuto, volle essere soldato nella guerra contro i Gears: con gli anni la sua reputazione crebbe e nell'Ordine Sacro lo conobbero come il \"Cavaliere Corvino\".\nIl Post-War Administration Bureau offr\u00ec lui di trasformarsi in Gear, e questi accett\u00f2. Rispetto agli altri Gear, Testament mantenne consapevolezza di s\u00e9. Justice, lo corruppe e lo rese suo alleato nella Guerra Sacra.\nTestament vincendo rivelando di essere stato lui l'organizzatore del torneo, avendo l'intenzione di sacrificare il vincitore per resuscitare. Sconfitto, usa il suo stesso sangue per la resurrezione di Justice.\nApprendendo di un nuovo Gear in vita (Dizzy), Testament le si rivela. Protegge la fanciulla fino a che Johnny e May l'accolgono sull'Aeronave pirata Jellyfish.\nTestament sale a bordo dell'aeronave ma scopre che Dizzy \u00e8 precipitata a causa di I-No.\nLe vicende di Testament hanno tre finali: nel primo scopre Dizzy uccisa, quindi combatte (e uccide) Johnny, annunciando di vendicarsi dell'umanit\u00e0; nel secondo, incontra Sol, da cui scopre del ritorno dell'\"Innominato\" e dell'iniziativa del Post-War Administration Bureau; nel terzo finale, combatte I-No e Dizzy impossessata da Necro.\n\u00c8 doppiato da Takami Akkun (\"Guilty Gear\") e Katsuaki Kobayashi (\"Guilty Gear X\", \"Guilty Gear XX\").\nIl nome Testament \u00e8 tratto dall'omonimo gruppo musicale trash metal.\nVenom.\nOrfano cresciuto dalla Gilda degli Assassini, Venom divenne devoto a Zato-1 quando egli sal\u00ec al potere. Da allora, Millia cerca Zato-1 e Venom tenta di salvare il precettore. Combatte con la sua stecca da biliardo personale.\n\u00c8 doppiato da Mikio Yaeda (\"Guilty Gear X\", \"Guilty Gear XX\") e Jun'ichi Suwabe (\"Guilty Gear XX Accent Core\", \"Guilty Gear Xrd\") in giapponese e da Ogie Banks in inglese.\nIl nome di Venom \u00e8 un omaggio al gruppo musicale di genere metal omonimo.\nZako-dan.\nTradotta dal giapponese grossolanamente come \"La banda dei Lacch\u00e8\", Zako-dan \u00e8 una misteriosa organizzazione.\nZappa.\nZappa \u00e8 un giovane sfortunato, alla ricerca di una concubina. Malato di un \"disagio paranormale\", Zappa cerca una cura dal \"Dottore Oscuro\", Faust. Quando entra in combattimento, tre fantasmi si impossessano del suo corpo.\nDurante la ricerca di Faust, Zappa incontra pi\u00f9 individui, combattendoli inconsciamente, per poi risvegliarsi immemore degli eventi vissuti. In un finale, Zappa incontra Ky Kiske e finisce arrestato per oltraggio ad ufficiale. Negli altri due finali, incontra Faust e lo combatte inconsciamente.\n\u00c8 doppiato da Y\u016bji Ueda.\nIl nome del personaggio, Zappa, \u00e8 un omaggio al chitarrista statunitense Frank Zappa.\nZato-1.\n\u00c8 uno spagnolo parte di una influente Gilda di Assassini.\nZato-1 permise ad una creatura mistica di nome Eddie di impossessarsi del suo corpo, per conquistare poteri strabilianti. Con tali poteri, Zato-1 si \u00e8 autoproclamato comandante della Gilda degli Assassini.\nZato disprezza tutte le donne, a causa del suo passato con Millia Rage.\n\u00c8 doppiato da Kaneto Shiozawa (\"Guilty Gear\", \"Guilty Gear X\") e Takehito Koyasu (da \"Guilty Gear Xrd\" in poi) in giapponese e da Matthew Mercer in inglese.\nIl suo nome completo \u00e8 un omaggio all'assassino cieco Zat\u014dichi (\"1\" si pronuncia \"ichi\", in giapponese).\nBucanieri dell'Aeronave Jellyfish.\n\u00c8 la ciurma dei pirati dell'aria interamente al femminile di Johnny. I membri includono undici ragazze, una donna pi\u00f9 anziana e un gatto. Tre sono attualmente presenti nella serie:\nJohnny Sfondi.\nJohnny Sfondi (???? \"Joni\"), o Johnny, \u00e8 il capitano dell\"'Aeronave May\" e condottiero delle Piratesse Jellyfish.\nLa sua prima comparsa \u00e8 in \"Guilty Gear\" come cameo nel finale di May e diventa giocabile da \"Guilty Gear X\". Jonnhy \u00e8 uno spasimante improvvisato e squattrinato; tutto il suo equipaggio \u00e8 composto da sole fanciulle giovani, inclusa May. \u00c8 estremamente protettivo verso Dizzy, difendendola dai cacciatori di taglie in \"Guilty Gear X\" e da I-no in \"Guilty Gear XX\".\n\u00c8 maestro della tecnica di combattimento Iaid\u014d e maneggia una spada di legno.\n\u00c8 doppiato da Norio Wakamoto in giapponese e da Liam O'Brien in inglese.\nIl suo vestiario e i lunghi capelli biondi sono un riferimento al cantante Johnny Winter.\nMay.\nUna ragazzina vivace e mordace, facente parte dell'Aeronave pirata dei Jellyfish; \u00e8 dedita completamente a Jonnhy, bucaniere capo di una ciurma di sole orfane. Partecipa al primo torneo per liberare Jonnhy dalla prigionia, battendosi anche nei tornei successivi per compiacerlo. Combatte con una gigantesca ancora, da lei facilmente maneggiata. May \u00e8 giapponese.\n\u00c8 doppiata da Satomi K\u014drogi in giapponese e da Eden Riegel in inglese.\nIl suo nome \u00e8 un riferimento a Brian May, chitarrista della band inglese Queen.\nDizzy.\nI dettagli sulla nascita di Dizzy (????? \"Dizwi\") sono assenti: fu trovata tre anni prima degli eventi di \"Guilty Gear X\" come neonata, da una coppia sterile di anziani.\nCresciuta, gli abitanti del villaggio hanno preso a temerla. Ad esacerbare il tutto, al suo corpo spuntano coda ed ali: Dizzy viene riconosciuta come Gear, un'arma di distruzione di massa vivente.\nViene nascosta dai genitori in un cottage nella foresta, ma \u00e8 presto scoperta e rapita. Fugge, ed il governo propone una taglia di World-Dollar per la sua morte.\nTestament, un Gear al servizio di Justice, protegge Dizzy.\nDizzy \u00e8 sconfitta da Sol Badguy ma risparmiata, e la taglia viene incassata da Jam Kuradoberi. Dizzy \u00e8 ospitata da May e Jonnhy ed imbarcata sull\"'Aeronave May\". Alcune settimane dopo, Dizzy viene scaraventata gi\u00f9 dalla nave da I-No. Precipitando da 20.000 piedi, perde coscienza, e Necro (??? \"Nekuro\") s'impossessa di lei. Priva di volont\u00e0, ferisce molti protagonisti della serie, per poi essere curata da Faust.\nIl nome \u00e8 un possibile riferimento al pianista dei Guns N' Roses, Darren \"Dizzy\" Reed.\nI membri della Jellyfish (i cui nomi derivano dai nomi inglesi dei dodici mesi dell'anno) sono:\n\"Valentine\".\nElphelt Valentine.\nCome dice il nome, \u00e8 una Valentine che condusse una vita tranquilla fino a quando non venne riattivato il suo programma il giorno del suo matrimonio e se ne persero le tracce fino alla sua ricomparsa. Al contrario di tutte quelle della sua specie, Elphelt sa esprimere le proprie emozioni e tiene ammirazione per la vita, dove farebbe di tutto per voler proteggerla. Inoltre ha una strana fissazione con il voler trovare un nuovo marito per s\u00e9. Il look da sposa e lo stile di lotta basato sulle armi \u00e8 un palese richiamo a Guns 'n' Roses.\nJack-O' Valentine.\nUna Valentine che, a causa di una riattivazione frettolosa, ha una memoria frammentata delle sue origini e uno sdoppiamento di personalit\u00e0 che la porta ad essere matura e composta a giocosa e infantile in un attimo. Quando \u00e8 in quest'ultimo stato, indossa una maschera di ferro che le dona un aspetto simile a una zucca di Halloween. Combatte con una palla incatenata al proprio piede e con uno stile incredibilmente insolito dove pu\u00f2 piazzare piccole casette che fanno spuntare piccoli esserini che attaccano l'avversario.\n\u00c8 doppiata da Hiromi Igarashi in giapponese e da Nicole Tompkins in inglese.\nIl nome del personaggio \u00e8 un riferimento alla mascotte del gruppo metal Helloween.\nRamlethal Valentine.\nUna Valentine dalla carnagione mulatta che indossa una tuta organica bianca e porta al suo fianco due creature simili a palloni di nome Lucifero, che portano a loro volta due grosse spade. Essendo una Valentine, \u00e8 priva di emozioni ed era solo intenzionata ad ubbidire alla Volont\u00e0 Universale prima di essere fermata da Sol Badguy. Portata a Illyria comincia a sviluppare piccoli cenni di emozione grazie a Sin e Elphelt che le fanno capire l'importanza della vita.\nIl suo nome potrebbe essere una fusione di riferimenti tra il gruppo rasin RAM, l'album di Paul McCartney e sua moglie Linda, e il gruppo heavy metal Lethal.\nPersonaggi non giocanti.\nAria Hale.\nSi conosce poco di lei: Sol e l'Innominato la conoscono personalmente. Valentine \u00e8 un suo clone.\n\u00c8 doppiata da Chie Sawaguchi in giapponese e da Cassandra Lee Morris (\"Guilty Gear Xrd -SIGN-\") e Nicole Tompkins (\"Guilty Gear -STRIVE-\") in inglese.\nIl suo nome \u00e8 un riferimento al gruppo heavy metal Aria, mentre il cognome \u00e8 un possibile riferimento alla cantante Lzzy Hale del gruppo rock Halestorm o al gruppo rock alternativo Hale.\nCrow.\nAppare solo in Guilty Gear XX Accent Core Plus, come clone di Justice.\n\u00c8 doppiato da Hiroki Yasumoto.\nGabriel.\nFu prima sergente e mentore di Potemkin, poi presidente di Zepp, eletto dopo la rivolta da lui stesso ordita e condotta.\n\u00c8 doppiato da Takayuki Sug\u014d in giapponese e da Richard Epcar in inglese.\nInus.\nRe dell'oltretomba, \u00e8 suddiviso in sezioni scheletriche. Divora Raymond prima di attaccare il protagonista scelto.\nDopo la sua sconfitta, Inus si appropria dei suoi poteri e si trasforma in Judgment.\nLucifero.\nIl compagno di Valentine, sua spalla durante le missioni \"The Key\" e \"The Cube\". \u00c8 praticamente la sua arma. Funge anche da veicolo volante.\nMare Hound.\nMare Hound \u00e8 il terzo boss di Guilty Gear Judgment, un ibrido cavallo/lupo capace di incendiarsi. Insegue il personaggio scelto nel livello 3-4.\nMegumi.\nLa fidanzata di Axl nel ventesimo secolo. In \"Guilty Gear -STRIVE-\" si scopre essere I-No.\nNoel.\nNoel \u00e8 il secondo boss in \"Guilty Gear Judgment\", un ibrido driade/fata capace di dominare la flora per combattere.\nParacelsus.\nLo spirito rinchiuso nell'ascia a forma di chiave usata da A.B.A. in combattimento.\n\u00c8 doppiato da Toshimichi Mori e Osamu Ryuutani.\nRaymond.\nAppare per la prima volta in \"Guilty Gear Judgment\": Raymond \u00e8 uno stregone e scienziato, responsabile della distruzione del regno nell'Europa dell'Est, Viltania. Da allora, causa devastazione con i suoi esperimenti. Alla fine, Raymond \u00e8 divorato da Inus, per poi assorbirne i poteri e trasmutare in Judgment.\nRoger.\nL'orsacchiotto meccanico di Bridget. Ferisce i nemici con le lame nascoste nel corpo.\nSharon.\nMoglie e spalla di Slayer. \u00c8 immortale. Quando Eddie tenta d'impossessarsi del suo corpo, si liquef\u00e0. \u00c8 tra i personaggi di supporto pi\u00f9 rilevanti.\n\u00c8 doppiata da Megumi Han.\nIl suo nome \u00e8 una citazione a Sharon Osbourne.\nS-Ko.\nLo spirito vendicativo impossessatosi di Zappa.\nS-ko \u00e8 un omaggio ad Amanda o Sadako del romanzo Ringu.\nSolaria.\nSolaria \u00e8 un Gear completo, costruito dalla Blackard Company, usata per controllare i Gears dormienti e farne armi.\nViene liberata da Ky Kyske. Vive protetta dalla Forza di Polizia Internazionale.\nErica Bartholomew.\nPresidente degli Stati Uniti durante gli eventi della serie Guilty Gear e nel romanzo \"The Butterfly and her Gale\". Orfana e ragazza prodigio, \u00e8 stata eletta presidente a soli 17 anni.\n\u00c8 doppiata da Masumi Tazawa in giapponese e da Sarah Anne Williams in inglese.\nTsuyoshi.\nIl sensei di Chipp, l'uomo grazie al quale questi ha beneficiato di un cambiamento repentino. Tsuyoshi fu il maestro ninja che salv\u00f2 Chipp prima della sua esecuzione da parte della mafia. Fu ucciso dal Sindacato degli Assassino prima degli eventi di \"Guilty Gear\".\nNel romanzo \"The Butterfly and her Gale\" viene svelato il motivo del suo omicidio: era un infiltrato della Forza di Polizia Internazionale.\nVolf.\nMembro del \"Sindacato degli Assassini\" (il personaggio \u00e8 tratto dal romanzo \"The Butterfly and her Gale\"). \u00c8 il responsabile della morte di Tsuyoshi.\nViene ucciso da Venom per aver fallito l'omicidio della presidentessa Erica Bartholomew.\nL'Innominato.\nL'Innominato, o in giapponese, o That Man (in inglese), \u00e8 uno dei personaggi principali della serie.\nLa sua identit\u00e0 \u00e8 ignota a tutti. Partecipe al Progetto Gear, \u00e8 pieno di rimorsi, particolarmente per aver iniziato le Guerre Sacre.\nNella serie, la sua esistenza \u00e8 rivelata sin dal primo \"Guilty Gear\" da Sol Badguy, in cui sia lui che Justice svelano l'intromissione di un terzo uomo nella creazione delle creature magiche conosciute come Gears.\nIn \"Guilty Gear XX\" lo si definisce il \"plasmatore di Gears\", quindi si suppone sia stato lui a creare la stirpe.\nIn \"Guilty Gear Xrd -REVELATOR-\" si scopre il suo vero nome, Asuka R. Kreutz.\n\u00c8 doppiato da Yasunori Masutani (\"Guilty Gear X\", \"Guilty Gear XX\") e Tomokazu Sugita (da \"Guilty Gear 2: Overture\" in poi) in giapponese e da Yuri Lowenthal (\"Guilty Gear 2: Overture\") e Derek Stephen Price (\"Guilty Gear Xrd -SIGN-\", \"Guilty Gear -STRIVE-\") in inglese.\nIl suo vero nome \u00e8 una possibile citazione al compositore musicale Arthur R. Kreutz."}
{"id": "3282473", "revid": "1564499", "url": "https://it.wikipedia.org/wiki?curid=3282473", "title": "Mario Pepe (politico 1941)", "text": "Biografia.\nComincia la sua attivit\u00e0 politica nella Democrazia Cristiana.\nAlle elezioni regionali in Campania del 1985 viene eletto consigliere nelle liste della Democrazia Cristiana in provincia di Benevento, venendo riconfermato alle regionali del 1990.\nNel 1994 aderisce al Partito Popolare Italiano.\nAlle elezioni politiche del 1994 \u00e8 candidato alla Camera dei Deputati, nella \"circoscrizione Campania 2\", nel \"collegio uninominale di Ariano Irpino\" sostenuto dal \"Patto per l'Italia\" (in quota PPI), venendo eletto deputato della XII Legislatura.\nAlle successive elezioni politiche del 1996 \u00e8 ricandidato alla Camera dei Deputati, sempre nel \"collegio uninominale\" di Ariano Irpino sostenuto da \"L'Ulivo\" (in quota PPI), venendo rieletto deputato della XIII Legislatura.\nAlle elezioni politiche del 2001 \u00e8 candidato per la terza volta alla Camera dei Deputati nel \"collegio uninominale\" di Ariano Irpino sostenuto nuovamente da \"L'Ulivo\" (in quota PPI), venendo tuttavia sconfitto dalla candidata della \"Casa delle Libert\u00e0\" Erminia Mazzoni e non venendo dunque rieletto in Parlamento.\nNel 2002 con lo scioglimento del Partito Popolare Italiano, confluisce ne La Margherita.\nAlle elezioni regionali in Campania del 2005 si candida per la carica di consigliere regionale nelle liste della Margherita, classificandosi primo con circa 10.000 preferenze, ma non venendo tuttavia eletto in quanto l'unico seggio per la coalizione di centro-sinistra in provincia di Benevento spetta all'UDEUR.\nAlle elezioni politiche del 2006 \u00e8 ricandidato alla Camera dei Deputati, nella \"circoscrizione Campania 2\", nelle liste de \"L'Ulivo\" (in undicesima posizione, in quota Margherita), risultando tuttavia il primo dei non eletti.\nNel 2007 con lo scioglimento de La Margherita, confluisce nel Partito Democratico.\nAlle elezioni politiche del 2008 \u00e8 nuovamente ricandidato alla Camera dei Deputati, nella \"circoscrizione Campania 2\", nelle liste del Partito Democratico, venendo rieletto deputato della XVI Legislatura, ritornando dunque in Parlamento.\nAlle elezioni politiche del 2013 non si ricandida in Parlamento.\nNel 2014 abbandona il Partito Democratico ed aderisce al Centro Democratico di Bruno Tabacci.\nAlle elezioni amministrative del 2016 viene eletto sindaco (gi\u00e0 sindaco anche dal 1973 al 1980) di San Giorgio del Sannio sostenuto dalla lista civica di centro-sinistra \"Cambiare-Rinnovare-Rinascere\" fino al 4 ottobre 2021."}
{"id": "3282477", "revid": "1543377", "url": "https://it.wikipedia.org/wiki?curid=3282477", "title": "Carsten Embach", "text": "Biografia.\nAi XVII Giochi olimpici invernali (edizione disputatasi nel 1994 a Lillehammer, Norvegia) vinse la medaglia di bronzo nel Bob a quattro con i connazionali Wolfgang Hoppe, Ren\u00e9 Hannemann e Ulf Hielscher, partecipando per la nazionale tedesca.\nIl tempo totalizzato fu di 3:28,01, con differenza minima rispetto alla nazionale svizzera e all'altra nazionale tedesca (medaglia d'oro), prima classificata, 3:27,84 e 3:27,78 i loro tempi. Nei XIX Giochi olimpici invernali vinse la medaglia d'oro nel bob a quattro con Andr\u00e9 Lange, Enrico Kuehn e Kevin Kuske con un tempo di 3:07,51.\nInoltre ai campionati mondiali vinse numerose medaglie:"}
{"id": "3282485", "revid": "729019", "url": "https://it.wikipedia.org/wiki?curid=3282485", "title": "Louis de Sancerre", "text": "Secondo figlio del conte Louis II de Sancerre e di B\u00e9atrix de Roucy, rimase presto orfano del padre, morto alla battaglia di Cr\u00e9cy nel 1346, e venne allevato, per ordine del re Filippo di Valois, con i figli del duca di Normandia.\nBiografia.\nIl 18 giugno 1359 si trov\u00f2 all'assedio di Melun, col Delfino (futuro Carlo V), ed attir\u00f2 col proprio ardimento l'attenzione del connestabile du Guesclin, diventandone da quel momento amico. Fece le prime esperienze d'armi a fianco dei fratelli Jean e Robert nella vittoriosa difesa della citt\u00e0 di Sancerre, attaccata da una compagnia comandata dall'inglese Jean Aymery.\nMaresciallo di Francia.\nLouis fu al fianco di du Guesclin ed Olivier V de Clisson nella riconquista della Guienna. Rese grandi servizi al re Carlo V che lo nomin\u00f2 maresciallo di Francia il 20 giugno 1368 per proteggere Parigi minacciata dalle Compagnie guascone ed inglesi; subito dopo lo mise a capo dell'armata di Guienna. Da allora divenne noto col nome di \"mar\u00e9chal de Sancerre\".\nNel 1369 costrinse il conte di Pembroke a ritirarsi con i suoi uomini da un villaggio del Poitou chiamato Puyrenon.\nPer contrastare l'avanzata di Robert Knolles, du Guesclin e Sancerre radunarono ciascuno un'armata (a Caen ed a Vend\u00f4me). Il 4 dicembre 1370, all'alba, du Guesclin attacc\u00f2 di sorpresa gli inglesi (da 600 a 1200 uomini) sul fiume Loir. Sancerre si trovava ad alcune ore di marcia da l\u00e0: quando seppe della vittoria di Pontvallain, si diresse a sud incontro alle truppe del barone FitzWalter, che si ritirarono su Vaas. FitzWalter non ebbe il tempo di disporre i suoi sulla difensiva, e venne sonoramente sconfitto; Guesclin arriv\u00f2 alla fine, per completare la vittoria.\nLouis de Sancerre pass\u00f2 il 5 settembre 1371 a Tours, con 21 cavalieri e 58 scudieri per dare battaglia in Poitou. Combatt\u00e9 nel 1372 contro gli inglesi in Limosino, Guienna, Linguadoca, e riconquist\u00f2 Sainte-S\u00e9v\u00e8re; il 24 aprile giunse a Limoges, citt\u00e0 caduta in mano al Principe Nero dopo un breve assedio il 19 settembre 1370. Alle porte della citt\u00e0 ricevette gli omaggi di consoli e borghesi, ed ordin\u00f2 tanto agli uni che agli altri, e alla popolazione tutta, di sottomettersi all'autorit\u00e0 reale; ricevuto il giuramento entr\u00f2 in Limoges con le sue truppe.\nNel 1375 conquist\u00f2 Cognac, Saint-Sauveur-le-Vicomte e combatt\u00e9 le Grandi Compagnie e i signori alverniati che si davano al brigantaggio. Il 5 dicembre 1376, in una lettera indirizzata al siniscalco d'Angoul\u00eame, ordin\u00f2 un'imposizione straordinaria per finanziare le operazioni volte alla cacciata completa dei nemici inglesi. In luglio ed agosto 1377, durante una nuova campagna militare in Guienna, il Duca d'Angi\u00f2 e Sancerre riconquistarono 134 tra citt\u00e0 e fortezze: a fine luglio oltre duemila uomini si radunarono a Poitiers, partirono il 1\u00ba agosto, passarono per Nontron, Brant\u00f4me, Bourdeilles (presa dopo sette giorni d'assedio), ed arrivarono il giorno 22 davanti a Bergerac, che capitol\u00f2 il 3 settembre.\nLe \"Chroniques\" di Froissart ci descrivono come, durante l'assedio di Bergerac da parte di du Guesclin \u00abil signore di Duras, Galhard, venne fatto prigioniero dal maresciallo de Sancerre, e con lui Guillaume-Aramon de Madaillan, signore di Rauzan, B\u00e9rard d'Albret di Langoiran e Raymond de Montault di Mussidan\u00bb. Sainte-Foy e Castillon furono presi il 20, la cittadella di Saint-Macaire cadde l'8 ottobre, Langon lo stesso giorno, e Duras il 27.\nNel luglio 1380 de Sancerre era presente all'assedio della fortezza della baronia di Ch\u00e2teauneuf-de-Randon, posto dal connestabile du Guesclin; morto du Guesclin, de Sancerre avanz\u00f2 sul bordo del fossato della fortezza assediata ed ordin\u00f2 al governatore di arrendersi: questi rispose che aveva dato a du Guesclin la propria parola d'onore di arrendersi solo a lui stesso. Allora de Sancerre gli diede la notizia della recente morte del connestabile: \u00abEbbene - rispose il governatore - porter\u00f2 le chiavi della citt\u00e0 sulla sua tomba\u00bb.\nIl maresciallo de Sancerre avanz\u00f2 poi in Guienna e mise l'assedio a Montguyon, ad una giornata di marcia da Libourne. Assist\u00e9 il 4 novembre alla consacrazione di Carlo VI nella Cattedrale di Reims. In seguito alla morte di du Guesclin, ricevette il comando dell'armata di Guienna, nel 1381, per difendere la regione dagli inglesi.\nNello scontro del ponte di Comines, nel 1382, Louis de Sancerre, alla testa di un drappello di cavalieri francesi, attacc\u00f2 un gran numero di fiamminghi. Con il connestabile de Clisson era al comando dell'avanguardia francese alla battaglia di Roosebeke del 27 novembre 1382, ancora contro i fiamminghi.\nNel 1383, nel corso dei tumulti di Parigi, il maresciallo de Sancerre e il signore di Coucy, dopo che la loro avanguardia ebbe appiccato il fuoco alla porta di Saint-Denis, fecero scardinare tre altre porte della citt\u00e0, tra quella e la porta di Saint-Antoine, affinch\u00e9 le truppe potessero muoversi liberamente dentro e fuori dalla citt\u00e0 in ogni momento.\nDe Sancerre torn\u00f2 in Guienna per contrastare le incursioni inglesi nel 1383 e 1385. Nel 1384 sottomise Marsiglia ed altre localit\u00e0 della Provenza. Fu quindi inviato in Inghilterra (1385).\nNel 1386 fu nominato luogotenente e capitano generale del re (\"lieutenant et capitaine g\u00e9n\u00e9ral du roi\") nel Limosino, Marche, Saintonge, Angoul\u00eame e P\u00e9rigord, e in tutta la Guienna sino alla Dordogna. Il 17 maggio dello stesso anno il re gli affid\u00f2 la guardia dei castelli di Cognac, Merpins e Ch\u00e2teauneuf. Nel 1387 Louis de Sancerre cacci\u00f2 gli inglesi dal castello di La Rochandry, ed ebbe in feudo la signoria di Charpignon (a Sury-\u00e8s-Bois), oltre che le terre di Thou che ne dipendevano.\nPoich\u00e9 alcune bande di briganti avevano eletto a proprio rifugio alcuni castelli della regione di d'Angoul\u00eame, de Sancerre fece demolire, nel 1387, i castelli di Jarnac, Bourg-Charente e Merpins.\nFu presente agli assedi di Ch\u00e2teauneuf-sur-Charente, Vibrac e Merpins. Il 18 maggio 1389, Carlo VI lev\u00f2 a Giovanni, duca di Berry la luogotenenza sulla Linguadoca e la affid\u00f2 a Sancerre; il 10 dicembre 1390 Louis de Sancerre fu nominato governatore della medesima provincia, e lo rimase sino al 1401.\nConnestabile di Francia.\nFu creato connestabile di Francia il 26 luglio 1397, alla morte del conte d'Eu, e prest\u00f2 giuramento al re il 22 luglio; durante l'estate cacci\u00f2 le Grandi Compagnie dalla Linguadoca, e prest\u00f2 giuramento per la carica di connestabile l'11 settembre.\nL'anno successivo guid\u00f2 le truppe reali contro il capitano guascone Jean de Grailly, e tratt\u00f2 con lui per fargli abbandonare il partito inglese. A Saverdun, il connestabile de Sancerre sottomise la contea di Foix e gli altri domini all'autorit\u00e0 reale. Il 10 maggio 1399, con il trattato di Tarbes, il conte di Foix abbandon\u00f2 il partito inglese.\nNel 1401 il connestabile de Sancerre, malato, lasci\u00f2 il governo della Linguadoca. Fece testamento il 4 febbraio e, al termine di una lunga malattia, mor\u00ec due giorni dopo. Fu sepolto il 19 successivo nella basilica di Saint-Denis, sul lato sinistro della cappella di San Giovanni Battista, cappella di re Carlo V. I suoi funerali furono solennemente celebrati in presenza dei duchi di Bourgogna e d'Orl\u00e9ans e di un gran numero di baroni.\nDiscendenza.\nNel corso della vita ebbe due figli, entrambi illegittimi:"}
{"id": "3282486", "revid": "1342360", "url": "https://it.wikipedia.org/wiki?curid=3282486", "title": "HC Dukla Praga", "text": "L'Handball Club Dukla Praga \u00e8 una squadra di pallamano ceca avente sede a Praga.\n\u00c8 stata fondata nel 1948.\nNella sua storia ha vinto 28 campionati cecoslovacchi, 3 campionati della Repubblica Ceca e 2 Coppa dei Campioni.\nDisputa le proprie gare interne presso la Hala Ruzyn\u011b di Praga la quale ha una capienza di 1.000 spettatori."}
{"id": "3282489", "revid": "438678", "url": "https://it.wikipedia.org/wiki?curid=3282489", "title": "Instrumental rock", "text": ""}
{"id": "3282491", "revid": "110157", "url": "https://it.wikipedia.org/wiki?curid=3282491", "title": "Giuseppe Candido Agudio", "text": "Biografia.\nBonaria figura di prelato ricco, faceto, colto e generoso, grande amico di letterati e verseggiatore. Troviamo sparsi in numerose raccolte del tempo i suoi versi latini, italiani, milanesi e sedicenti veneziani. \nNel fastoso palazzo della sua famiglia sul lungolago di Malgrate, ricostruito ed ampliato per sua iniziativa, era generoso di ospitalit\u00e0 con gli amici e consoci dell'Accademia dei Trasformati. \nTra i numerosi suoi ospiti si ricordano Girolamo Alvise Giusti, Francesca Manzoni, Giancarlo Passeroni, Domenico Balestrieri e Giuseppe Parini. Mor\u00ec il 6 ottobre del 1765 e fu sepolto nella chiesa parrocchiale.\nIl Parini, in ristrettezze economiche, sollecit\u00f2 con una poesia, un aiuto economico da parte del canonico Agudio per la propria madre indigente."}
{"id": "3282493", "revid": "76963", "url": "https://it.wikipedia.org/wiki?curid=3282493", "title": "Jonathan Sheinberg", "text": "Biografia.\nNato in una famiglia d'arte, \u00e8 figlio del produttore Sid Sheinberg e dell'attrice femminista Lorraine Gary; ha un fratello, Bill, anch'egli produttore cinematografico.\nCarriera.\nHa lavorato per diverse agenzie televisive e compagnie cinematografiche di spessore. Lavor\u00f2 alla Columbia Pictures come direttore alla diffusione e promozione dei film. Ebbe ruolo di direttore delle questioni creative alla 20th Century Fox. Alla Warner Bros. ricopr\u00ec la presidenza del ramo di produzioni Lee Rich. Lavor\u00f2 inoltre per lo studio minore Orion Pictures come capo delle produzioni.\nNel campo della televisione, lavor\u00f2 per Lorimar Television come direttore di film e miniserie. Alla The William Morris Agency fu vicepresidente esecutivo.\nNel 2000, Sheinberg e Beaux Carson presero in opzione i libri-inchiesta \"The killing of Tupac Shakur\" e \"The murder of Biggie Smalls\" della giornalista investigativa Cathy Scott, con l'intenzione di realizzarne un film per il grande schermo provvisoriamente intitolato \"Record Wars\" incentrato sulle vite dei due cantanti, con la The Machine (di propriet\u00e0 di Sheinberg) a produrre. Nel 2005, dopo due anni di trattative, la \"Carson Signature Films\" convinse Suge Knight ad entrar a far parte del progetto fornendo come base per la sceneggiatura la sua versione dei fatti. Secondo il produttore Carson, il film sarebbe stato una sorta di \u00ab\"Training Day\" che incontra \"Il padrino\"\u00bb. Del progetto cinematografico, in definitiva non se ne fece nulla."}
{"id": "3282497", "revid": "1442080", "url": "https://it.wikipedia.org/wiki?curid=3282497", "title": "Schenectady Open 1989 - Singolare maschile", "text": "Il singolare maschile del torneo di tennis Schenectady Open 1989, facente parte della categoria Grand Prix, ha avuto come vincitore Simon Youl che ha battuto in finale Scott Davis 2-6, 6-4, 6-4."}
{"id": "3282498", "revid": "1226", "url": "https://it.wikipedia.org/wiki?curid=3282498", "title": "Gamma Uno", "text": ""}
{"id": "3282503", "revid": "339392", "url": "https://it.wikipedia.org/wiki?curid=3282503", "title": "Chakra Linux", "text": ""}
{"id": "3282507", "revid": "834", "url": "https://it.wikipedia.org/wiki?curid=3282507", "title": "Museo d'arte sacra", "text": ""}
{"id": "3282509", "revid": "1442080", "url": "https://it.wikipedia.org/wiki?curid=3282509", "title": "Dutch Open 1989 - Singolare", "text": "Il singolare del torneo di tennis Dutch Open 1989, facente parte della categoria Grand Prix, ha avuto come vincitore Karel Nov\u00e1\u010dek che ha battuto in finale Emilio S\u00e1nchez 6-2, 6-4."}
{"id": "3282510", "revid": "599013", "url": "https://it.wikipedia.org/wiki?curid=3282510", "title": "Makhtar N'Diaye", "text": ""}
{"id": "3282520", "revid": "106908", "url": "https://it.wikipedia.org/wiki?curid=3282520", "title": "Soule", "text": ""}
{"id": "3282522", "revid": "729019", "url": "https://it.wikipedia.org/wiki?curid=3282522", "title": "Harald Czudaj", "text": "Biografia.\nHa iniziato a gareggiare nella seconda met\u00e0 degli anni 80 per la nazionale tedesca orientale. Si distinse nelle categorie giovanili vincendo la medaglia d'argento ai campionati mondiali juniores di Sarajevo 1987 nel ruolo frenatore ma dal 1988 pass\u00f2 a quello di pilota specializzandosi nel bob a quattro, disciplina nella quale ottenne la quasi totalit\u00e0 dei suoi successi.\nPrese parte a tre edizioni delle Olimpiadi, conquistando la medaglia d'oro nel bob a quattro a con i connazionali Karsten Brannasch, Olaf Hampel e Alexander Szelig, sopravanzando la nazionale svizzera e l'altra tedesca. Fu invece sesto ad e ottavo a , sempre nella specialit\u00e0 a quattro.\nVinse inoltre quattro medaglie ai campionati mondiali, di cui due d'argento ottenute in entrambe le specialit\u00e0 a Sankt Moritz 1990 e altre due di bronzo. Agli europei vanta invece due titoli conquistati nel bob a quattro a Sch\u00f6nau am K\u00f6nigssee 1992 e a Igls 1998, oltre a un argento e tre bronzi.\nHa altres\u00ec vinto la Coppa del Mondo di bob a quattro nella stagione 1997/98 e otto titoli nazionali, di cui uno tedesco orientale e sette tedeschi.\nSi ritir\u00f2 dall'attivit\u00e0 agonistica nel marzo del 2001.\nInformatore della Stasi.\nAlla vigilia delle Olimpiadi di Czudaj ammise di essere stato un informatore per conto della Stasi (con lo pseudonimo di \"Ralf Richter\") dal 1988 al 1990, essendo stato infiltrato nella squadra di bob di Altenberg (distaccamento della \"SV Dynamo\", l'organizzazione sportiva del Dipartimento della Sicurezza della DDR) e avendo poi fornito ai servizi segreti tedeschi orientali una decina di rapporti sui suoi compagni di squadra. Egli si scus\u00f2 pubblicamente per queste vicende e venne ammesso dal Comitato Olimpico Tedesco a partecipare ai giochi del 1992."}
{"id": "3282524", "revid": "76963", "url": "https://it.wikipedia.org/wiki?curid=3282524", "title": "Alan Shapiro", "text": "Biografia.\nCarriera.\nPer il 2011 \u00e8 prevista l'uscita di \"The New Girl\", di cui Shapiro \u00e8 sia regista che sceneggiatore."}
{"id": "3282525", "revid": "287204", "url": "https://it.wikipedia.org/wiki?curid=3282525", "title": "Gene Moore", "text": ""}
{"id": "3282526", "revid": "1543377", "url": "https://it.wikipedia.org/wiki?curid=3282526", "title": "Central Tejo (complesso architettonico)", "text": "Il complesso architettonico della centrale Tejo, dopo le successive trasformazioni e ampliamenti nel corso degli anni, si mantiene ancora in perfette condizioni di conservazione. Si tratta di un grande complesso di capannoni della prima met\u00e0 del XX secolo, riutilizzato per fini museali. Il suo rivestimento esterno in mattoni, elemento unificante del complesso, lo evidenzia tra tutti gli altri edifici circostanti e d\u00e0 una estetica molto particolare. \u00c8, tuttavia, al suo interno, che si trova una struttura in ferro che sostiene tutto l'edificio\u00a0\u2013 la vera spina dorsale della centrale Tejo.\nLa primitiva centrale Tejo.\nPrima del complesso industriale attuale, esisteva nello stesso luogo una piccola \u201cfabbrica di energia elettrica\u201d, la primitiva centrale Tejo, popolarmente chiamata \"centrale della Junqueira\", data la sua prossimit\u00e0 alla strada che portava lo stesso nome. Non \u00e8 rimasto niente di questo edificio, costruito nel 1909, basato sul progetto dell'ingegner Lucien Neu e costruito da Charles Vieillard e Fernand Touzet. Aveva un'estetica chiaramente modernista e decorazioni localizzate, principalmente, nelle sue facciate nord e sud. Dal lato occidentale dell'edificio principale, esistevano altri capannoni industriali che ospitavano le caldaie. Da questa antica centrale si elevavano le snelle ciminiere, una in mattoni e una in ferro, a forma di cono rovesciato.\nLe facciate nord e sud dell'edificio principale, dove si trovavano i generatori, erano decorate nello stesso modo delle altre strutture dell'architettura del ferro, come stazioni ferroviarie e mercati, con influenze del modernismo, che era arrivato da poco in Portogallo. Esse erano suddivise in tre sezioni, separate da paraste, fragili piccole depressioni che correvano orizzontalmente e, nel coronamento di tutto, un grande frontone spezzato.\nLe parti laterali presentavano due sezioni: l'inferiore con un architrave in cima e la superiore sormontata da un arco ad incasso. La sezione centrale, pi\u00f9 grande delle laterali, si distingueva per la sua grande sezione che percorreva la facciata dalla base fino al tetto, entrando proprio attraferso il frontone e obbligandolo a sollevarsi. Nella cornice ornamentale dell'arco a tutto sesto, inciso in tegola, si poteva leggere: \"1909 / C \u00aas Reunidas de Gas e Eletricidade / Esta\u00e7\u00e3o El\u00e9trica Central Tejo\" (1909 / Compagnie Riunite di Gas ed Elettricit\u00e0 / Stazione Elettrica Centrale Tejo).\nDella fine del XIX secolo, erano gli edifici industriali dell'antico \"zuccherificio\" localizzate accanto alla centrale, propriet\u00e0 della \"Companhia de A\u00e7\u00facar de Mo\u00e7ambique\" (Compagnia dello Zucchero del Mozambico). Queste vennero acquistate all'epoca dell'inizio della demolizione della primitiva centrale Tejo.\nSi trattava di una piccola fabbrica, senza grandi ornamenti, ma con una forma molto caratteristica. Era composta da due settori longitudinali, con copertura a forma di sega, una torre centrale che funzionava come silo e quattro settori trasversali nella parte occidentale, coperti con tetti a due falde. Tutti i settori erano protetti da una cornice di mattoni e integrati con un arco sommerso.\nAttuale centrale Tejo.\nFase di bassa pressione.\nL'inizio della costruzione dell\u2019\"edificio di bassa pressione\" avvenne negli anni 1910, anche se numerose estensioni furono costruite fino al 1930. La sua costruzione era caratterizzata dal modernismo. Aveva una struttura in ferro ed era rivestita con il caratteristico mattone, che sar\u00e0 utilizzato anche nell'edificio dell'alta pressione.\nL'antica sala delle caldaie era costituita da quattro sezioni industriali, tre uguali e la quarta pi\u00f9 grande, coperte con tetti a due falde, che creavano un unico spazio interno. Sul lato orientale, e trasversalmente a queste, esistevano altre due sezioni con la stessa estetica modernista, anche se la pi\u00f9 remota, cio\u00e8 l'edificio della sottostazione, non aveva un tetto a due falde.\nLe sue facciate relativamente basse si evidenziavano per le loro grandi finestre verticali, coronate da archi a tutto sesto. Sopra, una sorta di frontone con bordi evidenziati e con un architrave chiudeva lo spazio. Sotto tutto questo, una base piatta sulla quale non si vedevano i mattoni, decorata con cornici di archi incassati simulanti aperture (alcune di esse erano realmente dei vani), \"sosteneva\" il resto della facciata.\nLa facciata della sala delle macchine merita particolare attenzione. Fra tutte, era quella che offriva pi\u00f9 motivi decorativi e pi\u00f9 dettagli legati al modernismo, come era accaduto nella primitiva centrale Tejo e nella maggior parte delle centrali elettriche dell'epoca, (forse perch\u00e9 la camera delle macchine era il cuore che generava l'energia prodotta nella centrale), senza, tuttavia, scontrarsi con l'estetica del complesso. Alla base vi erano alcune differenze in relazione alle altre facciate: la parete era rivestita di pietra scolpita, con l'eccezione degli strati inferiori, senza rifinitura e sulle aperture ad arco, finiva con una chiave.\nGi\u00e0 a livello del rivestimento in mattoni, si presentavano anche tre grandi finestre sormontate da archi a tutto sesto, con il centrale leggermente pi\u00f9 grande, e una cornice continua, con una chiave in cima agli archi, che attraversava l'intera facciata fino ai lati dell'edificio. La parte superiore della facciata, costituita da un frontone spezzato, presentava caratteristiche cornici decorative, fatte in mattoni simulando archi lombardi. Nelle estremit\u00e0 della facciata, erano presenti pilastri che sorgevano dalla base e si sollevavano fino al frontone, simili a due piccole torri delle facciate di chiesa. Le facciate longitudinali presentavano una composizione armonica, con una divisione in tre aree separate da grandi pilastri; in ognuna di queste aree esistevano tre grandi finestre verticali, ornate con una cornice.\nFase di alta pressione.\nNell\"'edificio dell'alta pressione\", i motivi decorativi erano differenti da quelli dell'edificio a bassa pressione, dove le influenze classicistiche, guadagnavano altezza e monumentalit\u00e0; tuttavia, ripeteva la stessa estetica del rivestimento in mattoni. All'interno, con la somiglianza di ci\u00f2 che accadeva nella sala delle caldaie a bassa pressione, il solaio che separava i depositi delle ceneri dalle caldaie era coperta con piccole cupole parallele di mezzo vano, in cui l'unica differenza tra loro era nel fatto che nella bassa pressione queste erano di ceramica e, nell'alta pressione, di calcestruzzo.\nL'edificio venne costruito negli anni quaranta, con influenze classiche dei palazzi rinascimentali, riflesso fedele del periodo e del contesto autoritario che all'epoca albergava in Portogallo.\nLa sua struttura era una vera opera di ingegneria; un lavoro dell'architettura del ferro, senza precedenti a Lisbona, che non solo sosteneva tutto il rivestimento in mattoni come le caldaie, le ciminiere ed il serbatoio dell'acqua, sistemati sulla sommit\u00e0 dell'edificio.\nEsteticamente, la facciata seguiva i modelli di un palazzo del rinascimento, presentandosi suddivisa in basamento, paraste e trabeazione. Il corpo principale disponeva di ampie vetrate che terminavano con archi a tutto sesto con chiave centrale e delineati da una cornice che copriva l'intera facciata; tra loro si trovavano grandi paraste che attraversavano l'intera facciata, dalla base alla parte superiore della trabeazione.\nLa trabeazione superiore presentava due fregi indipendenti. La parte inferiore era decorata con cassettoni ciechi, segnati da cornici; la parte superiore mostrava la stessa organizzazione, ma con gli spazi delineati da cornici implementate nelle finestre.\nNella parte pi\u00f9 vicina dell'edificio di bassa pressione, si ergeva una piccola torre, e sopra ogni altra cosa, le quattro ciminiere delle caldaie ad alta pressione e l'intero meccanismo di estrazione dei fumi e lo sfruttamento dell'aria.\nCos\u00ec oggi, la centrale Tejo si distingue da tutti gli edifici circostanti, non solo a causa della sua monumentalit\u00e0 ma anche per la sua estetica in mattoni, che rende addirittura difficile credere che, in altri tempi, era una fabbrica di elettricit\u00e0."}
{"id": "3282527", "revid": "599013", "url": "https://it.wikipedia.org/wiki?curid=3282527", "title": "Radek Hochmeister", "text": "Carriera.\nClub.\nKladno.\nFa la sua ultima presenza con il Kladno il 10 maggio 2008 nella vittoria casalinga per 1-0 contro il Sigma Olomouc dove viene anche ammonito. \nViktoria Plze\u0148.\nDebutta con il Viktoria Plze\u0148 il 2 agosto 2008 nella vittoria casalinga per 3-2 contro il Viktoria \u017di\u017ekov dove viene sostituito al 46' da Jakub Navr\u00e1til.\nFa la sua ultima presenza con il Viktoria Plze\u0148 il 23 novembre 2008 nella sconfitta fuori casa per 1-0 contro il Kladno.\nSlovan Liberec.\nDebutta con lo Slovan Liberec il 22 febbraio 2009 nella sconfitta fuori casa per 1-0 contro il Teplice dove subentra al 66' a Filip Dort.\nL'ultima partita con lo Slovan Liberec \u00e8 del 18 aprile 2009 nella vittoria fuori casa per 1-0 contro lo Jablonec dove subentra al 90' a Jan Bla\u017eek.\nHradec Kr\u00e1lov\u00e9.\nDebutta con il Hradec Kr\u00e1lov\u00e9 il 2 agosto 2009 nella vittoria casalinga per 2-0 contro il Vyso\u010dina Jihlava.\nSegna il suo primo gol con il Hradec Kr\u00e1lov\u00e9 il 13 settembre 2009 nella vittoria casalinga per 1-0 contro il V\u00edtkovice."}
{"id": "3282528", "revid": "446484", "url": "https://it.wikipedia.org/wiki?curid=3282528", "title": "Centrale Tejo (complesso architettonico)", "text": ""}
{"id": "3282530", "revid": "767487", "url": "https://it.wikipedia.org/wiki?curid=3282530", "title": "Sa\u0161a Zajc", "text": "La Zajc fu incoronata Miss Europa il 17 maggio 1969 presso Rabat in Marocco, dove la rappresentante della Jugoslavia ebbe la meglio sulle ventuno concorrenti del concorso."}
{"id": "3282531", "revid": "442595", "url": "https://it.wikipedia.org/wiki?curid=3282531", "title": "Giardino alla inglese", "text": ""}
{"id": "3282532", "revid": "2214668", "url": "https://it.wikipedia.org/wiki?curid=3282532", "title": "Ben Carson", "text": "Dal 1984 al 2013 fu direttore del dipartimento di Neurochirurgia Pediatrica al Johns Hopkins Hospital. Nel 2008 ha ricevuto dal Presidente George W. Bush la medaglia presidenziale della libert\u00e0, una delle maggiori onorificenze civili negli Stati Uniti.\nLa sua fortuna era di 26 milioni di dollari nel 2016.\nAnnunci\u00f2 che avrebbe tentato di ottenere la \"nomination\" del Partito Repubblicano per le elezioni presidenziali del 2016, ma si ritir\u00f2 dalla campagna elettorale durante le votazioni.\nBiografia.\nBackground ed educazione.\nSua madre, Sonya Carson, era una giovane poco istruita, che contrasse matrimonio a solo tredici anni. Il marito abbandon\u00f2 la famiglia dopo che Sonya scopr\u00ec che aveva un'altra moglie e altri figli. Si ritrov\u00f2 sola, con scarse possibilit\u00e0 economiche e con due figli da mantenere. Nonostante tutto, incoraggi\u00f2 sempre i figli con positivit\u00e0 dando molta forza ad entrambi. La sua dedizione e il suo spirito di sacrificio ebbero un profondo impatto sulla vita di Ben. La separazione e il divorzio spinsero Sonya in uno stato di profonda depressione, per cui si fece ricoverare in un ospedale psichiatrico, preferendo comunque non rivelarlo ai figli. Con il tempo si ristabil\u00ec dalla depressione, ma per lei non fu facile ritornare alla vita normale.\nNel 1959 la famiglia decise di trasferirsi a Boston, rimanendoci fino al 1961. Nel frattempo Sonya lavorava duramente nelle case di gente ricca, come baby-sitter e domestica. Si interess\u00f2 sempre molto dell'istruzione dei suoi figli, tanto che li obblig\u00f2 a leggere e a riassumere due libri alla settimana. Tornarono nella casa dove avevano vissuto prima del divorzio e Benjamin si iscrisse al liceo Hunter, una scuola a maggioranza di allievi di colore, e fu un allievo eccellente.\nNell'autunno 1969 Ben fu accettato all'universit\u00e0 Yale e gli fu anche offerta una borsa di studio accademica pari al 90% della retta. Durante i suoi anni di studio svolse diversi tipi di lavori per mantenersi: lavor\u00f2 in un laboratorio di biologia, in un ufficio paghe, come spazzino, in una posta, in un'azienda di automobili e in un laboratorio di radiologia.\nA Yale mentre frequentava il terzo anno conobbe la sua futura moglie Lacena Rustin, violino nell'orchestra sinfonica di Yale. Ben si diplom\u00f2 nel 1973 con un discreto punteggio, iscrivendosi poi ad \u201cAnn Arbor\u201d, la facolt\u00e0 di medicina del Michigan, una delle migliori degli Stati Uniti. Nell'estate tra il diploma e l'universit\u00e0 medica lavor\u00f2 in un'acciaieria dove divenne cosciente di possedere un'ottima coordinazione occhio-mano, che in seguito lo fece diventare un ottimo chirurgo.\nFin dai primi tirocini nel reparto di neurochirurgia furono evidenti le doti di Ben: invent\u00f2 un metodo semplice per localizzare il foro ovale, che si trova alla base del cranio. Il forte interesse per la neurochirurgia, il crescente interesse per lo studio del cervello e il talento della coordinazione occhio-mano furono gli ingredienti fondamentali del suo successo.\nCarriera universitaria al Johns Hopkins University.\nNell'autunno del 1976 invi\u00f2 una domanda per l'internato in neurochirurgia al Johns Hopkins Hospital, ospedale che accettava solo due studenti all'anno e venne assunto. Nel 1975 Ben e Candy si sposarono tra il secondo e il terzo anno di medicina trasferendosi a Baltimora. Durante il suo internato incontr\u00f2 diversi pazienti che avevano dei pregiudizi e che non volevano essere curati da un medico nero. Ben sent\u00ec un obbligo morale di diventare un modello per i giovani neri. Nel corso di tutti i suoi tirocini aveva ottenuto diversi apprezzamenti e riconoscimenti. Terminato l'internato, venne accolto nel programma interno di neurochirurgia al Johns Hopkins Hospital, dove rimase dal 1978 al 1982. Grazie a uno studio su un modello di tumore cerebrale, compiuto insieme al dottor Jim Anderson, ottenne il premio di Internista dell'anno.\nNel giugno 1983 divenne titolare di neurochirurgia dell'ospedale di Perth in Australia. In quell'anno fece molta esperienza in chirurgia, tanto che la sua abilit\u00e0 si ampli\u00f2 notevolmente. Il 12 settembre 1983 nacque il loro primo figlio, Murray Nedlands Carson. Tornato nell'estate 1984 a Baltimora riprese a lavorare alla Hopkins.\nDopo pochi mesi dal suo rientro, il primario della neurochirurgia pediatrica diede le dimissioni, per cui, a soli 33 anni ricevette l'incarico. Molti pazienti si stupirono della sua giovane et\u00e0, ma nessuno rifiut\u00f2 un suo intervento, perch\u00e9 la sua fama e la sua bravura lo precedevano.\nA un anno dalla sua nomina al Johns Hopkins Hospital affront\u00f2 uno degli interventi pi\u00f9 difficili della sua vita: esegu\u00ec la sua prima emisferectomia su una bambina di nome Maranta Francisco. L'esito del caso ebbe un effetto straordinario oltre che per la sua carriera, anche sull'atteggiamento della professione medica verso un procedimento chirurgico controverso con molti e potenziali effetti collaterali e un'alta mortalit\u00e0 associata. La bambina era affetta da un'encefalite di Rasmussen, un'infiammazione del tessuto cerebrale estremamente rara, che le provocava fino a cento convulsioni al giorno. Questa malattia progredisce lentamente ma inesorabilmente, fino a portare alla paralisi di un lato del corpo, a un ritardo mentale e infine alla morte. Ben rimosse la parte sinistra del cervello, e, dopo dieci ore di intervento la bambina si svegli\u00f2 riuscendo sia a parlare che a muovere le varie parti del corpo. Da quel momento in poi non sub\u00ec pi\u00f9 attacchi epilettici. Fu un successo cos\u00ec straordinario che monopolizz\u00f2 i telegiornali e i quotidiani per giorni e giorni. Ben utilizz\u00f2 questa pratica in molti interventi ed ebbe molto successo in quanto veniva eseguita su pazienti idonei e l'\u00e9quipe di medici e infermieri lavorava straordinariamente bene insieme, ottenendo eccellenti risultati.\nLa separazione dei gemelli siamesi.\nNel 1987, Ben entr\u00f2 nella storia della medicina con un intervento chirurgico necessario per separare una coppia di gemelli siamesi. I gemelli Binder, Benjamin e Patrick, erano nati uniti nella parte posteriore della testa. Le operazioni di gemelli separati uniti in questo modo erano sempre fallite, causando la morte di uno o di entrambi i bambini. La nascita di gemelli siamesi uniti in una parte del corpo, si verifica una volta ogni 70 000 - 100 000 nascite, mentre il caso di gemelli uniti per la testa si verifica solo una volta ogni 2-2.5 milioni di nascite.\nLa madre dei bambini, Theresa Binder, dalla Germania aveva cercato un medico disposto a eseguire l'intervento. Tutti le avevano detto che non era possibile, che si doveva necessariamente sacrificare uno dei due piccoli. Ben accett\u00f2 di operarli, con la consapevolezza che sarebbe stato un intervento molto rischioso.\nIl Dottor Mark Rogers, direttore della terapia intensiva pediatrica alla Hopkins, coordin\u00f2 l'imponente impresa. Riunirono sette anestesisti pediatrici, cinque neurochirurghi, due cardiochirurghi, cinque chirurghi plastici e dozzine di infermiere e tecnici, in tutto una settantina di persone. Furono necessari cinque mesi per programmare e preparare accuratamente l'intervento. L'operazione sui gemellini di sette mesi inizi\u00f2 sabato 5 settembre 1987 alle 7:15 e dur\u00f2 22 ore. Ben avrebbe separato i gemelli, poi Donlin Long avrebbe operato su un bambino e Ben sull'altro. Dopo la separazione i gemelli dovettero affrontare un ostacolo potenzialmente mortale.\nAttuato un arresto ipotermico, prima di poter ripristinare il flusso sanguigno, Carson e Long dovevano modellare una nuova vena sagittale da frammenti del pericardio preparati in precedenza. Dopo aver rimesso in funzione il cuore dei bambini si scontrarono con un altro grande ostacolo: un'emorragia massiva di tutti i piccoli vasi sanguigni del cervello incisi durante l'intervento. Le riserve di sangue stavano terminando, ma riuscirono a ottenere dieci flaconi dalla Croce Rossa Americana. Al termine dell'operazione i gemelli avevano ricevuto sessanta trasfusioni, diverse dozzine in pi\u00f9 di quelle che sarebbe stato necessario per il loro normale volume sanguigno.\nL'equipe aveva programmato che la testa dei gemelli venisse ricoperta da una struttura a rete in titanio, ideata da Craig Dufresne, mescolata con un impasto di ossa polverizzate estratte dal cranio stesso dei bambini. Alla fine queste ossa sarebbero cresciute tra gli interstizi, senza bisogno di rimuoverle in seguito. Non vi era cuoio capelluto a sufficienza per coprire ambedue le teste dei bimbi, cos\u00ec chiusero la testa di Benjamin con una struttura chirurgica, non riuscendo ad installare la copertura in titanio. Dopo aver completato l'intervento posero per dieci giorni i bambini in coma artificiale, per dare ai piccoli cervelli traumatizzati dall'operazione una possibilit\u00e0 di recupero senza danni successivi.\nL'assistenza postchirurgica fu eccezionale quanto l'operazione. I bambini, terminato l'effetto del fenobarbital, aprirono gli occhi e iniziarono a guardarsi intorno. Tuttavia tre settimane prima di tornare in Germania Patrick aspir\u00f2 il cibo nei polmoni subendo un arresto respiratorio. Soffr\u00ec di un danno cerebrale, ma non si sapeva quanto fosse esteso. Quando i gemelli lasciarono il Johns Hopkins Hospital il bimbo fece dei progressi. Fu un intervento storico che segn\u00f2 la storia della medicina.\nCarriera e malattia.\nBen scrisse tre bestseller: \"Mani miracolose\", \"Think big\" e \"The big Picture\". Il primo era un'autobiografia, mentre negli altri due esponeva la sua filosofia di vita. Questi libri hanno avuto molto successo non solo in America, ma anche in altri paesi, essendo stati tradotti in molte lingue.\nNel 2002 gli venne diagnosticato un cancro alla prostata. Dopo questa malattia, decise di fare dei cambiamenti nella sua vita cercando di trascorrere pi\u00f9 tempo in famiglia. Nonostante tutto oper\u00f2 pi\u00f9 di trecento bambini in un anno. Nel 2009 \u00e8 uscito il film \"Gifted Hands - Il dono\" dedicato alla sua vita, nel quale Ben \u00e8 interpretato da Cuba Gooding Jr..\nElezioni Presidenziali del 2016.\nIl 4 maggio 2015 annunci\u00f2 la sua candidatura alle primarie repubblicane come Presidente degli Stati Uniti.\nLa sua candidatura fu inizialmente ritenuta marginale, perch\u00e9 era privo di qualsiasi esperienza pubblica. Tuttavia, in una elezione caratterizzata dall'estrema imprevedibilit\u00e0, Carson ottenne dai sondaggi nazionali un inaspettato terzo posto col 9.5%, subito dietro al conservatore moderato Jeb Bush (13%) e al governatore del Winsconsin, il conservatore radicale Scott Walker (12%), e superando persino il rampante senatore del Kentucky Rand Paul, quarto con l'8.5%.\nQuesto successo iniziale era dovuto probabilmente alle sue posizioni ultraconservatrici e anti-establishment in tema di immigrazione e sui temi pi\u00f9 cari all'elettorato repubblicano, a suo tempo deluso e arrabbiato.\nCon la discesa in campo del miliardario newyorkese Donald Trump, che diventer\u00e0 presto il vincente fra i candidati repubblicani grazie alle sue posizioni radicali in contrasto con l'apparato repubblicano, Carson rester\u00e0 secondo nei sondaggi con il 22% a un'incollatura proprio da Trump col 29% (per alcuni sondaggi addirittura primo) restringendo la lotta per la nomination a uno scontro a due (l'ex favorito Bush era terzo con solo il 6.5%).\nPosizioni politiche.\nIl Dottor Carson politicamente ha le seguenti posizioni:\nLe elezioni presidenziali.\nL'estate del 2015 fu dominata dal duello Trump-Carson per la nomination, un \"duello\" privo di attacchi ma \"ricco\" di posizioni di stima e condivisione tra gli sfidanti. Questa strategia fece ipotizzare un possibile accordo presidenziale dopo le primarie. Dopo il dibattito tenutosi l'11 novembre 2015, in cui i due apparirono in chiara difficolt\u00e0 sui temi economici, i candidati trovarono rilancio dalla sfida dell'ultraconservatore senatore del Texas Ted Cruz, il candidato dei Tea Party e il senatore della Florida Marco Rubio, entrambi di origini cubane. Entrambi riuscirono ad eliminare Carson dalla contesa contro Trump, che, grazie all'attenzione mediatica ricevuta dopo gli attacchi jihadisti di Parigi, riusc\u00ec a rilanciare la sua popolarit\u00e0.\nIl 1\u00ba febbraio 2016, il primo test elettorale del caucus dell'Iowa certifica il declino di Carson iniziato nel novembre 2015, declino che lo tenne lontano dalla nomination: 4\u00b0 su 12 col 9,3% pari a 17 355 voti conquistando solo tre delegati, e lontano dal podio dominato da Ted Cruz (28%), Donald Trump (24%) e Marco Rubio (23%), comunque ben al di sopra dei candidati moderati Paul e Bush confinati tra 4.5-3% grazie ad un elettorato evangelico ultraconservatore tipico dello Iowa. Tuttavia dopo il voto Trump chiese di annullare la vittoria di Cruz o di ripetere il voto, in quanto, prima del caucus, i suoi sostenitori avrebbero fatto circolare la falsa notizia del ritiro di Carson, convincendo cos\u00ec gli indecisi evangelici di destra a sostenere il senatore ultraconservatore del Texas invece del neurochirurgo afroamericano. La stessa moglie di Carson conferm\u00f2 la manipolazione costringendo Cruz a scusarsi per l'accaduto ma il risultato non venne comunque invalidato.\nIl 7 febbraio 2016, nelle primarie del New Hampshire, stato liberal del New England, che vide il trionfo di Donald Trump (35%), Carson sub\u00ec un tracollo, piazzandosi 9\u00ba su 10 candidati, con solo il 2.3%, pari a 6 550 voti, senza delegati, superando solo l'ex Governatore della Virginia Jim Jilmore, piazzatosi ultimo posto con un misero 0.05%. Tuttavia, nonostante gli abbandoni eccellenti di altri candidati, Carson decise di proseguire la corsa, corsa che lo condurr\u00e0, il 20 febbraio 2016 alle primarie della Carolina del Sud dove si piazzer\u00e0 ultimo, 6\u00b0 su 6, col 7.2% pari a 52 352 voti, in uno scontro per il podio con John Kasich (7.6%) e Jeb Bush, ma lontanissimo dai primi posti che confermano Ted Cruz (22.3%), Marco Rubio (22.5%) e Donald Trump (32.5%), che, grazie al maggioritario, riesce ad accaparrarsi tutti i delegati della Carolina del Sud. Il 23 febbraio 2016, il caucus repubblicano in Nevada vide Carson sempre in basso, 4\u00b0 su 5, con il 4.8% pari a 3 649 voti e 2 delegati, superando solo il Governatore dell'Ohio, il moderato John Kasich al 3.6%. Podio lontano anni luce da Donald Trump primo con il 46%, seguito a distanza da Marco Rubio al 24% e da Ted Cruz al 21%. Appare chiaro come i voti ultraconservatori anti-establismen su Carson siano stati fagocitati dal ciclonico Trump, e come la corsa per la nomination si sia ristretta ad un duello a tre tra lo stesso Trump, Rubio e Cruz, mentre erano attesi, dopo il voto, il ritiro di Kasich e Carson. Tuttavia entrambi decisero di continuare a correre per il Super marted\u00ec, mossa ritenuta di sostegno a Trump.\nIl 1\u00ba marzo 2016, 13 Stati votano per il caucus e le primarie, votazioni che misero in palio met\u00e0 dei delegati per la nomination. Complessivamente Carson si piazza\u00f2 ultimo con il 5.8% conquistando solo 487 257 voti pari a 3 delegati, superato da John Kasich col 6.4% con 11 delegati, Marco Rubio col 22% con 96 delegati, Ted Cruz col 29% pari a 219 delegati e Donald Trump col 34% pari a 256 delegati. Carson mediamente ottenne tra il 5-6%, si piazz\u00f2 al fondo classifica insieme a John Kasich, che ottenne tra 6-7% dei voti. Carson ottenne il maggior consenso in Alaska con l'11%, tallonando Rubio al 15% per il terzo posto, mentre Kasich dovette accontentarsi del 4%. Il risultato peggiore Carson lo registr\u00f2 con il 3% in Massachusetts. Per il resto, a parte l'Alabama dove ottenne il 10%, suo secondo miglior risultato grazie al quale si avvicin\u00f2 al terzo posto di Rubio con il 19%, Carson sfida sempre Kasich per evitare l'ultimo posto: in Arkansas si piazz\u00f2 quarto con il 6% contro il 4% di Kasich, come in Oklahoma, in Minnesota con il 7% ad un soffio dal 6% del rivale, in Tennessee con l'8% contro il 5%, mentre pareggiarono in Georgia (6%) e in Texas (4%), mentre giunse ultimo con il 6% in Virginia, contro il 9% del Governatore dell'Ohio, oppure in Vermont con il 4%. Qui Kasich col 30% contese la vittoria a Trump col 33% seguito da Rubio col 19% e Cruz con il 10%, ma soprattutto in Massachusetts dove con il 3% si piazz\u00f2 ultimo, seguito da Cruz al 10% mentre a pari merito al 18% se la contesero Rubio e Kasich, con la vittoria straordinaria di Trump, che col 49%, raggiunse la percentuale pi\u00f9 alta di tutta la campagna elettorale. Dopo il voto Carson ammise che non \"vedeva pi\u00f9 futuro per la sua corsa presidenziale, affermando che molte persone, pur avendo molta stima in lui, semplicemente non avrebberp votato\" e annunciando che non avrebbe preso parte al dibattito repubblicano, ma senza ancora ufficialmente lasciare.\nIl 4 marzo 2016 ha annunciato il suo ritiro dalla corsa per le presidenziali del 2016 criticando duramente i toni e le offese personali che l'hanno negativamente contraddistinta.\nCarson fu il primo a lasciare dopo il Supermarted\u00ec mentre fu l'ottavo dopo un voto elettorale, dopo Jeb Bush (South Carolina), Jim Gilmore, Carly Fiorina e Chris Christie (New Hampshire), Rick Santorum, Rand Paul e Mike Huckabee (Iowa), il quattordicesimo in assoluto a lasciare dopo George Pataki, Lindsey Graham, Bobby Jindal, Scott Walker e Rick Perry. Fu il terzo afroamericano a ritirarsi in assoluto per le primarie di entrambi gli schieramenti, dopo il democratico Jesse Jackson nelle primarie del 1984, il repubblicano Alan Keyes nelle primarie del 2000 e 2008 e l'imprenditore Hermann Cain, ma primo e unico fra i repubblicani nel 2016. Molto atteso sar\u00e0 il suo sostegno che tutti sono certi sar\u00e0 dato a Donald Trump, vista l'affinit\u00e0 ideologica e il rapporto amichevole avuto in tutta campagna nei confronti del poi futuro presidente.\nIl 12 marzo 2016 diede il suo appoggio ufficiale a Donald Trump con cui condivise per tutta la campgna l'ortodossia ultraconservatrice e anti-establishment. Carson fu l'ottavo ex candidato repubblicano nella corsa presidenziale 2016 dopo Lindsey Graham (Bush), Rick Perry (Cruz), George Pataki (Rubio), Bobby Jindal (Rubio), Rick Santorum (Rubio), Chris Christie (Trump) e Carly Fiorina (Cruz), quarto dopo Santorum (Iowa), Christie (Nevada), Fiorina (Michigan-Mississippi-Hawaii-Idaho) a fare un appoggio elettorale dopo un voto elettorale. Fu il primo afroamericano in assoluto da ex candidato a fare un endorsement in una elezione primaria, primo in assoluto nel 2016 e primo fra i repubblicani. Carson fu il secondo in assoluto a sostenere Trump dopo il governatore del New Jersey, il moderato Chris Christie dopo il caucus del Nevada.\nPremi.\nCarson ricevette numerose onorificenze e riconoscimenti nel corso degli anni, tra i quali oltre 61 dottorati honoris causa. Fu inoltre membro della American Academy of Achievement, la Horatio Alger Association, la Alpha Omega Alpha Honor Medical Society, la Yale Corporation, della Yale University, e molte altre prestigiose organizzazioni. \u00c8 membro del Consiglio di Amministrazione di Kellogg Company, Costco Wholesale Corporation, e America's Promise. Fu anche il presidente e cofondatore del \"Fondo studi Carson\", che riconosce borse di studio a giovani di ogni estrazione che si siano distinti per eccezionali risultati accademici e per doti umanitarie. Infatti il desiderio di Ben e sua moglie fu sempre quello di poter creare un fondo nazionale scolastico istituito per giovani che abbiano capacit\u00e0 negli studi riuscendo a realizzare i sogni di molti studenti brillanti, che, economincamente, non avrebbero avuto le possibilit\u00e0 di accedere a universit\u00e0 prestigiose. Nel 2007, venne inserito nella Wesleyan Indiana University Society of World Changers ricevendo, come oratore, un dottorato onorario. Nel 2008 torn\u00f2 alla IWU, insieme al suo amico, Tony Dungy.\nIl 19 giugno 2008, Carson ha ricevuto la Medaglia Presidenziale della Libert\u00e0 dal presidente George W. Bush. \u00c8 un destinatario del Ford's Theatre Lincoln Medal, e, nel 2010 fu incaricato per l'Institute of Medicine, della United States National Academy of Sciences. Inoltre ha fondato due scuole: \"Benjamin S. Carson Honors\" e \"Accademia di scienza\" nel Wisconsin."}
{"id": "3282534", "revid": "98077", "url": "https://it.wikipedia.org/wiki?curid=3282534", "title": "Canonico Agudio", "text": ""}
{"id": "3282535", "revid": "1305772", "url": "https://it.wikipedia.org/wiki?curid=3282535", "title": "Rise of Prussia", "text": "Rise of Prussia \u00e8 un videogioco di strategia a turni sviluppato dalla AGEOD nel 2010.\nIl gioco \u00e8 ambientato durante la Guerra dei sette anni, i giocatori hanno l'opportunit\u00e0 di scegliere quale tra i due schieramenti interpretare: i prussiani (e relativi alleati) guidati da Federico II oppure gli austriaci (e relativi alleati).\nOgni esercito e ogni comandante ha le proprie abilit\u00e0 specifiche che danno bonus alle loro unit\u00e0, come nei precedenti giochi sono disponibili diversi scenari, che coprono una singola battaglia, un anno di guerra o l'intero conflitto."}
{"id": "3282536", "revid": "212348", "url": "https://it.wikipedia.org/wiki?curid=3282536", "title": "Agudio", "text": ""}
{"id": "3282537", "revid": "300067", "url": "https://it.wikipedia.org/wiki?curid=3282537", "title": "Eugene Moore", "text": ""}
{"id": "3282542", "revid": "432001", "url": "https://it.wikipedia.org/wiki?curid=3282542", "title": "Windows Home Server V2", "text": ""}
{"id": "3282545", "revid": "1543377", "url": "https://it.wikipedia.org/wiki?curid=3282545", "title": "Karsten Brannasch", "text": "Biografia.\nAi XVII Giochi olimpici invernali (edizione disputatasi nel 1994 a Lillehammer, Norvegia) vinse la medaglia d'oro nel Bob a quattro con i connazionali Harald Czudaj, Olaf Hampel e Alexander Szelig, partecipando per la nazionale tedesca.\nIl tempo totalizzato fu di 3:27,78, con differenza minima rispetto alla nazionale svizzera e all'altra nazionale tedesca (medaglia di bronzo), 3:27,84 e 3:28,01 i loro tempi."}
{"id": "3282549", "revid": "287204", "url": "https://it.wikipedia.org/wiki?curid=3282549", "title": "William Hewitt", "text": "William o Bill Hewitt possono riferirsi a:"}
{"id": "3282550", "revid": "300067", "url": "https://it.wikipedia.org/wiki?curid=3282550", "title": "Billy Hewitt", "text": ""}
{"id": "3282551", "revid": "300067", "url": "https://it.wikipedia.org/wiki?curid=3282551", "title": "Bill Hewitt", "text": ""}
{"id": "3282554", "revid": "1573940", "url": "https://it.wikipedia.org/wiki?curid=3282554", "title": "Palazzo Zani-Spadaro", "text": "Palazzo Zani-Spadaro \u00e8 un edificio storico della citt\u00e0 di Reggio Calabria che occupa parte dell'isolato ad angolo tra le vie Aschenez e Giulia. \nL'edificio, completato nel 1926, \u00e8 stato progettato dall'ingegnere Gino Zani anche se il progetto porta la firma dell'ingegnere Pietro Spinelli e rappresenta uno degli esempi pi\u00f9 significativi di architettura \"Liberty\" della citt\u00e0 post terremoto. Attualmente \u00e8 ad uso di civile abitazione. Il palazzo si articola su due piani, ha un impianto planimetrico di forma quadrangolare e vi si accede da due ingressi posti sui due prospetti attraverso una scala interna che serve gli appartamenti.\nDescrizione architettonica.\nAl piano terra le facciate si presentano con un basamento con motivi geometrici a rilievo per assorbire i dislivelli dell'andamento del terreno ai cui angoli sono collocati gli ingressi con arco a tutto sesto, e due finestre tripartite con colonnine, di cui quello principale affaccia su via Giulia. Le finestre sono architravate di forma rettangolare con particolari inferriate in ferro battuto in stile \"liberty\".\nAl primo piano in linea con i due ingressi corre ad angolo un balcone con balaustra con colonnine e aperture bifore e trifore con archi e per i restanti prospetti si ripetono aperture ad arco a tutto sesto talune complete di balcone della stessa tipologia di quello ad angolo. Lungo tutti i prospetti si sviluppa una fascia riccamente decorata con motivi floreali sovrastata dal cornicione e dagli elementi aggettanti delle falde che si chiudono con una balaustra rettilinea.\nLa pietra artificiale.\nLa pietra artificiale, ottenuta miscelando malta di cemento con sabbia ed inerti di marmo o travertino, \u00e8 stata utilizzata soprattutto per i basamenti e per gli elementi decorativi, levigata e lucidata per le colonne ad imitazione del marmo. Alcuni edifici del Centro Storico come Palazzo Zani Spadaro o Villino Nesci, hanno una tale accuratezza e buona fattura della pietra artificiale da essere giunti ad oggi in ottime condizioni a distanza di quasi un secolo."}
{"id": "3282558", "revid": "767487", "url": "https://it.wikipedia.org/wiki?curid=3282558", "title": "Ba\u010datskij", "text": "Ba\u010datskij \u00e8 una cittadina della Russia siberiana meridionale (oblast' di Kemerovo); appartiene amministrativamente al distretto urbano della citt\u00e0 di Belovo.\nPresso la cittadina \u00e8 attiva un'importante miniera di carbone."}
{"id": "3282561", "revid": "1543377", "url": "https://it.wikipedia.org/wiki?curid=3282561", "title": "Alexander Szelig", "text": "Biografia.\nAi XVII Giochi olimpici invernali (edizione disputatasi nel 1994 a Lillehammer, Norvegia) vinse la medaglia d'oro nel Bob a quattro con i connazionali Karsten Brannasch, Olaf Hampel e Harald Czudaj, partecipando per la nazionale tedesca.\nIl tempo totalizzato fu di 3:27,78, con differenza minima rispetto alla nazionale svizzera e all'altra nazionale tedesca (medaglia di bronzo), 3:27,84 e 3:28,01 i loro tempi.\nInoltre ai campionati mondiali vinse numerose medaglie:"}
{"id": "3282566", "revid": "36426", "url": "https://it.wikipedia.org/wiki?curid=3282566", "title": "Crocifissione (Lorenzo Lotto)", "text": ""}
{"id": "3282568", "revid": "309289", "url": "https://it.wikipedia.org/wiki?curid=3282568", "title": "Belogorsk (Oblast' di Kemerovo)", "text": "Belogorsk \u00e8 una cittadina della Russia siberiana meridionale, compresa nella oblast' di Kemerovo (\"rajon\" Tisul'skij)."}
{"id": "3282571", "revid": "1573940", "url": "https://it.wikipedia.org/wiki?curid=3282571", "title": "Gramoteino", "text": "Gramoteino \u00e8 una cittadina della Russia siberiana meridionale (oblast' di Kemerovo); appartiene amministrativamente al distretto urbano della citt\u00e0 di Belovo.\nSorge nella parte centrale della \"oblast\"', lungo il corso del fiume Inja."}
{"id": "3282572", "revid": "287204", "url": "https://it.wikipedia.org/wiki?curid=3282572", "title": "Bacatskij", "text": ""}
{"id": "3282574", "revid": "80339", "url": "https://it.wikipedia.org/wiki?curid=3282574", "title": "Ba\u010datski", "text": ""}
{"id": "3282575", "revid": "486946", "url": "https://it.wikipedia.org/wiki?curid=3282575", "title": "Muzeul National de Arta al Rom\u00e2niei", "text": ""}
{"id": "3282576", "revid": "1573940", "url": "https://it.wikipedia.org/wiki?curid=3282576", "title": "Lara Jo Regan", "text": "Lara Jo Regan \u00e8 anche diventata famosa per la realizzazione del progetto \"What Is Mr. Winkke?\", una serie di fotografie ad un cagnolino randagio, che sono diventate un piccolo fenomeno di costume negli Stati Uniti, comparso anche nella serie televisiva \"Sex and the City\"."}
{"id": "3282577", "revid": "80339", "url": "https://it.wikipedia.org/wiki?curid=3282577", "title": "Bachatsky", "text": ""}
{"id": "3282580", "revid": "6923", "url": "https://it.wikipedia.org/wiki?curid=3282580", "title": "Bellidiastrum michelii", "text": "L'Astro falsa pratolina (nome scientifico Bellidiastrum michelii ) \u00e8 una piccola pianta erbacea, perenne spontanea dei pascoli collinari e montani appartenente alla famiglia delle Asteraceae. \u00c8 anche l'unica specie del genere Bellidiastrum .\nEtimologia.\nIl botanico Cassini nel nominare questo fiore ha unito due parole \"bellis\" (in riferimento alla margheritina dei prati - pratolina) e \"astrer\" (astro, stella); mentre L'epiteto specifico (\"michelii\") \u00e8 stato dato in onore al botanico italiano Pier Antonio Micheli (1679 \u2013 1737). \nIl binomio scientifico attualmente accettato (\"Bellidiastrum michelii\") \u00e8 stato proposto dal botanico e naturalista francese Alexandre Henri Gabriel de Cassini (1781 - 1832) nella pubblicazione \"\u201dDictionnaire des Sciences Naturelles\u201d\" del 1817.\nDescrizione.\nL'altezza di queste piante pu\u00f2 variare da 1 \u2013 2 dm. La forma biologica della pianta \u00e8 definita come emicriptofita rosulata (H ros): ossia \u00e8 una pianta perennante per mezzo di gemme al livello del terreno protette dalla lettiera o dalla neve, mentre le foglie sono disposte a formare una rosetta basale. \nRadici.\nLe radici sono secondarie da rizoma.\nFoglie.\nSono presenti solo foglie radicali disposte in rosetta a forma ovato-spatolata (o anche oblaceolata); la superficie \u00e8 peloso-irsuta; i margini sono dentati (con 13 \u2013 19 denti). Dimensione della lamina: larghezza 17 \u2013 25\u00a0mm; lunghezza 30 \u2013 50\u00a0mm.\nInfiorescenza.\nL'infiorescenza \u00e8 composta da un solo capolino con la tipica forma di una margherita. La struttura dei capolini \u00e8 quella delle Asteraceae: il peduncolo sorregge un involucro cilindrico composto da diverse squame che fanno da protezione al ricettacolo nudo e piano nella parte terminale sul quale s'inseriscono due tipi di fiori: i fiori esterni ligulati, e i fiori centrali tubulosi. In particolare quelli periferici sono femminili, sono disposti su un'unica circonferenza (o raggio o serie) ed hanno una corolla ligulata con la ligula molto allargata; quelli interni, tubulosi, sono altrettanto numerosi e sono ermafroditi. Le squame dell'involucro sono spiralate in pi\u00f9 serie (2 \u2013 3 o pi\u00f9). Lunghezza dei peduncoli: 2 \u2013 3\u00a0cm. Diametro del capolino: 2 \u2013 3,5\u00a0cm. Diametro dell'involucro: 8\u00a0mm. Dimensioni delle squame: larghezza 1 - 1,5\u00a0mm; lunghezza 6 \u2013 8\u00a0mm.\nFiore.\nI fiori sono zigomorfi (quelli periferici ligulati) e attinomorfi(quelli centrali tubolosi). Entrambi sono tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi).\nFrutti.\nIl frutto \u00e8 un achenio sormontato da un pappo setoloso.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza del \"Bellidiastrum michelii\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere \"Bellidiastrum\" \u00e8 un genere monospecifico ( comprende una sola specie, quella di questa voce).\nLa posizione tassonomica di questo fiore \u00e8 in via di sistemazione. Dopo gli studi filogenetici di questi ultimi anni fatti sul genere \"Aster\", diverse sue specie sono state spostate ad altri genere come quello di questa voce. Non tutte le checklist sono state aggiornate e alcune mantengono ancora la vecchia denominazione (\"Aster bellidiastrum\"). In precedenza questa specie era assegnata al genere \"Doronicum\".\nIl basionimo per questa specie \u00e8: \"Doronicum bellidiastrum\" .\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nSi distingue dalle specie del genere \"Bellis\" in quanto le setole del pappo sono persistenti. Un altro fiore simile \u00e8 la \u201cPratolina\u201d (\"Bellis perennis\"); si distinguono in quanto quest'ultimo fiore \u00e8 pi\u00f9 piccolo e la rosetta basale \u00e8 appiattita. Altri fiori simili sono le \u201cclassiche margherite\u201d (genere \"Leucanthemum\"), ma sono pi\u00f9 alte e possiedono foglie caulinari.\nUsi.\nQuesto fiore viene usato nei giardini rocciosi e alpini in zone semi-ombreggiate. Pu\u00f2 essere moltiplicato per divisione del piede a primavera (ma si riproduce anche per seme)."}
{"id": "3282583", "revid": "199745", "url": "https://it.wikipedia.org/wiki?curid=3282583", "title": "Astro falsa pratolina", "text": ""}
{"id": "3282584", "revid": "122246", "url": "https://it.wikipedia.org/wiki?curid=3282584", "title": "Supercoppa francese (pallavolo maschile)", "text": "La Supercoppa francese \u00e8 un trofeo per squadre di club francesi organizzato dalla FFVB e dalla LNV."}
{"id": "3282585", "revid": "199745", "url": "https://it.wikipedia.org/wiki?curid=3282585", "title": "Bellidiastrum", "text": ""}
{"id": "3282586", "revid": "1543377", "url": "https://it.wikipedia.org/wiki?curid=3282586", "title": "Convenzioni dell'Aia del 1899 e del 1907", "text": "Le convenzioni dell'Aia del 1899 e del 1907 sono una serie di trattati internazionali stipulati in occasione di due conferenze internazionali per la pace tenutesi all'Aia nel 1899 e nel 1907.\nLe conferenze furono convocate dallo zar Nicola II di Russia per discutere i principi del diritto bellico, apportare delle modifiche alla convenzione di Ginevra del 1864, istituire una corte permanente e limitare l'uso di armamenti mediante apposite convenzioni internazionali. La prima conferenza si tenne dal 18 maggio al 29 luglio del 1899 e vi parteciparono i rappresentanti di 26 Stati presieduti dal barone russo Egor Egorovi\u010d Staal, la seconda, dal 15 luglio al 17 ottobre 1907, vide la partecipazione di 44 stati e la proposta di convocazione da parte del presidente degli Stati Uniti Theodore Roosevelt.\nInsieme a quelle di Ginevra, le convenzioni dell'Aia rappresentano i primi tentativi di formalizzare leggi per i tempi di guerra e definire i concetti di crimini di guerra all'interno del diritto internazionale. Una terza conferenza era stata pianificata per il 1914, successivamente spostata al 1915, ma non ebbe mai luogo per lo scoppio della prima guerra mondiale.\nLo sforzo maggiore, in entrambe le conferenze, fu quello di istituire un tribunale internazionale vincolante, per l'arbitrato obbligatorio onde risolvere le controversie internazionali, che avrebbe dovuto rendere inutile il ricorso alla guerra.\nLa prima conferenza di pace (1899).\nLa prima conferenza di pace venne proposta il 29 agosto 1898 dallo zar russo Nicola II. Egli e il conte Michail Nikolaevi\u010d Murav'\u00ebv, suo ministro degli esteri, si mossero affinch\u00e9 la conferenza si svolgesse il pi\u00f9 rapidamente possibile.La conferenza si apr\u00ec il 18 maggio 1899, giorno del compleanno dello zar. Parteciparono 26 Stati e imperi che governavano la grande maggioranza del territorio mondiale.\nDurante la conferenza si posero le basi per la definizione del moderno diritto bellico e per la costituzione della Corte permanente di arbitrato, la pi\u00f9 antica istituzione con giurisdizione sovranazionale tuttora in vigore per la risoluzione di dispute internazionali, e si discussero convenzioni per il disarmo e la limitazione di armamenti altamente nocivi. Si fece riferimento alla conferenza di Bruxelles del 1874 per \"sottoporre a revisione le leggi e gli usi generali della guerra, sia per meglio determinarli, sia per tracciar loro certi limiti, affine di mitigarne per quanto \u00e8 possibile l'asprezza\".\nLa convenzione venne firmata il 29 luglio dello stesso anno ed entr\u00f2 in vigore il 4 settembre 1900.\nConvenzioni della prima conferenza di pace.\nIl trattato si componeva di tre convenzioni e tre dichiarazioni addizionali:\nLa seconda conferenza di pace (1907).\nI lavori della seconda conferenza di pace (L'Aja, 15 luglio - 17 ottobre 1907) si svolse tra il 15 giugno e l'8 ottobre 1907, per allargare il campo normativo della originale convenzione dell'Aia, modificandone tuttavia alcune parti e aggiungendone altre, con un'attenzione particolare rivolta alla guerra navale. Fu firmata il 18 ottobre 1907 ed entr\u00f2 in vigore il 26 gennaio 1910.\nIn quest'occasione venne ratificata la convenzione istitutiva della Corte permanente di arbitrato e furono firmate varie convenzioni di diritto bellico. La conferenza venne sempre promossa dallo zar russo Nicola II con il suggerimento del presidente statunitense Roosevelt. Vi parteciparono 44 Paesi, tra cui tutti gli Stati latino-americani.\nLa delegazione britannica includeva Donald James Mackay, Sir Ernest Satow e Eyre Crowe. La delegazione russa era guidata da Fyodor Martens. La delegazione brasiliana era condotta dallo statista Ruy Barbosa de Oliveira, il cui contributo fu fondamentale per la difesa del principio dell'uguaglianza giuridica delle nazioni.\nLa convenzione fu firmata, ma mai ratificata dal Regno d'Italia (con l'eccezione della X convenzione con regio decreto 15 dicembre 1936 n. 2233, ratificata il 15 febbraio 1937) e, sebbene ritenuta corrispondente al diritto consuetudinario, per il mancato deposito delle ratifiche per essa non fu mai in vigore.\nConvenzioni della seconda conferenza di pace.\nIl trattato si componeva di tredici convenzioni, dodici delle quali furono ratificate dagli Stati ed entrarono quindi in vigore:\nFurono inoltre firmate due dichiarazioni:"}
{"id": "3282590", "revid": "1318658", "url": "https://it.wikipedia.org/wiki?curid=3282590", "title": "Venere e Cupido (Lotto)", "text": "Venere e Cupido \u00e8 un dipinto a olio su tela (92,4x111,4\u00a0cm) di Lorenzo Lotto, databile al 1530 circa e conservato nel Metropolitan Museum a New York.\nStoria.\nL'opera \u00e8 nota dal 1918 e si ignora la sua destinazione originale. Pubblicata in un'incisione inserita da Salomon Reinach nel \"R\u00e9pertoire des peintures du Moyen \u00c2ge et de la Renaissance\", ricomparve solo nel 1986, quando l'acquist\u00f2 il museo statunitense.\nLe ipotesi pi\u00f9 credibili legano il dipinto ad un'occasione matrimoniale, a giudicare dai numerosi simboli nuziali ed erotici. Presumibilmente dei coniugi Gerolamo Brembati di figlio del conte Leonino e di Lucina di cui l'artista aveva fatto il ritratto, con Caterina figlia di Pietro Suardi, due famiglie facoltose e importanti nella Bergamo dei primi anni del XVI secolo e che avevano stretti legami con l'artista veneziano.\nDescrizione e stile.\nSullo sfondo di una tenda rossa appesa a un albero con dell'edera, Venere sta distesa nuda su un panno con vicino Cupido in piedi. Gli oggetti sparsi tutt'attorno hanno vari significati allegorici, dalla fecondit\u00e0 (cornucopia), al matrimonio (il mirto della ghirlanda), alla femminilit\u00e0 (la conchiglia, i petali di rosa). La stessa acconciatura della dea, con diadema e velo, era tipica delle spose. Simbolo di purezza \u00e8 l'orecchino a pendente con una perla. Curioso \u00e8 lo scanzonato gesto di Cupido che fa la pip\u00ec centrando la ghirlanda fino al ventre di Venere, una chiara allusione erotica alla fertilit\u00e0. La figura di un ragazzo in et\u00e0 prepuberale nell'atto di urinare \u00e8 un motivo artistico classico noto come puer mingens, che \u00e8 stato ripreso durante il Rinascimento.\nLa dea, che si rif\u00e0 alla \"Venere dormiente\" di Giorgione, mostra senza preoccupazione la propria nudit\u00e0, sveglia e cosciente, guardando anche negli occhi lo spettatore. Davanti si vede un bruciatore di incenso, un bastone e un serpente. La dea sembra quindi benedire la coppia che sta per sposarsi, augurando loro fertilit\u00e0, guardandosi per\u00f2 dai pericoli nascosti, come il serpente. L'edera \u00e8 invece simbolo di amore eterno."}
{"id": "3282592", "revid": "767487", "url": "https://it.wikipedia.org/wiki?curid=3282592", "title": "Amesoeurs", "text": "Gli Amesoeurs sono stati un gruppo musicale black metal francese originario di Avignone, attivo fra il 2004 e il 2009. Il genere della band mischiava sonorit\u00e0 black metal cupe e desolanti con la malinconia grigia del post-punk. La formazione ha inoltre visto molti nomi illustri del nuovo filone black metal francese come Neige (Alcest, Peste Noire e Mortifera), Fursy Teyssier (Les Discrets, Alcest e Phest), la cantante Audrey Sylvain (Valfunde e Peste Noire) e il batterista Winterhalter (Alcest, Peste Noire, Phobos, Les Discrets, Hexenauge e Bahrrecht). Le tematiche affrontate dal gruppo erano la modernit\u00e0, la vita urbana e la depressione.\nLa proposta del gruppo si \u00e8 fatta conoscere con l'EP \"Ruines Humaines\" e poi con uno split assieme ai Valfunde. Il primo album \u00e8 stato pubblicato nel 2009.\nHanno eseguito un solo live, nel 2005.\nLa band si \u00e8 sciolta in seguito alla pubblicazione dell\"'album omonimo\" a causa dell'incapacit\u00e0 di concordare il proprio futuro assieme."}
{"id": "3282601", "revid": "1684799", "url": "https://it.wikipedia.org/wiki?curid=3282601", "title": "Piero Pioppo", "text": "Biografia.\nFormazione e ministero sacerdotale.\nOrdinato sacerdote il 29 giugno 1985 dall'allora vescovo di Acqui Livio Maritano, \u00e8 laureato in teologia dogmatica.\nIl 1\u00ba luglio 1993 \u00e8 entrato nel corpo diplomatico della Santa Sede. Ha prestato servizio nelle rappresentanze pontificie di Corea e Cile. Ha inoltre lavorato presso la Sezione Affari Generali della Segreteria di Stato Vaticana. Segretario del card. Sodano, \u00e8 pi\u00f9 volte citato dai media nei sottili scontri tra le varie \"fazioni\" del Vaticano.\nIl 7 luglio 2006 \u00e8 nominato (come ultimo atto rilevante del cardinal Sodano che lasciava la carica alla Segreteria di Stato) prelato dell'Istituto per le opere di religione, carica che ufficialmente ha ridotti compiti operativi, ma d\u00e0 accesso a tutti i conti e ai documenti riservati. Monsignor Pioppo riesce a conservare il suo incarico ancora per quattro anni, mentre segretario di Stato \u00e8 il cardinal Bertone. I \"media\" pertanto hanno frequentemente riportato il nome di Mons. Pioppo in tutte le occasioni in cui lo IOR \u00e8 rimasto coinvolto in alcune discusse operazioni finanziarie. In particolare si \u00e8 fatto il nome di mons. Pioppo per pretesi versamenti passati attraverso conti IOR di danari sospetti nell'operazione della cessione di Banca Antonveneta da Banco Santander a Monte Dei Paschi di Siena, operazioni della grande finanza internazionale oggetto di esame da parte delle magistrature.\nMinistero episcopale.\nIl 25 gennaio 2010 \u00e8 stato nominato da papa Benedetto XVI nunzio apostolico in Camerun e Guinea Equatoriale elevandolo alla sede titolare di Torcello con dignit\u00e0 arcivescovile. Tale nomina venne letta dal vaticanista americano Gerald Posner come conseguenza dell'inimicizia di Pioppo con mons. Bertone, che avrebbe provato cos\u00ec a liberarsi della presenza in Vaticano di un prelato troppo legato ad Angelo Sodano.\nHa ricevuto l'ordinazione episcopale il 18 marzo 2010 dalle mani del cardinale segretario di Stato Tarcisio Bertone, co-consacranti Pier Giorgio Micchiardi e Nestorius Timanywa. Il 13 ottobre 2012 firma a Mongomo un accordo sulle relazioni tra la Santa Sede e la Guinea Equatoriale.\nIl suo operato come nunzio ha suscitato qualche critica.\nL'8 settembre 2017 \u00e8 stato nominato da papa Francesco nunzio apostolico in Indonesia.\nIl 19 marzo 2018 lo stesso papa lo ha nominato anche nunzio apostolico presso l'Associazione delle Nazioni del Sud-Est Asiatico.\nHa guidato la delegazione della Santa Sede alla \"conferenza sugli oceani \" di Bali, importante esempio di intervento a livello internazionale \"vaticana\" su una tematica ecologica e non ecclesiastica. Dopo la conferenza mons. Pioppo propose una serie di incontri tra le autorit\u00e0 indonesiane e la Santa Sede che sfociarono poi nell'appoggio esplicito fornito dal Vaticano alla controversa politica di lotta alla pesca illegale messa in atto dal governo indonesiano.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3282605", "revid": "37432663", "url": "https://it.wikipedia.org/wiki?curid=3282605", "title": "Georgi Asparoukhov", "text": ""}
{"id": "3282609", "revid": "339392", "url": "https://it.wikipedia.org/wiki?curid=3282609", "title": "Chromium OS", "text": ""}
