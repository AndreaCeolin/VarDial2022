{"id": "7638975", "revid": "767487", "url": "https://it.wikipedia.org/wiki?curid=7638975", "title": "Pulgasari", "text": "Pulgasari \u00e8 un film del 1985 diretto da Shin Sang-ok e Chong Gon-jo.\nAddetto agli effetti speciali era Kim Duk-ho, con la supervisione di Teruyoshi Nakano. Il film, con interpreti principali Chang Son Hui e Pak Sung Ho, \u00e8 basato sulla leggenda del bulgasari.\nIl regista Shin Sang-ok era stato rapito nel 1978 dalla Forza per Operazioni speciali dell'Armata Popolare Coreana agli ordini di Kim Jong-il, figlio del Presidente Kim Il-sung. \"Pulgasari\" fu l'ultimo dei film che egli fu costretto a girare dal governo nordcoreano. Infatti, prima della conclusione delle riprese, egli fugg\u00ec negli Stati Uniti d'America con la moglie, l'attrice Choi Eun-hee. Il film fu terminato da Chong Gon-jo, secondo alcuni pseudonimo di Kim Jong-il in persona.\nTrama.\nNella Corea feudale, sotto la dinastia Goryeo, un re controlla la penisola con pugno di ferro, mantenendo sottomessi i braccianti con la miseria e la fame. Un vecchio fabbro imprigionato per aver difeso il suo popolo crea col riso la figura di un mostriciattolo e prima di morire chiede agli dei della terra e del cielo di rendere la sua figura una statua vivente che protegga i ribelli e gli oppressi. Quando la figura entra a contatto col sangue della figlia del fabbro, prende vita, diventando un mostro gigante che si nutre di metallo. La ragazza lo chiama Pulgasari, perch\u00e9 questo era il nome del mostro mitico che il padre descriveva come divoratore di ferro e acciaio. Pulgasari ora ha un legame speciale con la ragazza e, dopo aver mangiato alcuni arnesi da contadino, diventa una figura imponente e potente.\nDopo le lunghe sofferenze, i braccianti formano un esercito, assediano il palazzo del governatore della regione e lo uccidono. Allarmato, il re vorrebbe reprimere la rivolta, ma ben presto s'imbatte nell'esercito di braccianti che combatte con Pulgasari per abbattere la monarchia corrotta. Pulgasari ottiene molte vittorie grazie alla sua interminabile fame di metallo di qualunque tipo, prontamente preparato dai suoi nemici. Tuttavia, dopo aver catturato e giustiziato il capo della ribellione, destinato a sposare la figlia del fabbro, l'esercito del re, dopo aver minacciato la ragazza, cattura Pulgasari, ed \u00e8 convinto di averlo ucciso bruciandolo. Fuggita, la figlia del fabbro riporta in vita il mostro tornando sul luogo del rogo e versando un po' del suo sangue. Pulgasari cresce sempre pi\u00f9 ed attacca il palazzo reale, distruggendolo ed uccidendo il re.\nSconfitto il re, Pulgasari inizia a mangiare le armi e gli utensili dei ribelli, che sono dati senza obiezioni alla creatura, poich\u00e9 i braccianti ancora credono che Pulgasari sia buono e saggio. Avendo compreso che la fame del mostro non si placher\u00e0 mai e che egli sta opprimendo la gente che in precedenza aveva salvato, la figlia del fabbro decide di sacrificarsi nascondendosi in un cannone che viene trovato e mangiato da Pulgasari. Pulgasari urla, poich\u00e9 la presenza della ragazza fa esplodere il suo stomaco, uccidendoli entrambi tragicamente, ma salvando un intero popolo.\nProduzione.\nKim Jong-il era un grande ammiratore di Shin Sang-ok, di Godzilla e di altri film kaij\u016b. Aveva ordinato il rapimento del regista e della moglie, la famosa attrice Choi Eun-hee con l'obiettivo specifico di realizzare film fantasy e di propaganda per il governo nordcoreano. Kim Jong-il produsse Pulgasari tramite la Korean Film Studio, come aveva fatto in precedenza con gli altri film del regista, che fugg\u00ec con la moglie negli Stati Uniti d'America in occasione di un festival in Australia.\nIl film fu influenzato in particolare da \"Il ritorno di Godzilla\" e lo staff dei Toho Studios, creatori di Godzilla, supervision\u00f2 gli effetti speciali. All'inizio, furono ingannati, poich\u00e9 credevano di dover filmare in Cina.\nJonathan Ross dichiar\u00f2 che il film era considerato dal governo nordcoreano una metafora degli effetti del capitalismo incontrollato e del potere del popolo.\nCast.\nI giapponesi Kenpachiro Satsuma e Teruyoshi Nakano, rispettivamente attore protagonista e addetto agli effetti speciali della serie di Godzilla, parteciparono al film in qualit\u00e0 di attore protagonista (nel ruolo di Pulgasari) e supervisore degli effetti speciali.\nSoggetto.\nIl film \u00e8 basato su una creatura leggendaria chiamata Pulgasari o Bulgasari. La storia originale era ambientata nella citt\u00e0 di Songdo (l'attuale Kaes\u014fng).\nAccoglienza.\nKenpachiro Satsuma afferm\u00f2 di preferire \"Pulgasari\" a \"Godzilla\". Secondo alcuni, Shin Sang-ok avrebbe inserito un messaggio nascosto nel film: Pulgasari sarebbe una metafora di Kim Il-sung, che avrebbe tradito la rivoluzione popolare per i propri interessi personali.\nAvendo scoperto che il suo nome era stato rimosso dal film, Shin Sang-ok realizz\u00f2 un remake intitolato \"Le avventure di Galgameth\". Complessivamente, il film ha avuto pi\u00f9 successo in Giappone, Corea del Sud e Cina che in Corea del Nord. Nel 2006, Pulgasari fece il suo debutto alla fine del Godzilla festival della Columbia University."}
{"id": "7638976", "revid": "115290446", "url": "https://it.wikipedia.org/wiki?curid=7638976", "title": "Flewddur Flam", "text": "Fflewddur Flam, figlio di Godo, \u00e8 un personaggio immaginario della saga \"fantasy\" per ragazzi de \"Le cronache di Prydain\", scritta da Lloyd Alexander. In Italia il personaggio \u00e8 noto anche come Sospirello, nome che gli \u00e8 stato dato dall'adattamento italiano del film d'animazione Disney \"Taron e la pentola magica\" del 1985, tratto dai primi due romanzi della saga, \"Il Libro dei Tre\" e \"Il Calderone Nero\".\nAl pari di molti altri personaggi della saga, Fflewddur Flam \u00e8 stato tratto dalla raccolta di leggende gallesi del \"Mabinogion\". In due di esse egli compare marginalmente come membro della corte di re Art\u00f9.\nDescrizione.\nFflewddur Flam appare nel primo episodio della saga, \"Il Libro dei Tre\", come uomo molto magro e dai capelli biondo chiaro. Nel film d'animazione Disney invece \u00e8 stato raffigurato come uomo pi\u00f9 avanti negli anni, panciuto e con i capelli grigi. In entrambe le versioni comunque egli \u00e8 un musicista e cantore errante. Inoltre \u00e8 il sovrano di uno dei \"Cantrev\", i numerosi piccoli regni in cui \u00e8 divisa la terra di Prydain. Gentile e cordiale, Fflewddur ha tuttavia l'inguaribile vizio di ingigantire e romanzare ogni cosa che racconta, e ogni volta che lo fa viene denunciato dall'improvvisa rottura delle corde dell'arpa magica che si porta sempre appresso. E paradossalmente egli mostra una vera e propria fobia nei confronti di tutto ci\u00f2 che riguarda la magia, inclusa la sfera di Eilonwy.\nFflewddur Flam \u00e8 il re di uno dei pi\u00f9 piccoli e insignificanti potentati di Prydain. Per l'attivit\u00e0 di governo non \u00e8 mai stato particolarmente dotato, e il suo stesso popolo non ha di lui una grande stima, visto che il paese va avanti senza problemi anche nei periodi in cui \u00e8 assente. Le vere passioni di Fflewddur sono la musica e la poesia, ma anche qui il suo talento \u00e8 limitato e ha dovuto sostenere pi\u00f9 volte l'esame per diventare ufficialmente un bardo. Alfine \u00e8 la buona parola di Taliesin, il bardo supremo, a promuoverlo, e come dono consegna a Fflewddur l'arpa magica, le cui corde si rompono ogni volta che egli mente. Incontra Taran nella fortezza della strega Achren, ove era stato rinchiuso perch\u00e9 ad Achren non piace la sua musica, ed Eilonwy lo fa evadere assieme a Taran, credendo erroneamente che lui sia il principe Gwydion, anch'egli prigioniero di Achren. Il gruppetto, fortuitamente unito, sosterr\u00e0 diverse avventure nel corso della saga.\nFflewddur accompagna Taran e i suoi amici anche nel secondo libro, a recuperare il Calderone Nero nelle paludi di Morva. Ivi l'artefatto magico \u00e8 custodito da tre streghe, delle quali una, Orwen, mostra una strana attrazione verso il bardo, che egli per\u00f2 rigetta con terrore.\nIn \"Il castello di Llyr\" i protagonisti si ritrovano ad affrontare una gigantesca gatta. Trattasi di Llyan, animale domestico dell'aspirante mago Glew, il quale aveva sperimentato su di lei una pozione di crescita. \u00c8 proprio Fflewddur a salvare la situazione, perch\u00e9 Llyan mostrer\u00e0 di avere un debole per la sua musica. Affezionatasi a lui, lo accompagner\u00e0 fedelmente nelle successive avventure.\nIn \"Il Sommo Re\", Fflewddur, assieme ai suoi compagni e alle residue forze dei Figli di Don, partecipa alla spedizione ad Annuvin, per fermare il mago Arawn. Arriva a sacrificare la sua arpa magica, per reperire della legna da ardere e salvare gli amici dall'assideramento. Vinta la battaglia finale, Gwydion rivela a Fflewddur di essere anche lui lontanamente imparentato con i Figli di Don, per cui gli \u00e8 permesso accompagnarli alla meravigliosa Terra d'Estate. All'atto di dire addio a Taran e Eilonwy, i quali invece rimangono a Prydain, Fflewddur gli regala la corda della sua arpa magica, che si spezzava sempre quando lui romanzava, l'unico pezzo del suo strumento sopravvissuto al fuoco."}
{"id": "7638977", "revid": "287204", "url": "https://it.wikipedia.org/wiki?curid=7638977", "title": "Campionati africani di atletica leggera 2018 - 200 metri piani femminili", "text": "La specialit\u00e0 dei 200 metri piani femminili ai campionati africani di atletica leggera di Asaba 2018 si \u00e8 svolta il 4 e 5 agosto allo Stadio Stephen Keshi.\nRisultati.\nBatterie.\nQualificazione: le prime 4 di ogni batteria (Q) ed i 4 tempi pi\u00f9 veloci degli esclusi (q) si qualificano in semifinale.\nVento:&lt;br&gt;Gruppo 1: ? m/s, Gruppo 2: -0.5 m/s, Gruppo 3: -0.4 m/s, Gruppo 4: -0.3 m/s, Gruppo 5: ? m/s\nSemifinali.\nQualificazione: le prime 2 di ogni batteria (Q) ed i 2 tempi pi\u00f9 veloci degli esclusi (q) si qualificano in finale.\nVento:&lt;br&gt;Gruppo 1: +0.1 m/s, Gruppo 2: +0.2 m/s, Gruppo 3: +0.1 m/s\nFinale.\nVento: +0.1 m/s"}
{"id": "7638978", "revid": "253269", "url": "https://it.wikipedia.org/wiki?curid=7638978", "title": "Episodi di NCIS - Unit\u00e0 anticrimine (sedicesima stagione)", "text": "La sedicesima stagione della serie televisiva NCIS - Unit\u00e0 anticrimine, composta da 24 episodi, \u00e8 stata trasmessa in prima visione assoluta negli Stati Uniti d'America sul canale CBS dal 25 settembre 2018 al 21 maggio 2019.\nIn Italia la prima parte della stagione (episodi n\u00ba 1-12) \u00e8 andata in onda su Rai 2 dal 31 marzo al 16 giugno 2019; la seconda (episodi n\u00ba 13-24) \u00e8 stata trasmessa dal 7 settembre al 16 novembre 2019.\nGuerra senza fine.\nTrama.\nUn mese dopo il rapimento del direttore Vance, a Gibbs \u00e8 stato assegnato il ruolo di direttore; in sua assenza la squadra \u00e8 concentrata alla ricerca del suo leader in tutto il mondo. Riescono a vedere, dal notiziario in TV, che Vance ha aiutato i suoi rapitori a rapinare una banca. Grazie a una riflessione di Torres, Kasie informa Gibbs che ha delle novit\u00e0: infatti \u00e8 riuscita a capire che Vance gli ha lasciato un messaggio in codice, sbattendo gli occhi solo a cinque parole.\nIntanto Kayla, la figlia di Vance, viene attaccata mentre si trova a scuola con il suo agente di scorta, che viene ucciso da uno sparo. Fortunatamente Gibbs riesce a intervenire in tempo, grazie al messaggio lasciato da Vance (Kayla: le iniziali delle parole trovate da Kasie), mettendo Kayla al sicuro. Vance riesce a fare una chiamata a Gibbs, grazie a un uomo che si presenta a Vance come agente della CIA Rickman, che per\u00f2 la squadra scopre essere deceduto otto mesi prima. Gibbs, Bishop e Mcgee si recano a una centrale nucleare, dove, a causa di Hakim, tutto si blocca. Riescono a far funzionare tutto grazie a Nick, che rompe delle lampade di lava che criptavano il segnale. Sloane ora si trova con Vance, sotto le mani di Hakim, ma, avendo un localizzatore, riesce a farsi trovare dall'NCIS, catturando una volta per tutte il \"mostro\", che anche in passato l'aveva catturata e torturata. Vance torna all'NCIS e pu\u00f2 riabbracciare sua figlia Kayla. L'episodio finisce con Sloane al cimitero che seppellisce un astuccio, in memoria di alcuni compagni morti per causa di Hakim.\nAma il tuo vicino.\nTrama.\nIl tenente Davis Mooney viene ritrovato morto ormai decomposto nella vasca idromassaggio da due ragazzi. Mentre il direttore Vance si concede un congedo amministrativo con i suoi figli, la squadra capitanata da Gibbs interroga il vicinato, che ha un atteggiamento strano. Da un interrogatorio scoprono che la famiglia Reynold era stata derubata due settimane prima del ritrovamento, ma il tentativo non \u00e8 andato a buon fine perch\u00e9 \u00e8 stato sventato dal vicino Gary. La squadra chiama dal Porto Rico l'ex moglie del tenente, di ritorno per l'avvenuto, la quale racconta che Davis scriveva libri e che ultimamente si era dedicato a una ricerca su una vecchia indagine dove erano morte 9 persone e a ogni persona gli era stato staccato un dente e nell'indagine era coinvolta sua cugina. La sera l'agente Torres e il dottor Palmer decidono di passare una serata insieme, andando a un corso di pittura. Ma avviene un contrattempo, due signori li prendono per i fondelli; Torres e Palmer non esitano a picchiare finendo in prigione. A prelevarli dalla prigione arriva Gibbs, che consiglia a Torres di andare a casa. La mattina successiva la ex-moglie del sorgente consegna a Gibbs una scatola, che aveva ricevuto da Mooney prima di partire per il Porto Rico e le aveva detto che le avrebbe spiegato tutto appena fosse tornata. Dentro la scatola c'erano i 9 denti staccati alle 9 persone. Gibbs decide di far analizzare la scatola e di controllare la professione, la fedina e i collegamenti riguardo alle 9 persone morte di tutto il vicinato. Gibbs scopre che il signor Reynold fa il dentista, allora lo interroga ma lui si dichiara innocente. Poi a un tratto arriva Kasie che lo informa. Aveva trovato delle tracce di unghia tinta di viola sulla scatola e si ricorda che la signora Reynold aveva quel colore delle unghie.\nSloane e Gibbs vanno dalla signora che la colgono in flagrante con le unghie viola. Lei si dichiara colpevole, spiegando che 7 anni prima uccise quelle 9 persone, ma nel tempo le acque si erano calmate, lei ha avuto un marito, una famiglia. Quando poi il tenente Mooney ha ripreso le ricerche e quando ha capito che era stata lei, \u00e8 entrato in casa sua e le ha rubato la scatola. Il giorno dopo la signora lo ha ucciso nel tentativo di ritornare in pace, ma cos\u00ec non \u00e8 stato.\nBoom.\nTrama.\nDue fidanzati stanno compiendo dei furti di pacchi consegnati dal postino, la ragazza curiosa di cosa ci fosse dentro a quei pacchi decide di aprire quello appena rubato, che era davanti alla casa del Primo Ufficiale Todd entrato nella marina appena da due mesi. Appena lo apre esplode uccidendo sia lei che il suo ragazzo. La mattina alla squadra viene detto che per dei ordini della Corte Suprema non \u00e8 pi\u00f9 possibile localizzare dei cellulari dei sospettati a meno che non ci sia un mandato. La squadra si reca sulla scena dell'omicidio e interroga il signore Todd che gli dice che non saprebbe chi fosse stato a inviare il pacco, per\u00f2 ha un sospetto riguardo a sua moglie Sheba, perch\u00e9 lui le aveva richiesto il divorzio e lei non lo accettava. Sheba \u00e8 un personaggio famoso, perch\u00e9 fa parte del cast del programma Real Wives of War. Nel frattempo il direttore Vance non vuole tornare al lavoro dicendo che gli fa ancora molto male la gamba e quando va a fare fisioterapia incontra la signora Mallory, dove si nota che c'\u00e8 una forte attrazione di Vance nei suoi confronti. Mcgee, essendo un grande fan di Sheba, decide di controllare il parere dei social nei suoi confronti e nota che lei ha molti haters. Mcgee vede che l'utente \u201cLLLeonard\u201d commenta dicendo che lei dovrebbe mollare suo marito che non la merita. Il nome dell'utente \u00e8 Leonard Finnik. Gibbs incuriosito da questi commenti decide di mandare Torres a casa sua con Mcgee ed entrando nella sua casa notano che \u00e8 uno psicopatico, tanto \u00e8 vero che nel letto c'\u00e8 la sagoma di Shema, sullo scaffale i poster. Mcgee rintraccia il signor Finnik e lo colgono con un pacco in mano, ma all'interno c'era lui con la bambola di Sheba. Mentre lo interrogavano arriva la notizia che \u00e8 esploso un pacco a casa della famiglia Everett, uccidendo la moglie di Everett e questo evento scagiona il signor Finnik perch\u00e9 la richiesta di inviare quel pacco era stata fatta un'ora prima, quando lui era stato portato nella sede del NCIS. Nel frattempo l'agente Sloane va a casa di Leon e gli dice di non rinchiudersi in se stesso solo perch\u00e9 si sente in colpa per il caso precedente e lo invita a rientrare in ufficio. Intanto Kasie controlla le due bombe costruendo una riproduzione e nota che comunque sono fatta dalla stessa persona e vede che all'interno di questi pacchi vi era sempre un oggetto come se fosse una spilla, che in verit\u00e0 \u00e8 la spilla Budweisers che viene consegnata ai neo SEAL. Gibbs riconosce quella spilla e chiede alla sua squadra se possono controllare i candidati per entrare nei SEAL di due mesi fa dove c'era anche il primo ufficiale Todd. Coloro che erano passati erano 16, ma uno di loro \u00e8 stato cacciato per dei problemi psicologici un ragazzo di nome David West. Gli agenti Torres e Bishop vanno a casa di David, ma l'accoglienza non \u00e8 delle migliori perch\u00e9 lui spara e lancia una granata ai due, ferendo Torres sulla scapola. Nel frattempo li raggiungono l'agente Gibbs con Mcgee che lo fermano colpendolo di sorpresa. Il direttore Vance ormai rientrato lo interroga, e nota che continua a guardare l'orologio e capisce che sta per esplodere un altro pacco. La squadra riesce a capire a chi fosse indirizzato perch\u00e9 notano che non ha la fede sull'anulare sinistro, nonostante fosse sposato da 6 mesi con Gwen Eisley. Appena scoprono a chi fosse indirizzato il pacco l'agente Bishop chiama la moglie e le dice di non aprire il pacco, perch\u00e9 all'interno vi era una bomba. Alla fine dei conti tutto era collegato. David ha cercato di uccidere il primo ufficiale Todd perch\u00e9 \u00e8 stato lui a segnalare che David avesse dei problemi psicologici, il secondo pacco non era indirizzato alla moglie dello psicologo Everett, ma a lui, perch\u00e9 aveva dichiarato grazie a varie sedute che lui avesse problemi mentali. Il terzo pacco era indirizzato a sua moglie perch\u00e9 l'aveva mollato. Alla fine dell'episodio la signora Mallory viene invitata da Vance a cenare insieme una sera e quando Leon va via, la signora parla con quest'uomo da cui era stata ingaggiata per spiare il direttore Vance.\nIl terzo incomodo.\nTrama.\nDue rangers della North Carolina stanno inseguendo una persona alla guida di una Mustang blu che ha rubato 350.000$, uno la insegue da nord, mentre l'altro da sud. L'auto andando a 60 chilometri orari pi\u00f9 veloce, semina i due poliziotti, che per\u00f2 notano che era andata fuori dalla strada in campagna. Procedendo verso le impronte della macchina la individuano, per\u00f2 all'interno non c'era nessuno. Mentre ispezionano l'auto, vedono partire un aereo e leggendo il cartello vedono che era entrato in un aeroporto della marina e in quell'aereo c'era proprio il rapinatore. I due decidono di chiamare l'NCIS. L'aereo era diretto alla Base di Andrews, dove fra 20 minuti sarebbe atterrato. Nel frattempo Gibbs \u00e8 in vacanza nella sua baita, dove c'\u00e8 Phil Brooks, che gli ha dato una mano a costruire la barca e dopo viene l'ex agente Tobias, perch\u00e9 non hanno posto dove dormire. La squadra dunque viene capitanata da Mcgee, che con Bishop e Torres vanno alla base per ispezionare l'aereo. Viene interrogato tutto il personale di volo e di terra da Mcgee, mentre Bishop ispeziona l'aereo, trovando nel carrello anteriore del sangue e un dito strappato. Il dito viene ispezionato da Kasie e l'impronta risale a un certo Franklin Poe. Palmer intanto stampa la lista delle vacanze di Ducky perch\u00e9 fra pochi giorni esporr\u00e0 il suo nuovo libro sulla medicina legale. Nel frattempo Kasie cerca di capire dove sia il ladro, perch\u00e9 o aveva il paracadute e quindi \u00e8 vivo, oppure \u00e8 morto spiaccicato. Riflettendo capisce che se fosse atterrato con il paracadute in una zona popolata sarebbe stato visto da tutti, allora cerca delle zone che ha percorso l'aereo isolate e l'unica presente \u00e8 dove Gibbs ha la baita. Gibbs intraprende la caccia all'uomo insieme a Tobias e Phil, che ha comprato un aggeggio per pescare dal nome: Fishloard 3000, dove ci sono giochi e un gps. Gibbs e i suoi amici sentono dei passi e chiedono chi ci fosse e usci una signora con un coltello in mano, dicendo che stava pescando allora la lasciano andare. Prima di andare la signora gli dice che aveva visto un paracadute a 3 chilometri verso sud. Nel frattempo arriva l'agente Isabel Monet dell'FBI, un'amica di Sloane, che consegna il fascicolo di Franklin Poe, il quale era sotto protezione perch\u00e9 aveva testimoniato contro i suoi complici in una rapina in California. Poe racconta che colei che doveva sorvegliarlo era ormai ex-agente dell'FBI Anne Jenlowe, che per\u00f2 mentre lo scortava si erano innamorati tanto da mollare l'FBI e andare a vivere da lui. Il problema \u00e8 che lei non si trova pi\u00f9 e lei comunque conosce molto bene gli aerei dunque Poe aveva complici. A un tratto succede una cosa inaspettata, Phil scivolando nel bosco trova la borsa con i soldi, ma si rompe una gamba. Phil \u00e8 costretto a medicarsi e viene aiutato da Gibbs a continuare il percorso per raggiungere la baita. Gibbs stufo di questo Fishloard decide di metterlo nella borsa con i soldi. Gibbs e suoi amici seguono il consiglio dato dalla signora e vedono sia 3 paracaduti, sia il corpo senza un dito e un altro corpo che aveva una ferita da coltello. Gibbs e Tobias mentre analizzano i corpi, sentono uno sparo e corrono subito da Phil, che era rimasto da solo con i soldi e una pistola. Gibbs e Tobias vedono Phil con una pistola puntata sulla tempia dalla signora che era l'ex agente dell'FBI che avevano visto. Gibbs le da la pistola e la borsa con i soldi alla signora e in cambio avrebbero ricevuto Phil. L'ex agente accetta, ma non rispetta i patti perch\u00e9 cerca di sparare a Tobias, ma mancandolo becca un albero, per\u00f2 le schegge dell'albero finiscono nell'occhio di Tobias. Mcgee cerca di avvisare Gibbs via telefono che ci sono dei complici, ma non essendoci segnale decide di mandare Torres e Bishop alla baita di Gibbs. Gibbs con i suoi due amici feriti arrivano alla baita, dove incontrano Bishop e Torres. Gibbs ordina a Bishop di portare i suoi amici all'ospedale, mentre a Torres di dargli il cellulare e di seguirlo. Gibbs chiama Kasie e si fa dare l'indirizzo di dove \u00e8 Jenlowe. Gibbs e Torres le tendono una trappola, fermandola in un negozio sulla statale a sud fuori Manassan. Gibbs \u00e8 riuscito a capire dove fosse Jenlowe perch\u00e9 nella borsa con i soldi c'era il Fishloard 3000 di Phil che aveva un GPS incorporato e ha chiesto a Kasie se potesse rintracciare il Fishloard, cos\u00ec da poter trovare la signora. L'episodio finisce con Torres che prende un appuntamento con l'agente Monet e Gibbs sorseggia una birra con Tobias e Phil.\nSchegge di memoria.\nTrama.\nDue ragazzi stanno abbattendo una parete per creare il loro ristorante vegetariano, ma quando spostano l'armadio trovano una lettera inviata nel 1970. I due ragazzi vanno dalla vecchia proprietaria di quel negozio e a cui era indirizzata la lettera, che rimane commossa. Nel frattempo Kasie ottiene un contratto a tempo indeterminato. La signora va dall'agente Gibbs e gli chiede se pu\u00f2 riaprire un'indagine sulla morte di suo marito il primo tenente Daniel Hall durante la Guerra in Vietnam. Colui che l'ha ucciso sembrerebbe essere stato Ray Jennings, che sconta l'ergastolo per aver commesso Fragging. In quella tragedie vi \u00e8 anche un testimone oculare l'ex colonnello Thomas Fletcher. La moglie porta a Gibbs varie cassette di registrazione, perch\u00e9 lui non scriveva lettere ma registrava il messaggio in delle cassette e gliele spediva. Tutta la squadra \u00e8 impegnata ad ascoltare le registrazioni e Sloane capisce che Hall e Jennings erano molto amici e scandendo bene il significato delle parola capisce che si era suicidato. Gibbs e Mcgee vanno a trovare Ray, che \u00e8 in galera da 48 anni. Loro non trovano pi\u00f9 di tanta collaborazione perch\u00e9 lui \u00e8 convinto che lo ha ucciso. Gibbs chiede a Vance se pu\u00f2 riesumare il cadavere del tenente Hall, ma Leon non accetta, anzi vi \u00e8 anche un litigio. Torres e Bishop decidono di andar a trovare il testimone Fletcher e gli fanno qualche domanda sulla morte di Hall e lui racconta che Ray e il tenente Daniel erano entrati in tenda, c'era stato un litigio e poi solo silenzio, fino a quando ha sentito una granata a frammentazione esplodere dalla tenda e uscire Jennings. Quindi non aveva visto chi avesse lanciato la granata. Bishop nota che il signor Jennings ha cambiato per ben 2 volte la versione adattandolo a colui che aveva testimoniato. La squadra va da Jennings e gli chiede se lui si ricordasse qualcosa e lui rispose che era ubriaco e che era stato lui a ucciderlo perch\u00e9 ormai la prigione era casa sua. Nel frattempo Gibbs riceve il permesso dal direttore Vance di riesumare il corpo. Il corpo viene analizzato da Palmer che trova incastrata nella costola una targhetta. Gibbs si fionda a casa della moglie e le fa vedere quella targhetta. Quella targhetta era stata fatta per tutti e due prima di partire per il Vietnam. Per l'ultima volta solo Mcgee va a trovare Jennings. Mcgee gli racconta che non ha mai potuto sapere la verit\u00e0 sulla quella guerra perch\u00e9 suo padre non gliel'ha mai raccontato e solo lui poteva raccontare cosa era successo, insistendo che era stato lui a ucciderlo. Quando tutto sembrava perduto Bishop trova un dato molto interessante. Jennings non aveva famiglia, ha detto che spendeva i suoi soldi nello spaccio di libri, il che porta a chiedersi chi gli manda i soldi e negli ultimi 30 anni? L'unica persona che gli aveva mandato i soldi era un donatore anonimo che era Fletcher per fare in modo di dargli l'ergastolo. Fletcher viene interrogato e dice che ha detto varie bugie. Jennings quella sera era ubriaco, lui era andato dal tenente per dargli la buonanotte. A un tratto Hall si suicida perch\u00e9 non ce la faceva psicologicamente. Fletcehr ha addossato la colpa su Jennings perch\u00e9 era afroamericano e lui non si fidava di dare la sua vita nelle mani di Jennings, allora lo voleva cacciare via. Lui pens\u00f2 che se la sarebbe cavata con dei richiami come tutti, non con un ergastolo. Alla fine dell'episodio Jennings viene liberato e ha un faccia a faccia con Fletcher. Jennings sembra calmo e dice che \u00e8 arrabbiato con se stesso, con la guerra e con lui. Alla fine Fletcher non viene arrestato perch\u00e9 per la legge statunitense era passato troppo tempo.\nOltre le apparenze.\nTrama.\nDue cadaveri vengono trovati nel bagno di una stazione di benzina. La prima vittima viene identificato nel sottufficiale Tim Buckley, grazie al suo portafoglio e la sua carta d'identit\u00e0, mentre la seconda vittima rimane sconosciuta. Dal DNA si scopre che risulta essere Anderson Kohl. Kohl e Torres avevano frequentato l'accademia insieme. Era un cadetto modello, ma era stato espulso perch\u00e9 aveva avuto un problema con l'autorit\u00e0. Torres perse i contatti con Kohl dopo l'espulsione. Intanto, Bishop scopre che Kohl aveva uno stile di vita elevato ma dalle sue tasse non si capisce come poteva permettersi quella vita. Bishop e Torres trovano l'appartamento di Kohl in un lussuoso condominio pieno di oggetti e auto costose. Gli agenti credono che alcune macchine appartenessero ad altri inquilini, invece si scopre che erano tutte di Kohl. Inoltre, nell'appartamento esiste una stanza segreta che custodisce denaro e diversi passaporti con nomi diversi. Torres crede che il suo ex amico possa essere coinvolto nel contrabbando. Gibbs chiede di trovare prove concrete. Il team esclude il contrabbando e il coinvolgimento nell'agenzia di intelligence. Il team non \u00e8 riuscito a capire cosa fosse e quindi chiede a Kasie di esaminare i reperti. In seguito scopre che la lista dei compleanni risulta essere una lista dei suoi viaggi all'estero che coincidono con la morte di qualcuno. Nella lista dei compleanni erano definiti anche i prossimi obbiettivi, quindi Kohl era un sicario. Le vittime erano spacciatori, membri del cartelli della droga e membri della mafia. L'unico omicidio diverso era quello di Jenny Wayfair. Era la fidanzata di un proprietario di un banco dei pegni accusato di racket e riciclaggio di denaro. Il team si chiede se qualcuno avrebbe voluto vendicarla.Scoprono chi vendeva le armi a Kohl. Era un suo amico che sapeva cosa faceva Kohl. Era cos\u00ec spaventato perch\u00e9 temeva di essere ucciso a sua volta. Non credeva che la squadra potesse tenerlo al sicuro e quindi rivela solo ci\u00f2 che non poteva essere collegato a lui. Racconta che Kohl \u00e8 morto a causa di qualcuno che ha rifiutato di uccidere. Il team necessita di aiuto per capire chi fosse questa persona visto che era in pericolo, cos\u00ec chiedono informazioni a una vecchia fonte. Scoprono che c'\u00e8 una testimone della morte di Jenny e questa aveva rivelato che qualcuno le aveva fatto pressioni per cambiare la storia. Racconta di essere stata minacciata dal figlio del ragazzo di Jenny. Il figlio \u00e8 l'uomo che ricicla denaro. Lo aveva nascosto a tutti e,quando Jenny lo aveva scoperto, lui chiama un numero che alcuni dei suoi contatti gli avevano dato. Il figlio afferma che Jenny sarebbe stata minacciata e non uccisa, inoltre rivela il nome associato al numero, ovvero Rachel Brentwood. Quest'ultima \u00e8 quella che li aveva fatti entrare nel condominio di Khol, in realt\u00e0, suo capo. Invece di arrestarla, la squadra \u00e8 costretta a ucciderla. Cos\u00ec ancora non sanno chi fosse la vittima che Kohl non voleva uccidere. Tutto quello che Brentwood rivela prima di morire \u00e8 che Kohl si rifiutava di uccidere militari. Da un altro telefono nel suo appartamento ricavano una nuova lista di obbiettivi da uccidere. Tra questi vi \u00e8 il nome del tenente della Marina Connor Reese, il quale viene messo sotto protezione. Arrestano il suo sicario e quindi smantellano l'attivit\u00e0 di noleggio di assassini. Scoprono anche che il sicario stava inseguendo il militare perch\u00e9 era nella giuria di un caso di traffico di droga. La squadra consegna il sicario alla CIA perch\u00e9 ha un procedimento in corso contro questo uomo, tuttavia notano che l'ufficiale della CIA inviato a lavorare con loro \u00e8 pi\u00f9 interessato alla squadra rispetto all'interesse nel risolvere il caso.\nSenza arte n\u00e9 parte.\nTrama.\nIl furto di un muro da una banca della Marina porta il team alla ricerca di un misterioso artista di strada quando alcuni codici QR vengono scoperti nelle sue opere che conducono a siti di attivisti.\nFuoco amico.\nTrama.\nMcGee e Bishop viaggiano in Afghanistan dopo che un caso di omicidio negli Stati Uniti \u00e8 collegato a una serie di soldati uccisi da un fuoco amico all'estero. Inoltre, Kasie lascia il laboratorio e accompagna Torres sul campo per elaborare ulteriori prove forensi.\nDove eravamo rimasti.\nTrama.\nDopo che una complice nella rapina di una casa dell'Ammiraglio \u00e8 stata rilasciata dalla prigione, la squadra la osserva nella speranza di localizzare il suo partner e ci\u00f2 che \u00e8 stato rubato. \nIl dono.\nTrama.\nI piani per le vacanze della squadra vengono sospesi quando l'indagine per omicidio di un veterano della Marina include la scoperta di un neonato che non ha identit\u00e0 e non ha legami apparenti con una famiglia. Mentre si recano al centro di assistenza all'infanzia, Bishop e Torres decidono di portare il bambino all'NCIS in modo che la squadra possa occuparsene. Vance e Gibbs dicono a Bishop e Torres che il bambino \u00e8 la loro responsabilit\u00e0 mentre il caso \u00e8 in corso. McGee e Jimmy danno una mano a Torres e Bishop aiutando a cambiare i pannolini e avvolgendolo in coperte. Gibbs \u00e8 semi-costretto a lasciare che il bambino rimanga a casa sua, rifiutando di stargli vicino facendo s\u00ec che Bishop e Torres rimangano in piedi e aiutino. La madre del bambino viene trovata e decide di lasciarlo in adozione. L'episodio termina con il bambino che vivr\u00e0 con la famiglia che originariamente doveva adottarlo prima che fosse rubato.\nCloro nero.\nTrama.\nIl Segretario alla Difesa chiede che venga chiusa un'indagine per omicidio che coinvolge il gas di cloro rubato e che Torres e McGee vengano arrestati per azioni intraprese durante il caso.\nL'ultimo legame.\nTrama.\nUn vecchio amico di famiglia supplica Gibbs di unirsi a lui in un viaggio per cercare un braccialetto identificativo militare mancante; un tenente della Marina in custodia protettiva dell'NCIS viene avvelenato da un famigerato spacciatore. \nLa regola dieci.\nTrama.\nIl team trova una bambina di 9 anni malnutrita e confusa che \u00e8 scappata per cercare rifugio in un magazzino dopo essere stata rinchiusa per tutta la vita. Sua madre, Morgan Turner, era scomparsa diversi anni prima e la scoperta della ragazza porta alla riapertura del caso di Morgan. Bishop scopre che Ziva David ha continuato a occuparsi del caso anche dopo che l'NCIS ha cessato ufficialmente le indagini dopo aver scoperto che la sua macchina era caduta da una scogliera e la morte \u00e8 stata dichiarata come suicidio, ma si forma un cuneo tra Gibbs e Bishop quando quest'ultima cerca di spiegare le sue scoperte alla squadra. Nonostante gli ordini di Gibbs di far cadere la questione, facendo riferimento alla regola n. 10 (\"non essere mai coinvolto personalmente in un caso\"), Bishop inizia il suo progetto per trovare Morgan, e viene condotta in una baracca dove il sospettato, Robert Hill, la tiene prigioniera. Bishop salva la vita di Morgan che si riunisce con sua figlia, mentre Bishop fa pace con Gibbs, che successivamente brucia un foglietto con la regola n. 10 scritta su di esso. Quando Bishop va a leggere una lettera della madre di Morgan a Hill, che \u00e8 ci\u00f2 che Ziva aveva promesso di fare, Hill la sorprende rivelando che un'altra donna gli aveva letto la lettera e che avrebbe \"perseguitato i suoi sogni\"; Bishop ritorna nell' \"ufficio\" che Ziva aveva affittato e trova un biglietto senza firma. Si legge: \"Eleanor Bishop, per la sicurezza della mia famiglia, per favore mantieni il mio segreto.\" \nIl passato non muore mai.\nTrama.\nMcGee \u00e8 costretto a ricordare i suoi giorni di liceo quando una sua vecchia password viene trovata sulla scena di un crimine.\nOmicidio all'equatore.\nTrama.\nLa squadra indaga sulla misteriosa morte di un marinaio allacciato su un cacciatorpediniere della Marina; Torres deve fare da mentore a tre studenti delle scuole superiori, con suo grande dispiacere. Si scopre che una delle tre ha un doloroso segreto connesso al passato dell'NCIS.\nOrsi e cuccioli.\nTrama.\nIl suocero di Palmer gli chiede di manipolare le prove su un caso, mettendo Palmer in una posizione difficile. Ducky discute la sua posizione nella squadra.\nSotto la superficie.\nTrama.\nL'indagine di Gibbs e Bishop sulla morte di un Navy SEAL diventa complicata quando il sottomarino \u00e8 in immersione per una missione - e nessuno pu\u00f2 contattarli. Dopo che il caso \u00e8 stato risolto, Vance offre a Ducky di assumere la posizione di storico dell'NCIS invece di ritirarsi, e accetta.\nMonna Lisa.\nTrama.\nTorres si affida alle capacit\u00e0 investigative della sua squadra dopo essersi svegliato su un peschereccio fatiscente, coperto di sangue e incapace di ricordare le ultime 12 ore.\nL'ultima a morire.\nTrama.\nA seguito di una incursione di un uomo armato in un ospedale della marina, la squadra dell'NCIS cerca un sospetto che \u00e8 fuggito, dopo aver ucciso una donna e ferito un poliziotto. Sloane, viene a sapere che sua figlia, abbandonata alla nascita, ora \u00e8 un testimone chiave per trovare l'assassino.\nRimorsi.\nTrama.\nL'NCIS indaga sull'omicidio di un maggiore che si ritiene sia stato ucciso nell'attacco dell'11 settembre al Pentagono dopo la scoperta di resti umani in un cantiere. Una storia personale con la vittima spinge presto Gibbs a risolvere il suo crimine. \nGiustizia o vendetta.\nTrama.\nKasie risolve un caso di omicidio di 30 anni prima, usando il DNA, ma una scappatoia nel sistema legale libera il sospettato che viene a sua volta ucciso. Inoltre, McGee deve recarsi sotto copertura per visitare una societ\u00e0 di tecnologia nella Silicon Valley. Con la scusa di valutare un'offerta di lavoro altamente retribuita, cercher\u00e0 informazioni sul misterioso conto nei server della \"splendifida\" della Difesa gestiti da questa societ\u00e0.\nVendetta o giustizia.\nTrama.\nNCIS indaga su un conto bancario segreto del governo, intestato al segretario della difesa, che finanzia una rete nazionale di giudici che emettono sentenze di morte. Il team deve determinare chi agisce come giudice e giuria.\nTempo perso.\nTrama.\nIl team indaga sull'omicidio di un sergente, eroe di guerra per aver catturato un famoso terrorista. Gibbs si rivolge alla dottoressa Grace Confalone dopo aver agito contro le sue regole e per aver abbandonato la sua squadra durante l'indagine.\nFiglie.\nTrama.\nL'ex agente dell'FBI Tobias Fornell (Joe Spano) supplica Gibbs di fare tutto il necessario per abbattere gli spacciatori dopo che sua figlia Emily \u00e8 stata ricoverata in ospedale per overdose di oppiacei; Gibbs lotta con le visioni in cui gli appare la defunta Diane, sua ex moglie ed ex moglie di Fornell. Dopo aver catturato i responsabili e aver raggiunto una risoluzione con il fantasma di Diane, Gibbs vede Ziva David apparire a casa sua per avvertirlo che \u00e8 in pericolo."}
{"id": "7638980", "revid": "119284403", "url": "https://it.wikipedia.org/wiki?curid=7638980", "title": "Hinterland bergamasco", "text": "L'hinterland bergamasco \u00e8 una comunit\u00e0 territoriale posta al centro della provincia di Bergamo, in Lombardia. Raggruppa tutti i comuni che gravitano attorno al capoluogo orobico.\nComuni.\nFanno parte dell'hinterland bergamasco i seguenti comuni\nArea urbana\nHinterland sud "}
{"id": "7638981", "revid": "110157", "url": "https://it.wikipedia.org/wiki?curid=7638981", "title": "Sandro Sambugaro", "text": "Biografia.\nNato ad Asiago, in provincia di Vicenza, nel 1965, ha esordito in Coppa del Mondo il 30 dicembre 1983 a Oberstdorf, in Germania Ovest.\nNello stesso anno ha vinto il bronzo alle Universiadi invernali di Sofia, in Bulgaria, arrivando dietro al sovietico Gennadij Prokopenko e allo jugoslavo Primo\u017e Ulaga.\nA 18 anni ha preso parte ai Giochi olimpici di , sia nel trampolino normale che in quello largo, terminando 43\u00ba con 161.6 punti nella prima gara e 44\u00ba con 138.3 nella seconda.\nNel 1985 ha partecipato ai Mondiali di Seefeld, in Austria, chiudendo 52\u00ba nel trampolino normale. 2 anni dopo, a Oberstdorf \u00e8 arrivato invece 9\u00ba nel trampolino normale e 16\u00ba in quello largo.\nA 22 anni ha preso parte di nuovo alle Olimpiadi, quelle di , ancora una volta sia nel trampolino normale che in quello largo, terminando 46\u00ba con 165.5 punti nel primo e 39\u00ba con 161.6 nel secondo.\nNel 1989 ha partecipato al suo terzo Mondiale, a Lahti, in Finlandia, arrivando 57\u00ba nel trampolino normale, 15\u00ba in quello largo e 10\u00ba nel trampolino largo a squadre.\nHa chiuso la carriera agonistica nel 1990, a 25 anni.\nAi campionati italiani ha vinto 1 oro, 1 argento e 1 bronzo nel trampolino normale."}
{"id": "7638982", "revid": "1632387", "url": "https://it.wikipedia.org/wiki?curid=7638982", "title": "Antimachia", "text": "Antimach\u00eca era una festa che celebravasi nell'isola di Coo.\nDurante le celebrazioni, il sacerdote portava un abito femminile, in memoria di Ercole, il quale gettato da una burrasca su quell'isola e assalito dagli abitanti fugg\u00ec in vesti femminili, trovando rifugio presso una donna di Tracia."}
{"id": "7638983", "revid": "287204", "url": "https://it.wikipedia.org/wiki?curid=7638983", "title": "Campionati africani di atletica leggera 2018 - 400 metri piani femminili", "text": "La specialit\u00e0 dei 400 metri piani femminili ai campionati africani di atletica leggera di Asaba 2018 si \u00e8 svolta il 2 e 3 agosto allo Stadio Stephen Keshi. La gara \u00e8 stata vinta dalla sudafricana Caster Semenya con il tempo di 49\"96, nuovo record dei nazionale.\nRisultati.\nBatterie.\nQualificazione: le prime 3 di ogni batteria (Q) ed i 4 tempi pi\u00f9 veloci degli esclusi (q) si qualificano in semifinale.\nSemifinale.\nQualificazione: le prime 3 di ogni batteria (Q) ed i 3 tempi pi\u00f9 veloci degli esclusi (q) si qualificano in finale."}
{"id": "7638985", "revid": "831312", "url": "https://it.wikipedia.org/wiki?curid=7638985", "title": "Reto Hollenstein", "text": "Carriera.\nProfessionista dal 2009, non ha ancora colto alcuna vittoria. In carriera ha corso tutti i Grandi giri e tutte le Classiche monumento; ha partecipato pi\u00f9 volte ai campionati del mondo su strada con la propria nazionale."}
{"id": "7638986", "revid": "1745361", "url": "https://it.wikipedia.org/wiki?curid=7638986", "title": "Antinoe (figlia di Pelia)", "text": "Ant\u00ecnoe era, nella mitologia greca, una delle tre figlie di Pelia, re di Jolco, e di Anassibia. Ebbe parte nella morte di suo padre.\nPelia venne infatti ucciso a causa dei perfidi consigli di Medea, la quale avea promesso ad Antinoe di risuscitarlo giovane."}
{"id": "7638988", "revid": "1071652", "url": "https://it.wikipedia.org/wiki?curid=7638988", "title": "VEON", "text": ""}
{"id": "7638989", "revid": "1877829", "url": "https://it.wikipedia.org/wiki?curid=7638989", "title": "\u00c9lite (serie televisiva)", "text": "\u00c9lite (reso graficamente come ELIT\u018e) \u00e8 una serie televisiva spagnola ideata da Carlos Montero e Dar\u00edo Madrona.\nLa serie narra le vicende di un gruppo di ragazzi adolescenti e tratta molte tematiche sociali, specialmente la disuguaglianza economica, la criminalit\u00e0, la tossicodipendenza, l'HIV, la fede religiosa, la sessualit\u00e0 e il razzismo. \u00c8 stata distribuita dalla piattaforma Netflix per un totale di quattro stagioni da otto episodi ciascuna.\nTrama.\nLa serie \u00e8 ambientata in un prestigioso liceo privato spagnolo, Las Encinas, frequentato dai rampolli delle pi\u00f9 ricche famiglie della Spagna. Ogni stagione ruota attorno a un crimine (ad esempio un omicidio, una scomparsa o un'aggressione) e ripercorre le vicende che hanno portato al suo compimento.\nProduzione.\nSviluppo.\nLa serie venne ordinata ufficialmente da Netflix il 14 luglio 2017 ed era inizialmente prevista per il 2019. Il 4 settembre 2018, con l'uscita del teaser, Netflix annuncia che la prima stagione della serie sarebbe stata pubblicata il 5 ottobre 2018. Il 10 settembre 2018, viene pubblicato il trailer ufficiale della serie. Il 17 ottobre la serie \u00e8 stata rinnovata per una seconda stagione, composta da 8 episodi.\nIl 15 gennaio 2019 nella pagina ufficiale Instagram della serie viene pubblicato il primo teaser della seconda stagione che annuncia che ci saranno tre nuovi protagonisti. Il 19 giugno successivo sempre sul profilo ufficiale Instagram i due protagonisti Danna Paola e Miguel Bernardeau, interpreti rispettivamente di Lucrecia e Guzm\u00e1n, annunciano che la seconda stagione arriver\u00e0 su Netflix a settembre dello stesso anno, mentre il 6 agosto, con un altro teaser, viene svelata la data d'uscita fissata per il 6 settembre 2019. Il 20 agosto viene pubblicato il primo trailer ufficiale della seconda stagione. Il 29 agosto la serie viene rinnovata per una terza stagione che \u00e8 stata pubblicata il 13 marzo 2020. La serie \u00e8 stata rinnovata nel gennaio 2020 per una quarta e quinta stagione. Nella quarta stagione il cast principale \u00e8 stato parzialmente rinnovato: restano soltanto gli interpreti di Samuel, Guzm\u00e0n, Omar, Ander, Cayetana e Rebeka. Nel dicembre 2021 Netflix ha avviato la produzione della stagione 5.\nRiprese.\nLe riprese della serie sono cominciate nel febbraio del 2018. La serie \u00e8 girata a Madrid e nella cittadina di San Lorenzo de El Escorial, nonostante la scuola, Las Encinas, sia situata in montagna. Gli esterni del liceo sono girati nel campus principale dell'Universit\u00e0 Europea di Madrid, a Villaviciosa de Od\u00f3n."}
{"id": "7638990", "revid": "588403", "url": "https://it.wikipedia.org/wiki?curid=7638990", "title": "Adrian Menendez-Maceiras", "text": ""}
{"id": "7639005", "revid": "287204", "url": "https://it.wikipedia.org/wiki?curid=7639005", "title": "Campionati africani di atletica leggera 2018 - 800 metri piani femminili", "text": "La specialit\u00e0 degli 800 metri piani femminili ai campionati africani di atletica leggera di Asaba 2018 si \u00e8 svolta il 4 e 5 agosto allo Stadio Stephen Keshi. La gara \u00e8 stata vinta dalla sudafricana Caster Semenya con il tempo di 1'59\"06, che gli ha permesso di stabilire il nuovo record dei campionati africani.\nRisultati.\nSemifinale.\nQualificazione: le prime 2 di ogni batteria (Q) ed i 2 tempi pi\u00f9 veloci degli esclusi (q) si qualificano in finale."}
{"id": "7639006", "revid": "110157", "url": "https://it.wikipedia.org/wiki?curid=7639006", "title": "Lido Tomasi", "text": "Biografia.\nNato a Vione, in provincia di Brescia, nel 1955, a 20 anni ha preso parte ai Giochi olimpici di , sia nel trampolino normale che in quello largo, terminando 45\u00ba con 203.3 punti nella prima gara e 47\u00ba con 152.1 nella seconda.\nHa esordito in Coppa del Mondo il 27 dicembre 1979 a Cortina d'Ampezzo.\nNel 1980 ha partecipato di nuovo alle Olimpiadi, quelle di , ancora una volta sia nel trampolino normale che in quello largo, chiudendo 38\u00ba con 192.5 punti nel primo e 46\u00ba con 169.1 nel secondo.\nL'anno successivo ha vinto l'argento alle Universiadi invernali di Jaca, in Spagna, arrivando dietro al connazionale Massimo Rigoni.\nNel 1982 ha preso parte ai Mondiali di Oslo, in Norvegia, terminando 15\u00ba nel trampolino normale e 36\u00ba in quello largo.\nA 28 anni ha partecipato ai suoi terzi Giochi, , sia nel trampolino normale che in quello largo, chiudendo 21\u00ba con 188.0 punti nel primo e 33\u00ba con 161.3 nel secondo.\nNel 1985, anno in cui ha chiuso la carriera agonistica, ha preso parte al Mondiale di Seefeld, in Austria, arrivando 50\u00ba nel trampolino normale.\nAi campionati italiani ha vinto 8 ori, 1 argento e 4 bronzi nel trampolino normale."}
{"id": "7639007", "revid": "287204", "url": "https://it.wikipedia.org/wiki?curid=7639007", "title": "Campionati africani di atletica leggera 2018 - 1500 metri piani femminili", "text": "La specialit\u00e0 dei 1500 metri piani femminili ai campionati africani di atletica leggera di Asaba 2018 si \u00e8 svolta il 3 agosto allo Stadio Stephen Keshi."}
{"id": "7639008", "revid": "339392", "url": "https://it.wikipedia.org/wiki?curid=7639008", "title": "Centro di Produzione Rai di via Teulada", "text": ""}
{"id": "7639010", "revid": "729019", "url": "https://it.wikipedia.org/wiki?curid=7639010", "title": "Yang Dezhi", "text": "Fu un ufficiale militare anziano nella Cina del Nord al comando della 5\u00aa Armata campale, un veterano della Guerra di Corea e un comandante in Cina durante la Guerra sino-vietnamita. Dopo il suo ritiro nel 1987, fu uno tra i pochi alti ufficiali militari ad opporsi alla repressione della Protesta di piazza Tienanmen nel 1989."}
{"id": "7639012", "revid": "1983214", "url": "https://it.wikipedia.org/wiki?curid=7639012", "title": "Andrea Agnaletti", "text": "Biografia.\nAttivit\u00e0 politica.\nElezione a deputato.\nAlle elezioni politiche del 1994 viene eletto deputato della XII legislatura della Repubblica Italiana nel collegio Tivoli della Circoscrizione Lazio 1 per il Centro Cristiano Democratico."}
{"id": "7639013", "revid": "729019", "url": "https://it.wikipedia.org/wiki?curid=7639013", "title": "Centrale nucleare di Belleville", "text": "La centrale nucleare di Belleville \u00e8 una centrale nucleare francese situata nel dipartimento del Cher, sul territorio dei comuni di Belleville-sur-Loire e di Sury-pr\u00e8s-L\u00e9r\u00e9, a sud-est di Orl\u00e9ans e a sud di quella di Dampierre (45km), sulla riva sinistra della Loira.\nL'impianto \u00e8 composto da 2 reattori PWR operativi \u2013 modello \"P4 REP 1300\" \u2013 da MWt e da MWe. I 2 reattori di Belleville fanno parte di un programma di una serie di 20 reattori del modello \"P4 REP 1300\" (2 Belleville, 4 Cattenom, 2 Flamanville, 2 Golfech, 2 Nogent, 4 Paluel, 2 Penly 2 Saint-Alban)."}
{"id": "7639031", "revid": "729019", "url": "https://it.wikipedia.org/wiki?curid=7639031", "title": "Centrale nucleare del Blayais", "text": "La centrale nucleare del Blayais \u00e8 una centrale nucleare francese situata a nord di Blaye (13km), nel centro del marais del \"Blayais\" (regione naturale), nel dipartimento del Gironda, sul territorio del comune di Braud-et-Saint-Louis, sull'estuario della Gironda; a 50km a nord di Bordeaux e a 45km a sud Royan.\nL'impianto \u00e8 composto da 4 reattori PWR operativi \u2013 modello \"CP1\" \u2013 da MWt e da MWe.\nIl , la tempesta Martin provoca un'inondazione di una parte della centrale nucleare, i reattori 1, 2 e 4 sono arrestati d'urgenza (il reattore 3 era fermo per manutenzione); secondo la scala INES l'evento dovrebbe essere classificato al livello 2 di \"guasto\".\nIl e il , EDF segnala due \"anomalie\" di livello 1 nella scala INES, legate alla tenuta sismica di alcune componenti dell'impianto."}
{"id": "7639034", "revid": "729019", "url": "https://it.wikipedia.org/wiki?curid=7639034", "title": "Centrale nucleare di Cattenom", "text": "La centrale nucleare di Cattenom \u00e8 una centrale nucleare francese situata nella Lorena, sul territorio del comune di Cattenom, a nord di Thionville (10km), a prossimit\u00e0 della Mosella e ai bordi del lago artificiale di Mirgenbach. La centrale si trova anche a prossimit\u00e0 del confine con il Lussemburgo (20km a nord) e con la Germania (20km a est).\nL'impianto \u00e8 composto da 4 reattori PWR operativi \u2013 modello \"P4 REP 1300\" \u2013 da MWt e da MWe. I 4 reattori di Cattenom fanno parte di un programma comprendente una serie di 20 reattori del modello \"P4 REP 1300\" (2 Belleville, 4 Cattenom, 2 Flamanville, 2 Golfech, 2 Nogent, 4 Paluel, 2 Penly 2 Saint-Alban)."}
{"id": "7639036", "revid": "729019", "url": "https://it.wikipedia.org/wiki?curid=7639036", "title": "Centrale nucleare di Civaux", "text": "La centrale nucleare di Civaux \u00e8 una centrale nucleare francese situata nella Vienne, sul territorio del comune di Civaux, a sud-est di Poitiers (34km), sulla riva sinistra della Vienne.\nL'impianto \u00e8 composto da 2 reattori PWR operativi \u2013 modello \"N4 REP 1450\" \u2013 da MWt e da MWe. I due reattori di Civaux, insieme ai due reattori \"N4 REP 1450\" della centrale nucleare di Chooz, costituiscono gli ultimi (e pi\u00f9 potenti) reattori costruiti in Francia, fino all'avvento dell'EPR (negli anni 2010)."}
{"id": "7639037", "revid": "767487", "url": "https://it.wikipedia.org/wiki?curid=7639037", "title": "Euromoneta", "text": "Uneuromoneta (chiamata pi\u00f9 comunemente eurodivisa o eurovaluta) \u00e8 una valuta detenuta presso una banca situata fuori dal paese di emissione di tale valuta. Si parler\u00e0 dunque di eurodollari per conti in dollari fuori dagli Stati Uniti o di euroyen per un conto in yen fuori dal Giappone.\nOrigine dell'espressione.\nQuesto uso del prefisso \u201ceuro-\u201d \u00e8 una conseguenza indiretta della guerra fredda. Risale agli anni '50, quando l'Unione Sovietica decise per precauzione di tenere i propri averi in dollari in banche site a Londra, invece che sul territorio degli stessi Stati Uniti, al fine di evitarne al meglio un'eventuale confisca. \u00c8 quindi da Londra che l'URSS li investiva sul mercato monetario americano. Nelle banche americane, questi fondi venuti dall\u2019estero vennero chiamati impropriamente \u201ceurodollars\u201d (ovvero \"eurodollari\"), per contrazione di \u201cEuropean Dollars\u201d, e l'espressione rimase. Successivamente l\u2019espressione fu estesa alle altre valute: gli euroyen sono cos\u00ec yen detenuti da una banca situata in un territorio fuori dal Giappone.\nEurobbligazioni.\nL'uso del prefisso \u201ceuro-\u201d fu esteso nel 1963 alle obbligazioni (\u201ceurobbligazioni\u201d, in inglese: \u201ceurobonds\u201d) emesse fuori dal paese d'origine della valuta in cui sono denominate.\nUn\u2019origine fiscale americana.\nLa legislazione fiscale americana fu cambiata nel luglio 1963 (introduzione dell'\u201cinterest equalization tax\u201d) con lo scopo di scoraggiare la raccolta di fondi negli Stati Uniti da parte di emittenti non residenti, tra cui le filiali estere delle multinazionali americane. Fino a quel momento, i bisogni internazionali\ndi finanziamento in dollari statunitensi venivano soddisfatti mediante l'emissione di obbligazioni a New York. Di conseguenza, le emissioni internazionali di obbligazioni in dollari si spostarono in Europa, principalmente a Londra, dove non esistevano questi aspetti fiscali e dove abbondavano potenziali investitori. Il mercato eurobbligazionario era quindi nato.\nIl primo prestito eurobbligazionario fu il prestito Autostrade 5,50% 1978, di una somma di 15 milioni di dollari e di una durata di 15 anni, introdotto nella borsa di Lussemburgo il 17 luglio 1963.\nUno sviluppo intraeuropeo.\nEra necessario far quotare da qualche parte (in inglese: \"to list\" e quindi, nell'itanglese dei mercati dei capitali, \"listare\") le obbligazioni cos\u00ec emesse. La Borsa di Lussemburgo offr\u00ec un servizio poco costoso, flessibile e pratico che si impose rapidamente.\nIl sistema creato per le emissioni in dollari si estese alle valute europee, ma non per gli stessi motivi.\nOrganizzazione professionale.\nL\"AIBD \"(\"Association of International Bond Dealers\") \u00e8 stata creata nel 1968 dalle principali imprese attive nel mercato eurobbligazionario. Nel 1992, ha cambiato il suo nome in\" ISMA\", \"International Securities Market Association\", e nel 2005 \u00e8 diventata l\"International Capital Market Association.\"\n\"Euromoney\".\nEuromoney \u00e8 una rivista dedicata inizialmente alle eurobbligazioni e ora ai mercati finanziari in generale. La rivista interprofessionale del mercato obbligazionario \u00e8 l\"IFR\", \"International Financing Review\", pubblicata dalla \"Thomson Corporation\"."}
{"id": "7639039", "revid": "729019", "url": "https://it.wikipedia.org/wiki?curid=7639039", "title": "Centrale nucleare di Dampierre", "text": "La centrale nucleare di Dampierre \u00e8 una centrale nucleare francese situata nel Loiret, sul territorio del comune di Dampierre-en-Burly, a sud-est di Orl\u00e9ans (50km) e a nord di quella di Belleville (45km), sulla riva destra della Loira.\nL'impianto \u00e8 composto da 4 reattori PWR operativi \u2013 modello \"CP1\" \u2013 da MWt e da MWe. I 4 reattori di Dampierre fanno parte di un programma, iniziato nel 1974, comprendente di una serie di 18 reattori (su 4 centrali) del modello \"CP1\" e completato nel 1983.\nL'impianto \u00e8 stato oggetto di 4 \"guasti\" di livello 2 nella scala INES nel 1992, 1996, 2000 e 2001."}
{"id": "7639040", "revid": "21880", "url": "https://it.wikipedia.org/wiki?curid=7639040", "title": "Anas discors", "text": ""}
{"id": "7639042", "revid": "729019", "url": "https://it.wikipedia.org/wiki?curid=7639042", "title": "Centrale nucleare di Golfech", "text": "La centrale nucleare di Golfech \u00e8 una centrale nucleare francese situata nel Tarn e Garonna, sul territorio del comune di Golfech, tra Agen a nord-ovest (15km) e Montauban a sud-est (50km), sulla riva destra della Garonna e su quella sinistra del canale di Golfech.\nL'impianto \u00e8 composto da 2 reattori PWR operativi \u2013 modello \"P4 REP 1300\" \u2013 da MWt e da MWe. I 2 reattori di Golfech fanno parte di un programma di una serie di 20 reattori del modello \"P4 REP 1300\" (2 Belleville, 4 Cattenom, 2 Flamanville, 2 Golfech, 2 Nogent, 4 Paluel, 2 Penly 2 Saint-Alban).\nL'impianto \u00e8 stato oggetto di alcune \"anomalie\" di livello 1 nella scala INES."}
{"id": "7639043", "revid": "729019", "url": "https://it.wikipedia.org/wiki?curid=7639043", "title": "Centrale nucleare di Paluel", "text": "La centrale nucleare di Paluel \u00e8 una centrale nucleare francese situata nella Senna Marittima, sul territorio del comune di Paluel, ad ovest di Dieppe (40km), a nord di Rouen (65km), a nord-est di Le Havre (70km) e ad ovest di quella di Penly (40km), sulla costa de La Manica.\nL'impianto \u00e8 composto da 4 reattori PWR operativi \u2013 modello \"P4 REP 1300\" \u2013 da MWt e da MWe. I 4 reattori di Paluel fanno parte di un programma di una serie di 20 reattori del modello \"P4 REP 1300\" (2 Belleville, 4 Cattenom, 2 Flamanville, 2 Golfech, 2 Nogent, 4 Paluel, 2 Penly e 2 Saint-Alban)."}
{"id": "7639044", "revid": "729019", "url": "https://it.wikipedia.org/wiki?curid=7639044", "title": "Centrale nucleare di Saint-Alban", "text": "La centrale nucleare di Saint-Alban \u00e8 una centrale nucleare francese situata nell'Is\u00e8re, sul territorio dei comuni di Saint-Alban-du-Rh\u00f4ne e Saint-Maurice-l'Exil, a sud di Lione (40km) e ad est di Saint-\u00c9tienne, sulla riva sinistra del Rodano.\nL'impianto \u00e8 composto da 2 reattori PWR operativi \u2013 modello \"P4 REP 1300\" \u2013 da MWt e da MWe. I 2 reattori di Saint-Alban fanno parte di un programma di una serie di 20 reattori del modello \"P4 REP 1300\" (2 Belleville, 4 Cattenom, 2 Flamanville, 2 Golfech, 2 Nogent, 4 Paluel, 2 Penly e 2 Saint-Alban)."}
{"id": "7639046", "revid": "1071652", "url": "https://it.wikipedia.org/wiki?curid=7639046", "title": "Mobile country code", "text": ""}
{"id": "7639051", "revid": "118696766", "url": "https://it.wikipedia.org/wiki?curid=7639051", "title": "Carla Camurati", "text": "Talora \u00e8 accreditata Carla Camuratti.\nBiografia.\nDopo le prime esperienze di attrice al cinema e in telenovelas, Carla Camurati nel 1987 ha esordito nella regia dirigendo un cortometraggio. L'attivit\u00e0 di regista diventer\u00e0 preponderante a partire dal 1995, con la pellicola \"Carlota Joaquina, Princesa do Brazil\", da lei anche sceneggiata e finanziata: film campione d'incassi in Brasile.\nNel 1997 ha diretto, scritto e distribuito un lungometraggio, \"La serva padrona\", basato sull'omonimo intermezzo musicale di Giovanni Battista Pergolesi, il primo film operistico brasiliano: un nuovo grande successo per Carla, che in seguito realizzer\u00e0 ancora pellicole di tal genere alternandole a regie liriche slegate dal grande schermo.\nCarla Camurati ha all'attivo anche la realizzazione di numerosi documentari.\nDal 2007 al 2014 l'attrice-regista ha presieduto il Teatro Municipal.\nVita privata.\nSi \u00e8 unita in matrimonio 4 volte; in terze nozze ha sposato il collega Thales Pan Chacon, scopertosi sieropositivo nel 1992. La diagnosi \u00e8 stata alla base del loro divorzio, ci\u00f2 nonostante Carla Camurati \u00e8 rimasta vicina all'ex marito sino all'ultimo, assegnandogli tra l'altro la parte muta di Vespone nel film-opera dedicato a Pergolesi. Carla \u00e8 diventata poi madre di un maschio, Antonio, nel 2003."}
{"id": "7639060", "revid": "436907", "url": "https://it.wikipedia.org/wiki?curid=7639060", "title": "Adult Pop Songs", "text": ""}
{"id": "7639067", "revid": "1071652", "url": "https://it.wikipedia.org/wiki?curid=7639067", "title": "CK Hutchison Holdings", "text": ""}
{"id": "7639069", "revid": "986213", "url": "https://it.wikipedia.org/wiki?curid=7639069", "title": "Filippo Filonardi", "text": ""}
{"id": "7639071", "revid": "15756", "url": "https://it.wikipedia.org/wiki?curid=7639071", "title": "Ponte (metrica)", "text": "Nella metrica classica un ponte o zeugma (, ) \u00e8 un punto di una sequenza metrica, tipicamente un verso, in cui la fine di parola (dove per parola si intende un complesso formato da una parte significativa del discorso e da altre parti del discorso, le cosiddette appositive, che ad essa si saldano strettamente) viene tendenzialmente evitata.\nI fenomeni opposti al ponte sono quelli della cesura (una fine di parola che tende a cadere all'interno di un gruppo metrico elementare) e della dieresi (una fine di parola che tende a cadere alla fine di un gruppo metrico elementare).\nI ponti (cos\u00ec come le cesure e le dieresi) vengono di solito individuati per mezzo di analisi statistiche effettuate sul \"corpus\" dei testi antichi disponibili e prendono spesso il nome dal primo metricista che li ha individuati.\nTra i ponti pi\u00f9 importanti della metrica classica si segnalano"}
{"id": "7639072", "revid": "1543377", "url": "https://it.wikipedia.org/wiki?curid=7639072", "title": "Nuoto ai Giochi della XIX Olimpiade - 200 metri farfalla maschili", "text": "La competizione dei 200 metri farfalla maschili di nuoto ai Giochi della XIX Olimpiade si \u00e8 svolta il giorno 24 ottobre 1968 alla Piscina Ol\u00edmpica Francisco M\u00e1rquez di Citt\u00e0 del Messico."}
{"id": "7639073", "revid": "247222", "url": "https://it.wikipedia.org/wiki?curid=7639073", "title": "La notte dei pensieri", "text": ""}
{"id": "7639074", "revid": "400694", "url": "https://it.wikipedia.org/wiki?curid=7639074", "title": "E intanto vivo", "text": ""}
{"id": "7639088", "revid": "648716", "url": "https://it.wikipedia.org/wiki?curid=7639088", "title": "Vincenzo Bandello", "text": "Biografia.\nNativo di Castelnuovo nel Tortonese, si un\u00ec all'Ordine dei frati predicatori. Divenne in seguito priore di Santa Maria delle Grazie a Milano.\nEbbe un ruolo nella realizzazione dell\"'Ultima Cena\" di Leonardo da Vinci, suggerendo certi particolari della composizione. Il priore stesso avrebbe servito da modello per la figura di Giuda Iscariota, che nel dipinto di Leonardo \u00e8 raffigurato in modo differente dalla grande maggioranza delle ultime cene dell'epoca. Leonardo lo dipinge lasciandogli l'aureola al pari degli altri apostoli e non isolato dal gruppo, come aveva fatto pure il domenicano Beato Angelico nell\"Ultima Cena\" dell\"Armadio degli Argenti\" (Museo di San Marco, Firenze).\nMaestro generale dell'Ordine dei predicatori.\nUn Capitolo generale dell'Ordine dei frati predicatori lo elesse Maestro generale nel 1501. In quanto Maestro, fond\u00f2 le congregazioni della Repubblica di Ragusa nel 1501 e della Signoria d'Irlanda nel 1505. La sua politica mirava a scoraggiare il culto di Girolamo Savonarola, sebbene quest'ultimo fosse stato suo allievo, anche se comunque non soppresse la Congregazione di San Marco fondata dallo stesso Savonarola. Nel 1506, pubblic\u00f2 una nuova versione delle \"Costituzioni\" dell'Ordine.\nUomo di grand'ingegno e di vastissima erudizione; fu il pi\u00f9 trasportato di quanti mai vi fossero stati nel combattere 1'opinione che stabilisce 1'immacolata concezione di Maria Vergine; nell'impugnare la quale opinione \u2013 comune fra i Cattolici nel XVI secolo \u2013 si lasci\u00f2 trasportare dal suo ardore, tacciando come ignoranti, empi ed eretici i suoi avversari. Ci\u00f2 per\u00f2 avvenne prima che Sisto IV con la sua bolla facesse espresso divieto di simili dispute.\nAlla sua morte, gli successe alla testa dei Dominicani nel 1507 Jean Cl\u00e9r\u00e9e.\nEra lo zio di Matteo Bandello."}
{"id": "7639092", "revid": "322321", "url": "https://it.wikipedia.org/wiki?curid=7639092", "title": "Filippo Filonardi (cardinale)", "text": "Era pronipote del cardinale Ennio Filonardi e prozio del cardinale Giovanni Battista Bussi.\nBiografia.\nNacque a Bauco nel 1577 figlio di Scipione e di Brigida Ambrosi nobildonna di Anagni.\nApparteneva alla linea di Domenico (uno dei tre trami in cui fu divisa la famiglia Filonardi); fu fratello di Paolo Emilio, arcivescovo di Amalfi, di Alessandro, vescovo di Aquino, di Mario, arcivescovo di Avignone e nunzio apostolico in Polonia, di Cesare, canonico di San Pietro, e di Francesca, sposata con il conte Bussi di Viterbo.\nComp\u00ec i suoi studi prima a Roma presso il Collegio Romano e successivamente presso l'Universit\u00e0 di Pisa, ove si laure\u00f2 \"in utroque iure\".\nEssendo ancor giovane tornato in Roma, diede prova della sua impareggiabile dottrina da essere reputato uno dei primi giureconsulti della citt\u00e0.\nEra tanto profondo e versato nella giurisprudenza, da sciogliere le questioni pi\u00f9 intricanti; per la sua fama il pontefice Paolo V, dopo la morte di Flaminio Filonardi vescovo di Aquino, credette opportuno inviarlo al posto di suo zio Flaminio, nominandolo il 24 novembre 1608 vescovo di Aquino.\nNel 1610 papa Paolo V lo nomino governatore di Fermo; nello stesso anno fu fatto vice-legato e governatore d'Avignone.\nIl 17 agosto 1611 lo cre\u00f2 cardinale.\nAd Avignone cambio gli statuti della citt\u00e0 e fece coniare le nuove monete avente sul fronte il busto di Palo V, mentre nel retro lo stemma del cardinale Filippo Filonardi legato in Avignone.\nNel 1614 fu richiamato a Roma, dove ricevette il titolo cardinalizio di Santa Maria del Popolo.\nA Roma faceva parte della Congregazione dei Vescovi e Regolari, presiedeva all'Indice e al Buon Governo; papa Paolo V, si serviva di lui negli affari pi\u00f9 rilevanti e segreti.\nPartecip\u00f2 al conclave del 1621 che elesse papa Gregorio XV.\nMor\u00ec il 29 settembre 1622 all'et\u00e0 di 45 anni e fu sepolto a Roma nella tomba di famiglia nella cappella Filonardi, nella chiesa di San Carlo ai Catinari.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "7639097", "revid": "74173", "url": "https://it.wikipedia.org/wiki?curid=7639097", "title": "Collegio di Brent Central", "text": "Brent Central \u00e8 un collegio elettorale situato nella Grande Londra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Dawn Butler del Partito Laburista, che rappresenta il collegio dal 2015.\nEstensione.\nBrent Central \u00e8 costituito da nove ward elettorali, tutti compresi nel borgo londinese di Brent: Dollis Hill, Dudden Hill, Harlesden, Kensal Green, Mapesbury, Stonebridge, Tokyngton, Welsh Harp, Willesden Green"}
{"id": "7639099", "revid": "125386856", "url": "https://it.wikipedia.org/wiki?curid=7639099", "title": "Almir Sater", "text": "Suona chitarra e violino.\nBiografia.\nLaureato in legge presso un'universit\u00e0 privata di Rio, Almir Sater ha formato con un amico immediatamente dopo, nel 1980, il duo musicale Lupe e Lampao (\"Lupe\" \u00e8 da sempre il soprannome di Almir), scioltosi per\u00f2 quasi subito. L'anno successivo ha pubblicato il suo primo album da solista, \"Estradeiro\", composto da canzoni in stile sertanejo. Successivamente Sater esplorer\u00e0 anche la MPB, il country, il folk e il blues, oltre a incidere due dischi di musica strumentale. Nel 1989 ha partecipato al Free Jazz Festival, esibendosi accanto ad artisti di fama internazionale, e cantato a Nashville, a tutt'oggi unico brasiliano a essere stato invitato nella capitale musicale del country.\nCome attore, Sater ha svolto il ruolo principale nel film \"As Bellas de Billings\", sua unica prova per il grande schermo, e preso parte a quattro telenovelas, tra cui \"Pantanal\" (dove inoltre \u00e8 ascoltabile il suo brano \"Chalana\") e \"A Hist\u00f3ria de Ana Raio e Z\u00e9 Trov\u00e3o\" (dove ha impersonato il protagonista).\nHa tre figli maschi: Gabriel (anche lui cantante e attore), Bento e Ian."}
{"id": "7639102", "revid": "271907", "url": "https://it.wikipedia.org/wiki?curid=7639102", "title": "Lina Solomonovna \u0160tern", "text": ""}
{"id": "7639103", "revid": "271907", "url": "https://it.wikipedia.org/wiki?curid=7639103", "title": "Lina \u0160tern", "text": ""}
{"id": "7639104", "revid": "1543377", "url": "https://it.wikipedia.org/wiki?curid=7639104", "title": "Nuoto ai Giochi della XIX Olimpiade - 200 metri misti maschili", "text": "La competizione dei 200 metri misti maschili di nuoto ai Giochi della XIX Olimpiade si \u00e8 svolta nei gironi 19 e 20 ottobre 1968 alla Piscina Ol\u00edmpica Francisco M\u00e1rquez di Citt\u00e0 del Messico."}
{"id": "7639124", "revid": "1904508", "url": "https://it.wikipedia.org/wiki?curid=7639124", "title": "Principe di San Donato", "text": "Principe di San Donato fu un titolo creato da Leopoldo II di Toscana per l'italofilo russo Anatolio Demidoff nel 1840, per fare in modo che Demidoff potesse sposare Matilde Bonaparte senza che lei perdesse il suo titolo di \"Principessa\". \nIl titolo non fu mai riconosciuto in Russia. Fu chiamato cos\u00ec in onore di Villa San Donato, la villa della famiglia Demidoff a Firenze."}
{"id": "7639126", "revid": "339048", "url": "https://it.wikipedia.org/wiki?curid=7639126", "title": "I topi (serie televisiva)", "text": "I topi \u00e8 una serie TV italiana diretta e interpretata da Antonio Albanese.\nTrama.\nSebastiano \u00e8 un latitante che trascorre le sue giornate nascosto in una villetta del Nord Italia protetto da telecamere, allarmi, recinzioni e bunker. Per non finire in carcere e continuare i suoi traffici, l'uomo condanna cos\u00ec se stesso e la sua famiglia ad una vita da reclusi nell'ombra, proprio come i topi nelle fogne.\nDistribuzione.\nLa prima stagione \u00e8 stata disponibile in anteprima sulla piattaforma online RaiPlay dal 2 ottobre 2018 ed \u00e8 stata trasmessa da Rai 3 a partire dal 6 ottobre dello stesso anno.\nLa seconda stagione, composta come la prima di 6 episodi, \u00e8 stata distribuita dal 3 aprile 2020 su RaiPlay ed \u00e8 stata trasmessa su Rai 3 dal 18 aprile 2020."}
{"id": "7639144", "revid": "117294483", "url": "https://it.wikipedia.org/wiki?curid=7639144", "title": "Andr\u00e9 De Biase", "text": "Talora \u00e8 accreditato come Andr\u00e9 de Biase.\nBiografia.\nAppassionato di surf gi\u00e0 da bambino, De Biase \u00e8 stato scoperto nel 1978 da Antonio Calmon proprio durante una delle sue acrobazie con la tavola: il regista stava cercando un volto nuovo per la parte principale nel film \"Nos Embalos de Ipanema\", incentrato sulle vicende di uno scapestrato e bisessuale surfista di Rio. Il film \u00e8 stato uno dei pi\u00f9 grandi successi di quell'anno al botteghino in Brasile. Calmon in seguito sceglier\u00e0 ancora De Biase come protagonista di \"Menino do Rio\" (1981) e del suo sequel \"Garota Dourada\" (1984): in entrambi l'attore d\u00e0 il volto a un altro surfista, decisamente meno irrequieto. Sempre nel 1984 De Biase \u00e8 stato uno degli interpreti del film drammatico \"Mem\u00f3rias do C\u00e1rcere\".\nDal 1981 l'attore \u00e8 apparso anche numerose volte in tv: si ricordano in particolare le sue partecipazioni alle telenovelas \"Adolescenza inquieta\" e \"Partido Alto\", nonch\u00e9 il ruolo da protagonista in uno dei rarissimi telefilm brasiliani, \"Societ\u00e0 a irresponsabilit\u00e0 illimitata\", dove ha nuovamente impersonato un amante del surf."}
{"id": "7639146", "revid": "2519", "url": "https://it.wikipedia.org/wiki?curid=7639146", "title": "Parco dell'Inviolata", "text": ""}
{"id": "7639150", "revid": "757396", "url": "https://it.wikipedia.org/wiki?curid=7639150", "title": "Supercoppa spagnola 2010 (pallacanestro maschile)", "text": "La Supercoppa spagnola 2010 \u00e8 la 7\u00aa Supercoppa spagnola di pallacanestro maschile, organizzata dalla ACB e la 11\u00aa edizione in generale.\nSar\u00e0 disputata il 24 e il 25 settembre 2010 presso la Fernando Buesa Arena di Vitoria tra i seguenti quattro club:"}
{"id": "7639151", "revid": "92723", "url": "https://it.wikipedia.org/wiki?curid=7639151", "title": "Gertrude di Brunswick", "text": "Biografia.\nGertrud era l'unica figlia del margravio Egberto I di Mei\u00dfen (\u2020 1068) e di Immilla di Torino (\u2020 1078), e come tale membro della dinastia dei Brunonidi. Fu quindi una pronipote di Gisella di Svevia, regina tedesca e imperatrice consorte dal 1024 al 1043.\nKatlenburg.\nFu sposata con il conte Teodorico II di Katlenburg (\u2020 1085). Nel 1090, dopo la morte senza figli del fratello maggiore il margravio Egberto II di Mei\u00dfen, l'ultimo dei Brunonidi maschi, eredit\u00f2 la sede ancestrale di Braunschweig in Sassonia. Quando suo marito mor\u00ec, fece il reggente per il figlio Teodorico III.\nFrisia.\nIntorno al 1086 Gertrude si spos\u00f2 di nuovo, questa volta con il conte di Enrico di Northeim (\u2020 1101), che fu nominato margravio di Frisia nel 1099. La figlia Richenza di Northeim (\u2020 1142) spos\u00f2 Lotario II di Supplimburgo, duca di Sassonia e futuro imperatore del Sacro Romano Impero. Ricevette il seggio dei Brunonidi a Braunschweig. Dopo la morte di Enrico nel 1101, Gertrude divenne nuovamente reggente, questa volta per il suo secondo figlio, il conte Ottone III di Northeim.\nMei\u00dfen.\nIl terzo marito di Gertrude era il rampollo di Wettin, Enrico I (\u2020 1103), margravio di Mei\u00dfen dal 1089. Il loro figlio, Enrico II, nacque dopo la sua morte nel 1103. Ella fu una delle guide delle insurrezioni contro l'imperatore Enrico IV e suo figlio Enrico V. Protesse gli interessi dei suoi figli e il margravio Enrico II; in seguito assicur\u00f2 l'autorit\u00e0 Wettin su Mei\u00dfen."}
{"id": "7639152", "revid": "729019", "url": "https://it.wikipedia.org/wiki?curid=7639152", "title": "\u0110\u00e0m Quang Trung", "text": "Biografia.\n\u0110\u00e0m Quang Trung ader\u00ec al Partito Comunista del Vietnam nel 1939. Nel 1940 fu imprigionato dalle autorit\u00e0 coloniali francesi, ma fu rilasciato poco dopo. nel settembre 1944, inizio a costruire una forza di guerriglia sul nord del confine del Vietnam con la Cina. Nel dicembre dello stesso anno, ader\u00ec al movimento di guerriglia comunista. Durante la Rivoluzione di agosto nel 1945, serv\u00ec come comandante di una compagnia di Viet Minh. In seguito alla fondazione della Repubblica Democratica del Vietnam (Vietnam del Nord) prese il comando di una compagnia e fu anche l'ufficiale capo per la zona speciale di Hanoi. Durante la Guerra d'Indocina, fu promosso a generale. dal 1946 al 1954 fu il comando della zona interna V e dal 1953 al 1954 fu vice-comandante della 312\u00aa divisione di fanteria."}
{"id": "7639164", "revid": "6923", "url": "https://it.wikipedia.org/wiki?curid=7639164", "title": "CAF Under-23 Futsal Championship", "text": "Il CAF Under-23 Futsal Championship \u00e8 un torneo di calcio a 5 organizzato dalla CAF e riservato alle selezioni nazionali africane composte da giocatori di et\u00e0 inferiore o uguale a 23 anni."}
{"id": "7639169", "revid": "6923", "url": "https://it.wikipedia.org/wiki?curid=7639169", "title": "CAF Under-20 Futsal Championship", "text": "Il CAF Under-20 Futsal Championship \u00e8 un torneo di calcio a 5 organizzato dalla CAF e riservato alle selezioni nazionali africane composte da giocatori di et\u00e0 inferiore o uguale a 20 anni."}
{"id": "7639171", "revid": "114370530", "url": "https://it.wikipedia.org/wiki?curid=7639171", "title": "PET cerebrale", "text": "La PET cerebrale con FDG permette di valutare il metabolismo glicidico a livello cerebrale ed \u00e8 utilizzata nella diagnosi delle demenze e nella valutazione del deterioramento cognitivo lieve (MCI \"Mild Cognitive Impairment\"). Di solito in clinica si utilizzano tomografi PET/CT, ma sono disponibili in commercio anche tomografi PET abbinati ad una Risonanza Magnetica (PET/RM o PET/MRI). Ove non sia disponibile un tomografo PET \u00e8 possibile ottenere dati del medesimo significato mediante la pi\u00f9 vecchia SPECT cerebrale perfusionale (ma meno accurati, per via della pi\u00f9 bassa risoluzione spaziale e di contrasto di questa metodica). Flusso ematico e metabolismo neuronale infatti sono strettamente correlati, in quanto i neuroni non possiedono riserve energetiche, quindi un aumento del metabolismo locale pu\u00f2 essere ottenuto solo mediante un aumento del flusso di sangue alla regione interessata. Altri traccianti meno utilizzati (specie in campo di ricerca) consentono poi di valutare direttamente il flusso ematico cerebrale (acqua marcata con ossigeno 15, anidride carbonica, monossido di carbonio e butanolo sono marcabili con carbonio 11 o ossigeno 15) e l'estrazione cerebrale di ossigeno (Ossigeno 15 biatomico).\nMediante ulteriori radiofarmaci \u00e8 possibile anche eseguire l'imaging della neurotrasmissione (In particolare del sistema dopaminergico. Tale argomento \u00e8 ampiamente trattato nella relativa voce) o mirato alla ricerca di depositi e placche di beta amiloide nel sospetto di Malattia di Alzheimer.\nSono in studio inoltre dei traccianti specifici per la Proteina Tau (sostanza spesso associata a molte patologie neurodegenerative).\nIn questa voce sono discusse le applicazioni della PET per lo studio delle malattie neurodegenerative. Per le applicazioni in oncologia cerebrale consultare la relativa voce\nCinetica dell'FDG a livello cerebrale.\nL'FDG \u00e8 in grado di oltrepassare la barriera emato-encefalica utilizzando gli stessi trasportatori utilizzati dal glucosio fisiologico (GLUT) e di accumularsi nei neuroni ove viene fosforilato in posizione 6 dall'esochinasi e quindi intrappolato nella cellula in quanto non pu\u00f2 cos\u00ec n\u00e9 uscire da essa n\u00e9 proseguire nella glicolisi per via dell'atomo di fluoro in posizione 2. Il primo di questi 2 processi \u00e8 visibile nei primi 10-15 minuti come un incremento della captazione cerebrale in un'acquisizione dinamica (eseguita iniettando il radiofarmaco col paziente sul tomografo) mentre la reazione di fosforilazione avviene a 30-45 minuti dall'iniezione. Con questo tipo di acquisizione e mediante l'utilizzo di appositi modelli matematici \u00e8 possibile misurare (metodica \"quantitativa\") il metabolismo glicidico cerebrale; tuttavia tale metodica, per la sua complessit\u00e0, \u00e8 utilizzata solo a fini di ricerca.\nIndicazioni ed interpretazione delle immagini.\nLa diagnosi, anche differenziale, delle demenze e delle malattie neurodegenerative in generale \u00e8 la principale indicazione della PET cerebrale con FDG (le cui alterazioni precedono quelle rilevabili con le analisi morfologiche come TC o RM). Qui sotto \u00e8 mostrata una sintesi delle aree pi\u00f9 spesso ipometaboliche nelle patologie pi\u00f9 spesso studiate. \u00c8 bene tener comunque presente che, col progredire di queste, il processo morboso pu\u00f2 arrivare spesso ad interessare l'intero ambito corticale.\nEsecuzione dell'esame con Fluoro-Desossiglucosio (FDG).\nPrima di somministrare il radiofarmaco il paziente deve essere a digiuno (anche da bevande che non siano acqua) e la glicemia deve mantenersi sotto il valore di 200\u00a0mg/dl (circa 11\u00a0mmol/L). L'iniezione viene eseguita in un ambiente tranquillo e con poca luce. L'acquisizione delle immagini \u00e8 effettuata intorno a 45-60 minuti dall'iniezione per ottenere il miglior rapporto segnale/fondo.\nPrima dell'acquisizione dell'immagine PET \u00e8 acquisita anche una TC a bassa dose utilizzata poi dall'elaboratore della macchina nella correzione della PET per l'attenuazione e per la fusione delle immagini.\nLe immagini sono quindi ricostruite secondo i piani standard (assiale, coronale ed eventualmente sagittale) e valutate dal medico nucleare (analisi \"qualitativa\"). In alcuni casi sono utilizzate anche l'analisi \"semiquantitativa\" mediante Regioni di Interesse o quella \"Statistico-Parametrica\". Prima delle analisi (statistiche e non), i valori di captazione sono normalizzati rapportandoli con un'area di solito non influenzata dai processi morbosi, in modo da rendere confrontabili i dati di diversi soggetti con differente metabolismo e attivit\u00e0 somministrata. Di solito si utilizzano il ponte o il cervelletto come regioni di riferimento.\nAmyloid PET.\nUtilizzando i traccianti specifici per la beta amiloide \u00e8 possibile osservare in vivo i depositi di questa sostanza a livello cerebrale, permettendo cos\u00ec di rendere pi\u00f9 affidabile la diagnosi di malattia di Alzheimer. La PET cos\u00ec eseguita pu\u00f2 infatti rappresentare un ottimo surrogato dell'indagine istologica sul tessuto cerebrale, che \u00e8 difficilmente eseguibile \"in vivo\".\nIl primo tracciante creato con questo intento \u00e8 stato il composto B di Pittsburg marcato con carbonio-11 (11C-PiB). Tale sostanza, derivata dalle tioflavine (coloranti utilizzati in istologia per evidenziare le placche di beta amiloide) ha per\u00f2 l'inconveniente di decadere troppo rapidamente per permetterne l'utilizzo lontano dal luogo di sintesi, motivo per cui sono stati successivamente messi in commercio dei traccianti marcati con fluoro-18. Al momento sono disponibili tre traccianti di questo tipo: il 18F-flutemetamolo (nome commerciale: Vizamyl, anch'esso un derivato della tioflavina), il 18F-Florbetapir (nome commerciale: Amyvid) ed il 18F-FlorBetaben (nome commerciale: NeuraCeq). Gli ultimi due composti elencati sono derivati da un altro colorante per l'istologia specifico per l'amiloide, il Rosso Congo.\nLe immagini con questi ultimi tre traccianti devono essere eseguite e valutate rispettando le procedure predisposte al loro utilizzo, che sono leggermente differenti da una molecola all'altra; tuttavia, in tutti i casi, ci\u00f2 che si va a valutare \u00e8 l'eventuale perdita di contrasto nelle immagini fra la sostanza bianca (che fisiologicamente fissa queste molecole, in quanto lipofile) e la sostanza grigia, che normalmente non lega questi radiofarmaci (lo fa solo quando al suo interno sono presenti le placche di beta amiloide). Il principale fattore confondente nello studio di queste immagini \u00e8 l'atrofia corticale (che pu\u00f2 produrre dei falsi positivi). Per tale ragione spesso le immagini sono interpretate sovrapponendole ad una TC o RM acquisita in contemporanea o separatamente a breve distanza di tempo (previa coregistrazione)."}
{"id": "7639173", "revid": "6923", "url": "https://it.wikipedia.org/wiki?curid=7639173", "title": "CAF Under-17 Futsal Championship", "text": "Il CAF Under-17 Futsal Championship \u00e8 un torneo di calcio a 5 organizzato dalla CAF e riservato alle selezioni nazionali africane composte da giocatori di et\u00e0 inferiore o uguale a 17 anni."}
{"id": "7639175", "revid": "1318658", "url": "https://it.wikipedia.org/wiki?curid=7639175", "title": "Quartetto per archi (Ravel)", "text": "Ravel complet\u00f2 il suo quartetto per archi in fa maggiore nell'aprile 1903, all'et\u00e0 di 28 anni. La prima esecuzione avvenne a Parigi, nel marzo dell'anno seguente. La composizione segue la struttura classica in quattro movimenti, con un primo movimento bitematico in forma sonata seguito da uno scherzo, un movimento lento, e un finale nel quale riappaiono temi dai movimenti precedenti.\nLa struttura si ispira al quartetto in sol minore di Claude Debussy, composto nel 1893, sebbene le idee musicali di Ravel siano in forte contrasto con quelle di Debussy. Quest'ultimo espresse grande apprezzamento per il quartetto, in misura maggiore del suo dedicatario Gabriel Faur\u00e9, maestro di Ravel.\nStoria.\nRavel frequent\u00f2 il Conservatorio di Parigi, ma le sue idee non convenzionali lo misero in cattiva luce agli occhi del direttore Th\u00e9odore Dubois, un musicista estremamente conservatore, e di altri membri della facolt\u00e0. Tuttavia il suo maestro, Gabriel Faur\u00e9, continu\u00f2 a sostenerlo e, nonostante l'opposizione incontrata, Ravel tent\u00f2 quattro volte, senza successo, di aggiudicarsi il premio nazionale per le arti pi\u00f9 prestigioso, il \"Prix de Rome\". Ci\u00f2 nonostante, al 1904 la fama di Ravel era ormai chiara, dopo la pubblicazione di diverse grandi composizioni quali la \"Pavane pour une infante d\u00e9funte\", \"Jeux d'eau\", e in quello stesso anno le prime esecuzioni di \"Sh\u00e9h\u00e9razade\" e del quartetto per archi.\nIl quartetto ha alcune superficiali somiglianze con il quartetto di Debussy, composto dieci anni prima. Quest'ultimo espresse grande apprezzamento per la composizione, e scrisse a Ravel una lettera di incoraggiamento. La struttura \u00e8 modellata sulla base del quartetto di Debussy, ma mentre la musica di quest'ultimo \u00e8, nelle parole di Orenstein, \"effusiva, disinibita, e apre nuove strade\", quella di Ravel mostra reticenza emotiva, innovazione inserita in forme tradizionale, e maestria tecnica senza rivali. Ravel segu\u00ec una direzione opposta al simbolismo di Debussy, abbandonando la vaghezza e la mancanza di forma del primo impressionismo francese, a favore di un ritorno a standard classici.\"\nIl quartetto \u00e8 stato eseguito per la prima volta dal Quartetto Heymann in un concerto alla Soci\u00e9t\u00e9 Nationale de Musique il 5 marzo 1904. Il dedicatario, Faur\u00e9, assistette alla prima esecuzione, ma non ne rimase impressionato, e la critica si divise. Pierre Lalo, gi\u00e0 forte oppositore di Ravel, dismisse la composizione come un'opera derivata (\"offre un'incredibile somiglianza alla musica di M. Debussy\"), mentre Jean Marnold, di \"Mercure de France\", elogi\u00f2 il quartetto e descrisse Ravel come \"uno dei maestri di domani\". La prima esecuzione londinese avvenne nel 1908 (definita da un critico di \"The Musical Times\" come \"notevole per vaghezza di rilevanza, incoerenza, e strane eccentricit\u00e0 armoniche\") e la prima esecuzione tedesca avvenne a Berlino nel 1910. Nel 1914 la composizione era affermata, al punto che un critico londinese scrisse paragoni tra varie esecuzioni in mesi consecutivi. Il quartetto \u00e8 rimasto una composizione standard nel repertorio cameristico.\nStruttura.\nIl quartetto \u00e8 organizzato in quattro movimenti.\nI. \"Allegro moderato\" \u2013 \"tr\u00e8s doux\".\nIl primo movimento \u00e8 in forma sonata, basato su due temi contrastanti. Il primo tema, che sale e scende in un lungo arco musicale, \u00e8 affidato all'intero quartetto nelle prime misure, venendo poi dominato dal primo violino. Il secondo tema, pi\u00f9 meditativo, \u00e8 eseguito insieme dal primo violino e dalla viola, a due ottave di distanza. Lo sviluppo, lineare e tradizionale, \u00e8 permeato di liricismo e aumenta di intensit\u00e0 nell'ultima fase, prima della ripresa. In quest'ultima il ritorno del secondo movimento \u00e8 leggermente alterato, con le tre parti superiori inalterate e il violoncello innalzato di una terza minore, portando la tonalit\u00e0 da re minore a fa maggiore. Il tempo rallenta e il movimento termina in una coda molto lenta.\nII. \"Assez vif\" \u2013 \"tr\u00e8s rythm\u00e9\".\nCome nel quartetto di Debussy, lo scherzo \u00e8 collocato nel secondo movimento, e si apre con un passaggio pizzicato di tutti gli strumenti. Il primo tema \u00e8 in modo eolio che, secondo alcuni studiosi di Ravel, tra i quali Arbie Orenstein, rivela l'influenza del gamelan giavanese, che aveva molto impressionato sia Debussy sia Ravel all'Esposizione universale di Parigi del 1889, mentre altri vi vedono un'eco della discendenza spagnola di Ravel.\nLa sezione centrale \u00e8 un tema lento e assorto, guidato dal violoncello. Ravel usa poliritmia, con figure in tempo ternario sovrapposte a figure in tempo binario, e la tonalit\u00e0 varia da la minore a mi minore e sol diesis minore. Il movimento si conclude con una ripresa ridotta della sezione iniziale.\nIII. \"Tr\u00e8s lent\".\nA dispetto dell'indicazione \"tr\u00e8s lent\" (molto lento), il terzo movimento ha numerosi cambi di tempo. La viola introduce il primo tema, ripetuto poi dal primo violino. La tonalit\u00e0 iniziale e finale \u00e8 in sol diesis maggiore, con passaggi in la minore e re minore. Ci sono forti collegamenti tematici con il primo movimento e, in contrasto con le consuetudini dell'armonia classica, un ampio uso delle quinte parallele.\nIV. \"Vif et agit\u00e9\".\nIl finale ritorna alla tonalit\u00e0 iniziale di fa maggiore, e ha una forma vagamente somigliante ad un rond\u00f2. L'inizio \u00e8 tempestoso, e nel seguito vi sono diversi cambi di metro ritmico, da a a . Brevi temi melodici in tremolo e frasi sostenute sono sovrapposte a enfatici arpeggi, mentre alcuni brevi momenti hanno un carattere pi\u00f9 calmo, incluso un riferimento al primo tema del primo movimento. La conclusione vigorosa riprende il carattere agitato dell'inizio del movimento.\nArrangiamenti.\nGinette Martenot, dietro approvazione di Ravel, trascrisse il primo movimento del quartetto per onde Martenot. Rudolf Barshai scrisse un arrangiamento per orchestra del quartetto nel 2003."}
{"id": "7639179", "revid": "1566286", "url": "https://it.wikipedia.org/wiki?curid=7639179", "title": "Antonio Calmon", "text": "Biografia.\nAssistente alla regia per molti maestri del Cinema Novo a partire dal 1966, Calmon ha diretto per la prima volta da solo una pellicola nel 1970, \"O Capit\u00e3o Bandeira contra o Dr. Moura Brasil\", curandone anche la sceneggiatura. Il grande successo al botteghino \u00e8 per\u00f2 arrivato con la cosiddetta \"trilogia del surf\": \"Nos Embalos de Ipanema\" (1979), \"Menino do Rio\" (1982) e \"Garota Dourada\" (1984). Dal 1989 Calmon \u00e8 anche stato sceneggiatore di telenovelas e di miniserie per Rede Globo, nonch\u00e9 di film diretti da altri, come \"O Quatrilho - Il quadriglio\" e \"Tieta do Brasil\"."}
{"id": "7639180", "revid": "1543377", "url": "https://it.wikipedia.org/wiki?curid=7639180", "title": "Nfo (formato di file)", "text": "L'estensione .nfo (o NFO, come contrazione di \"info\" o \"informazione\") in informatica viene comunemente assegnata a file di testo, spesso codificati in ASCII, che accompagnano archivi di file scaricati dalla rete, e contengono metadati e informazioni aggiuntive utili sul contenuto dell'archivio.\nContenuto.\nLe informazioni incluse nei file NFO possono includere informazioni sull'autore e sulla licenza. Se il file NFO \u00e8 per il software, \u00e8 possibile trovare note sull'installazione del prodotto. I file NFO si trovano spesso anche in produzioni di demoscene, dove i rispettivi gruppi li includono per crediti, dettagli di contatto e requisiti di sistema. A differenza dei file README, i file NFO contengono spesso un ASCII art elaborato."}
{"id": "7639181", "revid": "2519", "url": "https://it.wikipedia.org/wiki?curid=7639181", "title": "Parco naturale regionale dell'Appennino - Monti Simbruini", "text": ""}
{"id": "7639184", "revid": "1501558", "url": "https://it.wikipedia.org/wiki?curid=7639184", "title": "UEFA Under-19 Futsal Championship", "text": "Il UEFA Under-19 Futsal Championship \u00e8 un torneo di calcio a 5 organizzato dalla UEFA e riservato alle selezioni nazionali europee composte da giocatori di et\u00e0 inferiore o uguale a 19 anni."}
{"id": "7639192", "revid": "478814", "url": "https://it.wikipedia.org/wiki?curid=7639192", "title": "China Open 2018 - Qualificazioni singolare maschile", "text": "Le qualificazioni del singolare maschile del China Open 2018 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "7639199", "revid": "1005847", "url": "https://it.wikipedia.org/wiki?curid=7639199", "title": "Elezione del Presidente della Commissione di Difesa Nazionale in Corea del Nord del 2009", "text": "L'elezione della Commissione di Difesa Nazionale della Repubblica Popolare Democratica di Corea del 2009 avvenne il 9 aprile ad opera della XII Assemblea Popolare Suprema. Kim Jong-il fu riconfermato Presidente all'unanimit\u00e0, mentre Jo Myong-rok fu riconfermato Primo Vicepresidente.\nPoco dopo, Kim Jong-il fece un'apparizione all'Assemblea Popolare Suprema, dove tenne un discorso di ringraziamento in cui espose il suo programma politico per il futuro e durante il quale ricevette numerose ovazioni: si tratt\u00f2 della sua prima manifestazione pubblica dall'agosto del 2008.\nAlla morte di Jo Myong-rok, il 6 novembre 2010, la carica di Vicepresidente rest\u00f2 vacante."}
{"id": "7639202", "revid": "6923", "url": "https://it.wikipedia.org/wiki?curid=7639202", "title": "CAF Women's Futsal Championship", "text": "Il CAF Women's Futsal Championship \u00e8 un torneo di calcio a 5 organizzato dalla CAF e riservato alle selezioni nazionali africane femminili."}
{"id": "7639204", "revid": "1543377", "url": "https://it.wikipedia.org/wiki?curid=7639204", "title": "Un milione di piccole cose", "text": "Un milione di piccole cose (\"A Million Little Things\") \u00e8 una serie televisiva statunitense di genere drammatico creata da D.J. Nash e trasmessa dal 26 settembre 2018 dal network ABC.\nIn Italia \u00e8 trasmessa dal 24 agosto 2021 ore 18.50 su Rai 2.\nTrama.\nUn gruppo di amici per varie ragioni si trovano in un momento di stanca della propria vita. Quando uno di loro, Jon, muore, gli altri leggono questo evento come occasione per risvegliarsi e tornare a vivere. Eddie (David Giuntoli) \u00e8 un ex cantante di una band, insegnante di musica, padre casalingo, alcolizzato in via di guarigione, che ha problemi coniugali con la moglie Katherine (Grace Park), avvocato che fatica a bilanciare famiglia e carriera. Rome (Romany Malco) \u00e8 un regista di spot che avrebbe voluto di pi\u00f9 dalla vita ed \u00e8 sposato con Regina (Christina Moses), chef che vuole aprire un proprio ristorante. Gary (James Roday Rodriguez) \u00e8 un sopravvissuto al cancro al seno, cos\u00ec come la sua ragazza Maggie (Allison Miller), terapeuta. Delilah (Stephanie Szostak) \u00e8 la vedova di Jon. Ashley (Christina Ochoa) \u00e8 l'assistente di Jon.\nProduzione.\nSviluppo.\nIl 18 agosto 2017, venne annunciata una serie televisiva intitolata A Million Little Things, con l'ordine di un episodio pilota, scritto e prodotto da D. J. Nash, insieme ad Aaron Kaplan e Dana Honor. La serie \u00e8 stata descritta come \"\"essere nel tono de Il grande freddo\", con il titolo tratto dal popolare adagio, \"L'amicizia non \u00e8 una grande cosa - \u00e8 un milione di piccole cose\". Nash ebbe l'idea per la serie dopo l'episodio pilota della sitcom Losing It, dicendo che:\nABC ordin\u00f2 ufficialmente l'episodio nel gennaio del 2018, mentre la serie, il 9 maggio. Il 6 febbraio 2019, la serie viene rinnovata per una seconda stagione.\nCasting.\nIl 6 febbraio 2018, David Giuntoli venne scelto nel ruolo di Eddie. Una settimana dopo, Romany Malco venne scritturato per interpretare Rome. Alla fine del mese, Christina Ochoa si era unita al cast nel ruolo di Ashley, insieme ad Anne Son di Katherine, Christina Moses nel ruolo di Regina Howard e James Roday nel ruolo di Gary. All'inizio di marzo del 2018, St\u00e9phanie Szostak venne scelta per interpretare Delilah, seguita da Lizzy Greene nel ruolo di Sophie Dixon. Lo stesso mese, entr\u00f2 nel cast della serie anche Ron Livingston. Il 27 giugno 2018, Grace Park si un\u00ec al cast della serie nel ruolo di Katherine, in sostituzione di Anne Son.\nRiprese.\nLa produzione dell'episodio pilota si \u00e8 svolta dal 12 al 29 marzo 2018 a Vancouver, nella Columbia Britannica. Le riprese della prima stagione, invece, sono iniziate il 24 luglio 2018, sempre a Vancouver, e finiranno il 4 febbraio 2019.\nPromozione.\nIl 16 maggio 2018, venne pubblicato il trailer ufficiale della serie.\nDistribuzione.\nLa serie viene trasmessa negli Stati Uniti in prima visione sul network ABC dal 26 settembre 2018.\nTrasmissione internazionale.\nIn Turchia, la serie viene trasmessa sulla rete a pagamento Digiturk.\nAccoglienza.\nCritica.\nLa serie \u00e8 stata accolta in maniera mista dalla critica. Sull'aggregatore di recensioni Rotten Tomatoes ha un indice di gradimento del 46% con un voto medio di 5,83 su 10, basato su 28 recensioni. Il commento consensuale del sito recita: \"Nonostante un cast decente e alcuni elementi intriganti, A MillIon Little Things si rompe sotto il peso delle proprie ambizioni emotivamente alte\". Su Metacritic, invece ha un punteggio di 51 su 100, basato su 15 recensioni."}
{"id": "7639205", "revid": "729019", "url": "https://it.wikipedia.org/wiki?curid=7639205", "title": "Oscar Bronner", "text": "Fondatore e editore del quotidiano austriaco \"Der Standard\".\nBiografia.\nOscar Bronner \u00e8 nato nel 1943 a Haifa, primo figlio di quello che poi diverr\u00e0 artista di cabaret Gerhard Bronner.\nGerhard Bronner era fuggito da solo in Palestina nel 1938 dopo L' \"Anschluss\" dell'Austria, da adolescente, da quando suo padre e suo fratello furono internati. Nel 1948 ritorn\u00f2 in nave e fece pratica a Vienna con padre, ritornato dal internamento. Gi\u00e0 da bambino conobbe Helmut Qualtinger, che lavorava con suo padre, e che di tanto in tanto soggiornava nel alloggio di Oscar nell'appartamento di Passauer Platz nel centro storico.\nOscar Bronner ha lavorato come tecnico luci e assistente alla regia nel teatro di suo padre, come volontario per l'Arbeiter-Zeitung e per il tabloid \"Express\". Frequent\u00f2 il \"Caf\u00e9 Hawelka\", dove conobbe Karl Schwarzenberg e Kurt Moldovan. Tra i suoi argomenti giornalistici vi furono Novak (\"Dispatcher of Death\" di Eichmann) e giudici nazisti, che fecero la loro carriera in Austria dopo il 1945. Per un breve periodo, Oscar Bronner ha gestito un'agenzia pubblicitaria.\nEditore e pittore.\nNel 1970, Bronner ha fondato la rivista \"trend\" e la rivista \"profil\". , \"ho cambiato ... la strategia. Ho ricevuto un'offerta che non potevo rifiutare \". L'editore vendette entrambe le riviste nel 1974 e si trasfer\u00ec a New York, dove visse come pittore (diverse mostre negli Stati Uniti e in Europa). Ha frequentato li tra gli altri l'ex viennese Frederic Morton e Serge Sabarsky.\nTornato a Vienna nel 1986 fond\u00f2 il giornale Der Standard, nel 1988 con la iniziale partecipazione finanziaria di Axel Springer AG. La sua intenzione di fondare un nuovo quotidiano nel mercato saturo dei giornali in Austria, \u00e8 stata quella di presentare un giornale di qualit\u00e0, come il New York Times, il S\u00fcddeutsche Zeitung o il Frankfurter Allgemeine Zeitung."}
{"id": "7639207", "revid": "767487", "url": "https://it.wikipedia.org/wiki?curid=7639207", "title": "PET cardiaca", "text": "La tomografia ad emissione di positroni \u00e8 una metodica utilizzata nello studio del cuore (PET cardiaca). Mediante questo tipo di imaging \u00e8 infatti possibile effettuare sia studi di perfusione (utilizzando ammoniaca marcata con azoto-13, acqua marcata con ossigeno-15 o il rubidio-82) sia di metabolismo (utilizzando il fluorodesossiglucosio). Gli studi di perfusione consentono di localizzare aree del cuore in cui \u00e8 presente un deficit di irrorazione in seguito ad esempio a fenomeni di arteriosclerosi (con un'accuratezza maggiore rispetto alla scintigrafia miocardica perfusionale), mentre lo studio di metabolismo \u00e8 utile per la ricerca di miocardio vitale. Per quest'ultima indicazione la PET \u00e8 considerata la metodica \"gold standard\".\nStudio di perfusione.\nDi norma lo studio della perfusione coronarica \u00e8 eseguito mediante la SPECT miocardica in quanto i traccianti PET sono meno maneggevoli. Le tecniche PET per\u00f2 presentano indubbi vantaggi, come la possibilit\u00e0 di correggere per l'attenuazione da parte delle strutture anatomiche, una maggior risoluzione spaziale e anche, volendo, una maggior affinit\u00e0 delle molecole radiomarcate con i substrati biologici da visualizzare (spesso le molecole usate in PET sono identiche a quelle fisiologiche). I traccianti PET utilizzati per stimare la perfusione miocardica sono l'acqua marcata con ossigeno 15 (che per\u00f2 ha un'emivita brevissima) e soprattutto il rubidio 82 che ha il notevole vantaggio di non necessitare di un ciclotrone per essere prodotto, ma basta un generatore. Il suo meccanismo di accumulo nei miocardiociti \u00e8 analogo a quello del tallio 201 utilizzato negli studi a fotone singolo, in quanto dipende anch'esso dalla pompa sodio potassio (il rubidio come il tallio mima il potassio). Il tracciante di perfusione pi\u00f9 utilizzato \u00e8 l'ammoniaca marcata con azoto 13, che ha un'estrazione da parte dei miocardiociti fra il 70% e l'80%, con un meccanismo energia-dipendente non ancora del tutto chiarito. L'ammoniaca \u00e8 poi utilizzata nella sintesi della glutammina ed \u00e8 cos\u00ec trattenuta nella cellula. Dato che la captazione di tale tracciante in funzione del flusso mostra un plateau per valori elevati di questo parametro, tale molecola \u00e8 ottima anche per studi di perfusione stress Vs rest (vedi la voce sulla scintigrafia miocardica). Unica pecca \u00e8 che la sintesi dell'azoto radioattivo si effettua con un ciclotrone. Nella ricerca di aree ischemiche, data la breve emivita dei farmaci utilizzati, negli studi stress vengono utilizzati stimoli farmacologici (gli stessi degli studi SPECT) di brevissima durata. Anche le tecniche di elaborazione delle immagini e refertazione sono le stesse. A livello del miocardio ibernato \u00e8 possibile visualizzare aree ipocaptanti nello studio di perfusione, ma al contempo normali nello studio di metabolismo (vedi dopo). Sensibilit\u00e0 e specificit\u00e0 di questo test sono superiori al 95%.\nStudio di metabolismo.\nIl cuore \u00e8 in grado di utilizzare diversi substrati energetici per il suo sostentamento. Di norma utilizza acidi grassi, ma in caso di ischemia pu\u00f2 utilizzare anche carboidrati. Tenendo conto di tale assioma, il glucosio marcato con fluoro 18 \u00e8 il tracciante pi\u00f9 utilizzato di routine per gli studi di metabolismo cardiaco (anche grazie al fatto che la sua lunga emivita ne permette il trasporto in luoghi distanti dal ciclotrone di sintesi). Oltre all'ipossia, anche fattori ormonali e la concentrazione del substrato fisiologico in circolo influenzano la captazione dei traccianti. In ogni caso l'FDG \u00e8 usato per rilevare le aree cardiache ischemiche. Nell'eseguire tale esame si attendono circa 40-60 minuti dopo la somministrazione del radiofarmaco prima di acquisire le immagini per dare tempo alla molecola radioattiva di accumularsi nelle cellule tramite trasporto attivo e conversione in FDG-6-fosfato (che non pu\u00f2 proseguire nella glicolisi in quanto in posizione 2 della molecola ha l'atomo di fluoro invece che un ossidrile, quindi si accumula). Dato che la glicemia influenza l'entit\u00e0 della captazione dell'FDG, l'ottenimento di immagini a digiuno mostra solo le aree ischemiche, ma non quelle sane o necrotiche. Per visualizzare bene anche le aree sane di solito si fornisce un carico di glucosio al paziente un'ora prima di somministrare il radiofarmaco. questo ovviamente \u00e8 un problema nei soggetti diabetici, dove le immagini possono non essere ottimali.\nRicerca del miocardio vitale.\nGli studi di perfusione non sempre sono in grado di distinguere, fra le aree ipoperfuse, quelle ancora vitali (miocardio ibernato) da quelle necrotiche. Le aree vitali, se individuate in tempo, possono essere riportate in funzione con adeguato intervento di angioplastica coronarica anche con un recupero dell'80%; cosa che avviene in meno del 10% dei casi nelle aree non rilevate con questa metodica. Di norma, il consumo di glucosio e il flusso a livello delle aree sane e di quelle necrotiche sono correlati fra loro e omogenei (cosiddetto \"match\"). Nelle zone ibernate invece la captazione glicidica \u00e8 conservata, ma non il flusso (cosiddetto \"mismatch\"). Nelle aree di miocardio stordito (quadro che si verifica ad esempio dopo una trombolisi o un'angioplastica su una zona ischemica) il flusso \u00e8 conservato ma la captazione dell'FDG \u00e8 alterata (\"reverse mismatch\") a causa delle alterazioni metaboliche legate all'evento acuto. Situazioni analoghe si possono rilevare a livello settale in pazienti affetti da blocco di branca sinistra (a causa dell'asincronia settale che porta a compressione dei vasi tipica di questa patologia). Questa metodica \u00e8 il \"gold standard\" nel predire il recupero funzionale del miocardio e nella stratificazione prognostica dei pazienti con miocardio vitale disfunzionante, specie nei soggetti con bassa frazione di eiezione."}
{"id": "7639210", "revid": "478814", "url": "https://it.wikipedia.org/wiki?curid=7639210", "title": "China Open 2018 - Singolare maschile", "text": "Rafael Nadal era il detentore del titolo, ma non ha preso parte a questa edizione del torneo a causa di un infortunio al ginocchio.\nIn finale Nikoloz Basilashvili ha sconfitto Juan Mart\u00edn del Potro con il punteggio di 6-4, 6-4."}
{"id": "7639216", "revid": "757396", "url": "https://it.wikipedia.org/wiki?curid=7639216", "title": "Supercoppa spagnola 2009 (pallacanestro maschile)", "text": "La Supercoppa spagnola 2009 \u00e8 la 6\u00aa Supercoppa spagnola di pallacanestro maschile, organizzata dalla ACB e la 10\u00aa edizione in generale.\nSar\u00e0 disputata il 2 e il 3 ottobre 2009 presso il Centro Insular de Deportes di Las Palmas de Gran Canaria tra i seguenti quattro club:"}
{"id": "7639218", "revid": "1684799", "url": "https://it.wikipedia.org/wiki?curid=7639218", "title": "China Open 2018 - Doppio maschile", "text": "Henri Kontinen e John Peers erano i detentori del titolo, ma hanno scelto di partecipare al concomitante torneo di Tokyo.\nIn finale \u0141ukasz Kubot e Marcelo Melo hanno battuto in finale Oliver Marach e Mate Pavi\u0107 con il punteggio di 6-1, 6-4."}
{"id": "7639219", "revid": "1722510", "url": "https://it.wikipedia.org/wiki?curid=7639219", "title": "Limite di una successione numerica", "text": ""}
{"id": "7639221", "revid": "363629", "url": "https://it.wikipedia.org/wiki?curid=7639221", "title": "Utilizzo della PET in oncologia", "text": "La PET in oncologia ha le seguenti indicazioni:\nI traccianti utilizzabili in oncologia sono molti, ma il pi\u00f9 diffuso \u00e8 il 18fluorodesossiglucosio, cio\u00e8 glucosio che in posizione 2, invece di un ossidrile, presenta un atomo di fluoro 18 emettitore di positroni. Tale farmaco viene captato di solito in maggior misura dai tessuti neoplastici in quanto sono metabolicamente pi\u00f9 attivi (le cellule neoplastiche possono avere un metabolismo fino a 200 volte maggiore rispetto a quelle normali) soprattutto per il fatto che la loro principale via metabolica per il sostentamento energetico \u00e8 la glicolisi anaerobia. Per ragioni simili, neoplasie ben differenziate o mucinose captano poco questo tracciante, inoltre anche il livello glicemico influisce ovviamente nella captazione del tracciante in quanto il glucosio \"fisiologico\" compete con l'FDG per entrare nelle cellule (particolare attenzione viene quindi rivolta ai pazienti diabetici. Per evitare questi problemi \u00e8 bene che la glicemia sia in ogni caso inferiore a 200\u00a0mg/dl. Oltre a ci\u00f2 \u00e8 anche necessario evidenziare come anche i tessuti ove \u00e8 in atto il fenomeno dell'infiammazione captano avidamente L'FDG tramite le stesse cellule della flogosi (specie i macrofagi) e lo stesso vale per la muscolatura, sia scheletrica che striata (specie quella intestinale); col rischio che l'esame mostri risultati falsi positivi, per fortuna spesso contenibili abbinando alla scansione PET una scansione TC o RMN. Altro tessuto avidamente captante l'FDG \u00e8 il tessuto adiposo bruno. Per tali motivi il paziente sottoposto a PET con FDG deve essere a digiuno da almeno 6 ore, deve restare a riposo dall'iniezione all'acquisizione dell'esame in ambiente calmo e riscaldato (per ridurre l'attivazione del grasso bruno). In generale, l'indagine PET con FDG non \u00e8 raccomandata nel follow up del paziente oncologico asintomatico o senza segni di ripresa di malattia (in quanto gravata da numerosi falsi positivi, specie in sedi esposte ad insulti flogistico-infettivi ed intestinale).\nNei successivi paragrafi sono elencate le indicazioni dell'esame relative ai pi\u00f9 diffusi ambiti di impiego della metodica.\nRicerca di tumori primitivi occulti.\nLa PET con FDG \u00e8 usata per rilevare le lesioni di tumori primitivi nel caso in cui queste non siano rilevabili con altre tecniche (che dipendono dall'istotipo sospettato) e nel caso il sospetto non sia di tumore neuroendocrino (in tali casi si usano esami specifici come l'Octreoscan o la PET con gli analoghi della somatostatina marcati con Gallio-68). Tale metodica riesce nel suo obiettivo nel 37% dei casi in media; con sensibilit\u00e0 e specificit\u00e0 medie dell'84%. Le linee guida suggeriscono di usare la metodica in presenza di metastasi nota.\nRicerca di seconde neoplasie.\nIn una percentuale di pazienti (5-8%) \u00e8 possibile rinvenire seconde neoplasie nella loro storia clinica. La PET, essendo un'indagine che al contrario di altre metodiche di imaging, analizza sempre tutto il corpo; pu\u00f2 spesso evidenziarle in stadio precoce consentendo una terapia meno invasiva. Tale analisi per\u00f2 non \u00e8 raccomandata come indagine di screening nei pazienti oncologici in quanto \u00e8 facile confondere una seconda neoplasia con una metastasi del primo tumore, cos\u00ec come con lesioni funzionali o infiammatorie. Per tali motivi la metodica \u00e8 comunque gravata da una buona quota di falsi positivi, che porterebbero ad eseguire esami o interventi inutili.\nPianificazione di trattamenti radioterapici.\nPrima di effettuare trattamenti radioterapici \u00e8 necessario definire i volumi da trattare. Solitamente tale operazione \u00e8 svolta con l'ausilio di immagini TC o RMN che, in taluni casi, non riescono a raggiungere un'accuratezza sufficiente. La PET e la SPECT, fornendo indicazioni funzionali sui tessuti che cambiano a seconda del tracciante scelto (metabolismo, ipossia, angiogenesi, apoptosi, espressione di determinati recettori...), consentono altri approcci nella definizione dei suddetti volumi, anche con maggiore precisione all'interno delle stesse aree neoplastiche. Al momento sono in corso diversi studi sull'argomento, per numerosi istotipi e con valutazione delle immagini sia qualitativa che semi-quantitativa mediante SUV. Altro problema \u00e8 dovuto ai movimenti del paziente e del tumore; ad esempio a causa alla respirazione. Per risolvere sono in studio dei protocolli che si avvalgono di scansioni sincronizzate coi movimenti del torace (\"gating\").\nTumori polmonari e del mediastino.\nLa PET \u00e8 utilizzata nella valutazione di malignit\u00e0 dei noduli polmonari. \u00c8 noto che noduli che presentano un SUV &gt;2,5 hanno un'alta probabilit\u00e0 di essere maligni. Limitazione importante all'impiego di quest'esame \u00e8 il fatto che spesso le lesioni sono pi\u00f9 piccole di 1\u00a0cm (quindi il SUV \u00e8 spesso sottostimato o la lesione non \u00e8 visibile). Il limite di risoluzione a un centimetro, maggiore della risoluzione delle comuni macchine, \u00e8 dovuto ai movimenti respiratori del paziente che fanno perdere precisione alle immagini. Ancora pi\u00f9 spesso molte lesioni infiammatorie sono positive alla PET (e possono portare a falsi positivi). Per tale motivo la PET con FDG non consente ad esempio di eseguire una certa diagnosi differenziale fra lesioni neoplastiche ed infettive o infiammatorie in genere. Inoltre molti istotipi ben differenziati captano poco il tracciante.\nUn ruolo molto importante nella gestioni dei tumori polmonari non a piccole cellule la PET lo occupa nella loro stadiazione. Specie per la rilevazione dei linfonodi mediastinici colpiti (anche con diametro &lt; 1\u00a0cm) cos\u00ec come delle metastasi a distanza. La metodica medico-nucleare \u00e8 invece meno accurata nel definire il parametro T (relativo alla lesione primitiva), Mentre ha un ruolo importante anche nel follow up dei pazienti durante e dopo la terapia, dove consente spesso di rilevare, nei soggetti fumatori, seconde neoplasie dovute a questo fattore di rischio. Per quanto riguarda i tumori a piccole cellule, la PET anche qui ha mostrato una buona accuratezza, specie nell'individuazione delle (purtroppo frequenti) metastasi cerebrali di questo tumore. in tali casi per\u00f2 il radiofarmaco di scelta da utilizzare dovrebbe essere la fluoro18tirosina per ridurre il fondo. Nella valutazione della risposta ai trattamenti si \u00e8 visto che la PET in questi casi \u00e8 superiore del 20-35% rispetto a TC ed RMN, specie nel differenziare le recidive dalla fibrosi post-trattamento. \u00c8 comunque necessario far trascorrere un po' di tempo prima di eseguire l'esame per ridurre i risultati falsi-positivi da residui infiammatori post-terapia. Almeno 3 mesi dal termine delle terapie radianti ed almeno 3 settimane dalla chemioterapia. Da ricordare la ridotta sensibilit\u00e0 della metodica per alcune forme di tumore polmonare non a piccole cellule come il carcinoma polmonare a crescita lepidica e nel caso dei tumori neuroendocrini, specie se ben differenziati.\nLa positivit\u00e0 linfonodale rilevata in sede mediastinica pu\u00f2 essere dovuta anche ad infiammazione di queste strutture (specie nei pazienti fumatori), motivo per cui, a completamento stadiativo, in caso di FDG PET positiva viene spesso eseguita una mediastinoscopia con biopsia dei linfonodi sospetti.\nAltro tumore polmonare che la PET riesce a distinguere bene dalle lesioni benigne della pleura \u00e8 il mesotelioma (che capta molto bene il radiodeossiglucosio). L'esame \u00e8 infatti molto usato sia nella valutazione post terapia sia nella ricerca di metastasi e stadiazione. Anche la prognosi correla col quadro PET. Un SUV &lt;10 e un istotipo epiteliale correlano con una migliore aspettativa per il paziente. La principale pecca della PET anche in questo caso \u00e8 la bassa risoluzione spaziale che pu\u00f2 portare a falsi negativi, cos\u00ec come la presenza di processi infiammatori che pu\u00f2 dare falsi positivi. In generale, la sensibilit\u00e0 della metodica \u00e8 dell'83-85%, mentre la specificit\u00e0 varia dal 75% all'82%. Anche la presenza di linfonodi metastatici extrapleurici e di metastasi ad altri organi indica una prognosi peggiore. Oltre al SUV, altri parametri ricavati con speciali algoritmi si sono dimostrati pi\u00f9 efficaci nello stimare la risposta alle terapie, come il Volume Glicolitico Totale (TGV) e la Glicolisi Totale della Lesione (TLG).\nAnche nel timoma lo studio PET pu\u00f2 essere utile.\nNeoplasie ematologiche.\nI linfomi sono i tumori ematologici pi\u00f9 spesso analizzati mediante l'imaging PET, che \u00e8 usata per la stadiazione della patologia sia pre che post-terapia (stabilendo se la risposta \u00e8 stata completa, parziale o non c'\u00e8 stata, e cos\u00ec influenzando i successivi trattamenti). I linfomi che mostrano captazione dell'FDG pi\u00f9 intensa sono il Linfoma di Hodgkin e il linfoma diffuso a grandi cellule B; meno il linfoma follicolare ed il linfoma mantellare. Altri istotipi sono invece definiti \"indolenti\" (in quanto meno aggressivi) e captano meno il radiofarmaco (esistono comunque anche altri istotipi aggressivi, ma poco captanti). Questo dato va tenuto ovviamente presente durante la refertazione e il confronto pre-post terapia. In tal proposito, le linee guida consigliano di riutilizzare la PET nella ristadiazione delle forme poco captanti solo se la PET iniziale era positiva. Analogamente per le forme pi\u00f9 captanti, la scomparsa di tutte le aree visualizzate all'indagine pre-terapia in quella post \u00e8 considerata indice di remissione completa. Per ridurre la captazione dovuta all'infiammazione post-trattamento, gli esami post-terapia devono essere eseguiti almeno 3 settimane dopo l'ultimo trattamento chemioterapico e almeno 3 mesi dopo l'ultimo radioterapico, anche se esistono in studio protocolli di rivalutazione durante la terapia stessa per monitorarne gli effetti. In tali casi sembra, almeno per i linfomi di Hodgkin, che la negativizzazione di questa \"interim\" PET correli con la prognosi dei pazienti. Non esistono ancora criteri temporali standard invece per la valutazione di malattia post immunoterapia e terapia radiometabolica. Una captazione nella milza maggiore di quella presente nel fegato indica localizzazione splenica della malattia (\u00e8 comunque presente anche nei pazienti trattati con citochine). Lo stesso dicasi per lesioni multifocali a livello del midollo osseo; mentre una captazione diffusa allo stesso livello spesso rappresenta solo una reazione ai trattamenti. La PET comunque non \u00e8 in grado di rilevare coinvolgimenti lievi o moderati a livello del midollo; se c'\u00e8 tal sospetto \u00e8 bene quindi eseguire una biopsia osteomidollare.\nAnche la ricerca delle lesioni del mieloma multiplo pu\u00f2 venir fatta usando la PET con FDG o con fluoro 18 desossi L-timidina (FLT, tale tracciante viene captato in maggior quantit\u00e0 dalle cellule in proliferazione) che, al contrario di TC ed RMN, pu\u00f2 vedere le componenti corticale e midollare della malattia insieme.\nCarcinoma mammario.\nCon questa forma neoplastica la PET \u00e8 indicata nella stadiazione pre-operatoria della malattia e nella ricerca di recidive e metastasi sia a distanza di tempo che nel post terapia. La captazione di questa forma tumorale \u00e8 molto variabile, perci\u00f2 l'indagine medico-nucleare \u00e8 poco utile nelle fasi precoci di malattia, mentre acquista utilit\u00e0 nella stadiazione delle forme localmente avanzate (specie per la valutazione linfonodale) e anche nella ricerca di metastasi (sensibilit\u00e0 vicina al 100% e specificit\u00e0 del 98%. Nel 13% dei casi le metastasi sono di nuova osservazione. La classificazione TNM nel post-PET cambia nel 42% dei casi). Da ricordare come le tecniche PET hanno una risoluzione spaziale che non va sotto i 5\u00a0mm; quindi possono essere non rilevate lesioni pi\u00f9 piccole di questo cut-off.\nNel \"follow up\" delle pazienti la PET non \u00e8 raccomandata se non nel sospetto di recidiva di malattia. Altra categoria di pazienti invece in cui l'esame \u00e8 molto utile \u00e8 quella che ha subito interventi di ricostruzione mammaria, ove vede bene le recidive sulla parete toracica. La PET \u00e8 anche usata per osservare l'effetto delle terapie neoadiuvanti e, usando traccianti appositi, anche per stabilire la presenza di recettori per gli estrogeni sulle cellule tumorali (ad esempio usando il fluoro 18 estradiolo o il fluoro 18 tamoxifene). inoltre \u00e8 noto che, nei pazienti che rispondono bene alla terapia ormonale, la PET con FDG pu\u00f2 rilevare un aumento della captazione denominato \"flare-F18-FDG\". Ulteriori studi sono in corso per verificare l'effettiva utilit\u00e0 di questo dato in clinica.\nMelanoma.\nLa PET \u00e8 pi\u00f9 sensibile di altre metodiche nella stadiazione dei pazienti affetti da questa patologia in stadi avanzati (IV) assieme alle indagini TC ed RMN. Nelle malattie localizzate e negli stadi bassi (I e II) invece ha maggiori falsi positivi (l'analisi del linfonodo sentinella in tali casi \u00e8 l'indagine di scelta) mentre nello stadio III la metodica \u00e8 consigliata per controllare che la malattia non abbia altre localizzazioni. Le indicazioni per il controllo post terapia sono limitate dalla spesso bassa efficacia di questa; inoltre in caso di sospetto clinico di metastasi la decisione di eseguire l'esame va ponderata caso per caso.\nCarcinomi della mucosa orale.\nLa PET in questi casi \u00e8 impiegata nella stadiazione. Le metodiche TC ed RMN sono preferite nell'analisi del tumore primitivo in quanto hanno una migliore risoluzione anatomica, mentre la PET \u00e8 utilizzata soprattutto per la ricerca di metastasi linfonodali o ad altri organi non rilevabili con le 2 metodiche citate prima, specie nelle forme localmente avanzate. Tuttavia, anche la PET non \u00e8 in grado di rilevare le micrometastasi linfonodali (per questo a tal riguardo \u00e8 pi\u00f9 affidabile la tecnica del linfonodo sentinella). Per la valutazione post terapia e la ricerca di recidive la metodica di scelta \u00e8 l'endoscopia con biopsia, abbinata a TC o RMN; la PET infatti ha una specificit\u00e0 in taluni casi pi\u00f9 bassa (varia dal 64% al 100%) a causa dei processi flogistici successivi alle terapie. Per tale ragione, il periodo pi\u00f9 indicato per effettuare una scansione PET nei soggetti trattati \u00e8 dopo 1-4 mesi, anche se sono necessari ulteriori studi per avere dati certi sull'utilit\u00e0 di questa metodica. La PET \u00e8 anche utile per identificare tumori primitivi non visibili a TC o RMN nel caso siano state rilevate solo le metastasi linfonodali, cos\u00ec come eventuali secondi tumori (detti \"simultanei\" se compaiono assieme a quello gi\u00e0 rilevato o entro un mese, \"sincroni\" se si manifestano entro 6 mesi dal primo rilevato o \"metacroni\" se si notano oltre i 6 mesi).\nTumori tiroidei.\nLa diagnosi e la terapia dei tumori tiroidei differenziati (carcinoma papillifero) si avvale da anni dell'isotopo 131 dello iodio. Questa sostanza, emettendo sia raggi gamma sia particelle beta meno, \u00e8 utilizzata sia in campo diagnostico sia in terapia ed ha cambiato radicalmente la prognosi di questi pazienti, rendendola molto favorevole nella maggior parte dei casi. Esiste anche l'isotopo 124 dello iodio, che \u00e8 un emettitore di positroni (quindi utilizzabile per indagini PET); ma dato che la PET con questa sostanza da risultati sovrapponibili alla scintigrafia con iodio-131 e l'isotopo 124 da un'emissione meno \"pulita\" in positroni, il suo uso \u00e8 molto limitato. I tumori non differenziati invece spesso non captano lo iodio; in tali casi la PET con FDG si \u00e8 dimostrata molto utile nella ricerca delle metastasi e nel ricercare la ripresa di malattia dopo l'intervento sul tumore primitivo (si esegue di solito se il paziente tireotomizzato mostra in circolo la presenza di tireoglobulina). In tali casi spesso si \u00e8 notato che la captazione del radioiodio da parte delle cellule tumorali \u00e8 inversamente proporzionale all'espressione del trasportatore del glucosio GLUT1 sulla membrana cellulare (questo fenomeno \u00e8 chiamato \"flip-flop\"). Sembra anche che l'esame PET aumenti la propria sensibilit\u00e0 quando i livelli in circolo di TSH sono elevati. Questo dato potrebbe essere dovuto al fatto che l'ipotiroidismo diminuisce l'attivit\u00e0 metabolica di tutti i tessuti corporei, abbassando il livello di fondo delle immagini, cos\u00ec come a una possibile stimolazione dello stesso TSH sulle cellule tumorali.\nAnche per il carcinomi midollare ed anaplastico la PET con FDG si \u00e8 dimostrata utile per la stadiazione iniziale sui pazienti.\nPer la forma midollare la PET \u00e8 usata anche nella ricerca di recidive e metastasi. Inoltre, essendo questa forma neoplastica parte della grande famiglia dei tumori neuroendocrini; lo studio con 68Ga-DOTATOC o altri farmaci analoghi della somatostatina pu\u00f2 essere utile (ci\u00f2 vale per i tumori ben differenziati, la perdita dell'uptake per gli analoghi della somatostatina correla con una sdifferenziazione delle lesioni ed \u00e8 accompagnata anche in questo caso da un incremento dell'uptake di FDG). La positivit\u00e0 all'esame con DOTATOC poi pu\u00f2 essere sfruttata anche per effettuare terapie radiometaboliche mirate.\nTumori neuroendocrini.\nL'uso della PET con FDG \u00e8 di solito riservata per queste patologie allo studio delle forme sdifferenziate di malattia o nello studio del grading delle lesioni (le forme sdifferenziate perdono l'espressione dei recettori per la somatostatina ed acquistano la capacit\u00e0 di captare l'FDG. Tale fenomeno \u00e8 detto \"flip-flop\").\nLo studio delle forme differenziate (esprimenti i recettori per la somatostatina) di solito invece viene effettuato o mediante la scintigrafia con Octreoscan, oppure (ove \u00e8 disponibile) utilizzando la PET con ligandi di questi recettori marcati con Gallio-68 (DOTATOC, DOTANOC e DOTATATE). La positivit\u00e0 delle lesioni a questi esami pu\u00f2 essere anche sfruttata per trattarle usando le stesse molecole marcate con isotopi beta-emittenti (ittrio-90 o lutezio-177) che consentono di rilasciare al loro interno grandi dosi di radiazioni, risparmiando i tessuti sani. Tale approccio \u00e8 definito teranostico.\nCarcinoma dell'esofago.\nLa PET con FDG \u00e8 principalmente utilizzata nella stadiazione, specie per rilevare l'interessamento dei linfonodi mediastinici e del tripode celiaco (se queste stazioni sono interessate, il tumore \u00e8 in stadio avanzato e la chirurgia curativa non \u00e8 pi\u00f9 possibile). Altri usi importanti riguardano la valutazione di efficacia della terapia neoadiuvante e la pianificazione dei trattamenti radioterapici.\nCarcinoma gastrico.\nLa stadiazione di queste forme tumorali \u00e8 pi\u00f9 spesso fatta mediante TC, in quanto la captazione dell'FDG da parte di questo tipo di tumori spesso \u00e8 bassa (quindi \u00e8 bassa anche la sensibilit\u00e0 della metodica). Anche la sede e la dimensione del tumore primitivo influenzano l'accuratezza. In generale, le forme meno captanti sono quelle con istotipo ad anello con castone. In compenso la specificit\u00e0 della metodica nel rilevare metastasi linfonodali \u00e8 alta, mentre la stessa \u00e8 ancora poco utile nel rilevare metastasi a distanza. Un ruolo importante in queste neoplasie la PET lo svolge nella valutazione delle terapie neoadiuvanti, in quanto un quadro di remissione all'esame PET fa propendere per una prognosi migliore; cos\u00ec come l'assenza di recidive post-trattamento. Un tracciante alternativo all'FDG che presenta un'altissima sensibilit\u00e0 nel rilevare il tumore primitivo (vicina al 100%) \u00e8 la fluoro 18 L Timidina (FLT).\nGIST.\nUna PET con FDG negativa il giorno dopo la somministrazione del farmaco specifico per questa patologia (imatinib) correla con una prognosi molto favorevole.\nCarcinoma del colon-retto.\nLa stadiazione pre-terapia con FDG PET \u00e8 di norma eseguita nei pazienti con interessamento rettale in quanto sono gli unici affetti da questo istotipo tumorale che possono beneficiare di una terapia neoadiuvante. Altro campo di impiego di questa tecnica \u00e8 la ricerca di metastasi a distanza non rilevabili con la TC (questo uso permette di modificare lo stadio dei pazienti in un terzo dei casi). Altra indicazione consiste nella ristadiazione post trattamento in caso di presenza dei segni di represa della malattia (come l'elevazione del CEA). La superiorit\u00e0 della PET rispetto alle altre tecniche di imaging \u00e8 dovuta al fatto che questo istotipo presenta precoci alterazioni metaboliche. Questo permette di avere una sensibilit\u00e0 maggiore rispetto alla TC con una simile specificit\u00e0. Un altro vantaggio consiste anche nella migliore capacit\u00e0 di rilevare lesioni in sedi atipiche (se le metastasi sono anche extraepatiche, la resezione di quelle presenti nel fegato spesso \u00e8 inutile). In generale, la sensibilit\u00e0 della tecniche \u00e8 anche influenzata dalle dimensioni delle lesioni (massima se il diametro \u00e8 oltre i 3\u00a0cm) ed \u00e8 anche possibile fare analisi seriate pre e post terapia misurando i SUV delle lesioni per valutare la risposta ai trattamenti. I limiti della metodica invece si notano nell'identificare lesioni da istotipi poco captanti l'FDG (come l'adenocarcinoma mucinoso), nella possibilit\u00e0 di rilevazione di falsi positivi a livello delle anse intestinali (che captano glucosio fisiologicamente) e a livello di numerose lesioni infiammatorie non neoplastiche. L'unione dei risultati forniti dalla PET con quelli forniti dall'esame TC consente di ridurre questi errori.\nCarcinoma del pancreas.\nLa stadiazione dei pazienti con questo tumore \u00e8 indispensabile per capire se questi sono candidabili all'intervento chirurgico di asportazione, e la FDG PET riveste un ruolo importante in questo processo, con usa sensibilit\u00e0 che, per le lesioni intrapancreatiche rilevate occasionalmente alla TC, varia da circa 80 a quasi il 100% e una specificit\u00e0 che varia da circa 50% fino anche al 100%. Tale valore varia in funzione delle lesioni: se queste sono pi\u00f9 piccole di 2\u00a0cm infatti captano meglio il tracciante, cosa che non avviene invece se sono pi\u00f9 grandi di 4\u00a0cm (in tali casi la parte centrale di queste pu\u00f2 essere ipocaptante, ed \u00e8 migliore la TC). Anche per le lesioni cistiche la PET \u00e8 utile nel rilevare eventuale malignit\u00e0. In conclusione: La TC per questo istotipo \u00e8 indispensabile per valutare l'estensione anatomica della malattia, mentre la PET ha un ruolo preponderande nel cercare interessamento in altri organi a distanza (non a livello peritoneale e linfonodale, ove ha bassa sensibilit\u00e0) da parte della neoplasia (spesso \u00e8 in grado di rilevare lesioni epatiche non visibili con la TC). Altri usi riguardano la valutazione della chemioterapia neoadiuvante eventualmente condotta e della radioterapia intraoperatoria.\nColangiocarcinoma.\nLa PET nei pazienti affetti da questa patologia \u00e8 usata in fase di stadiazione per la ricerca di metastasi a distanza (ove \u00e8 superiore a TC ed RMN) e anche nell'analisi del tumore primitivo (ove le metodiche di scelta sono la TC e soprattutto la Colangio-RMN; ma la PET presenta una maggiore specificit\u00e0 e una sensibilit\u00e0 simile alla TC).\nCarcinoma dell'ovaio.\nLa PET nelle pazienti affette da questa patologia \u00e8 utilizzata soprattutto nel sospetto di recidiva di malattia post-trattamento. In tali casi la sensibilit\u00e0 varia dall'80% a valori vicini al 100% a seconda delle dimensioni delle lesioni e della loro sede (\u00e8 minore se il loro diametro \u00e8 minore di 1\u00a0cm e se sono localizzate nel peritoneo invece che nel retroperitoneo o nella pelvi). In ogni caso, anche in presenza di PET negativa, va sempre comunque condotta in questi casi una laparotomia esplorativa (detta di \"second look\"). Ci\u00f2 non \u00e8 necessario invece in caso di PET positiva. In conclusione, la misurazione dei livelli di CA-125 ha una specificit\u00e0 maggiore della PET, che a sua volta \u00e8 pi\u00f9 accurata di TC ed RMN. Altra indicazione \u00e8 la stadiazione dei pazienti con metastasi potenzialmente operabili.\nCarcinoma della cervice uterina.\nLa PET nelle pazienti affette da questa patologia \u00e8 utilizzata soprattutto in fase di stadiazione, per rilevare metastasi a distanza e linfonodali (compito in cui \u00e8 superiore rispetto a TC ed RMN). Tale tecnica \u00e8 utilizzata anche nella ricerca di recidive di malattia, nella valutazione dei trattamenti effettuati tramite misurazioni dei SUV delle lesioni, e per effettuare biopsie mirate o trattamenti sia radioterapici sia di altro tipo su lesioni ipercaptanti l'FDG.\nCarcinoma prostatico.\nLa PET con FDG di norma non \u00e8 utilizzata nel processo diagnostico di questa forma tumorale in quanto tale tracciante a livello del tumore presenta una captazione simile a quella della prostata sana. Inoltre anche le metastasi non captano il tracciante e l'escrezione urinaria dello stesso interferisce con la visualizzazione dell'organo. Uniche rare eccezioni possono essere la valutazione dei tumori scarsamente differenziati (con un alto grado di Gleason all'esame istologico; che possono essere ipercaptanti), i casi di malattia non pi\u00f9 rispondenti alla terapia ormonale e le metastasi ossee molto precoci in cui non si \u00e8 ancora instaurata reazione da parte del tessuto colpito. (in tali rari casi la PET da migliori risultati della scintigrafia ossea). Ancora, si sa dalla letteratura che la captazione dell'FDG da parte del tumore \u00e8 correlata negativamente con la concentrazione di androgeni; quindi un possibile ruolo di questo esame con questo tracciante potrebbe essere la valutazione della terapia di deprivazione androgenica. Altri radiofarmaci utilizzati nello studio di questo tumore includono: il fluoro-18 fluoruro (utilizzato per lo studio delle metastasi ossee), e la 11C/18F-colina.\nNegli ultimi anni sono in studio traccianti specifici per il PSMA (proteina transmembrana espressa dalle cellule di carcinoma prostatico) marcati con Gallio-68 (PSMA PET). Tale metodica sembra mostrare un'accuratezza diagnostica maggiore della PET con colina, oltre a mostrarsi positiva per valori di PSA pi\u00f9 bassi (nella ricerca delle localizzazioni di malattia dopo riscontro di recidiva biochimica). Gli stessi traccianti stanno venendo inoltre studiati in alcuni trial abbinando le immagini PET con un trattamento radiometabolico effettuato mediante lo stesso radiofarmaco marcato con nuclidi beta emittenti (approccio \"teranostico\").\nPET con colina.\nLa colina \u00e8 avidamente captata dalle cellule di carcinoma prostatico (che sono caratterizzate da un aumento dell'espressione del gene per la \"colina chinasi\") in quanto tale sostanza \u00e8 utilizzata nella costruzione delle membrane cellulari ed \u00e8 quindi indispensabile nel processo mitotico). La PET con colina \u00e8 quindi usata nella ricerca di metastasi, sia linfonodali che ad altri organi.\nLa marcatura con carbonio-11 permette una miglior visualizzazione della regione prostatica in quanto il veloce decadimento di questo isotopo porta ad una debole escrezione renale del radiofarmaco; tuttavia, per le medesime ragioni, il farmaco non \u00e8 molto maneggevole (in quanto la molecola marcata va sintetizzata in un impianto molto vicino al luogo di iniezione al paziente), inoltre la stessa molecola tende ad accumularsi in molti organi addominali (fegato, reni, milza e pancreas) disturbando la visualizzazione di questi distretti. \u00c8 stata anche resa disponibile la colina marcata con fluoro-18 che non presenta pi\u00f9 i problemi legati al veloce decadimento, ma ha come svantaggio una maggiore escrezione urinaria, disturbando la visualizzazione della pelvi.\nLe indicazioni della PET con colina nel carcinoma prostatico sono:\nLe immagini \"total body\" vengono acquisite in modo non dissimile da quelle PET FDG. \u00c8 possibile eseguire anche un'acquisizione precoce, statica o dinamica, sulla loggia prostatica per valutare meglio questo distretto senza l'interferenza dell'attivit\u00e0 urinaria.\nLa colina tende ad accumularsi fisiologicamente a livello delle ghiandole salivari, del fegato, dell'apparato urinario e del pancreas, rendendo impossibile la valutazione di questi distretti. Altre sedi parafisiologiche di accumulo sono il midollo osseo, l'apparato gastroenterico ed i linfonodi mediastinici. L'esame pu\u00f2 inoltre dare false positivit\u00e0 nelle sedi flogistiche ed il tracciante pu\u00f2 essere captato anche da neoplasie benigne e maligne diverse da quella prostatica. Le metastasi ossee osteoaddensandi sono leggermente meglio rilevate usando la PET con 18-Fluoruro.\nCarcinoma epatocellulare.\nTipicamente questo istotipo tumorale non capta molto l'FDG, per tali motivi la PET con questo tracciante di norma non \u00e8 usata nel seguire questo istotipo; per\u00f2 l'ammontare di questa captazione correla con l'aggressivit\u00e0 e la proliferazione del tumore, e quindi con la prognosi del paziente. Altri traccianti proposti per valutare questo istotipo sono la 18F-Colina e il 11C-acetato. Le pi\u00f9 recenti linee guida indicano l'utilizzo della PET con colina nella caratterizzazione metabolica delle lesioni epatiche sospette per essere epatocarcinomi ben differenziati ed anche nella stadiazione dei pazienti quando la PET FDG non \u00e8 conclusiva ed \u00e8 necessario pianificare un trapianto epatico o un intervento chirurgico.\nCarcinoma a cellule renali.\nLa PET \u00e8 poco utilizzata nello studio di questo tumore, sia perch\u00e9 capta poco l'FDG sia perch\u00e9 l'escrezione renale del radiofarmaco disturba la visualizzazione del parenchima renale. In teoria, un'alta captazione di FDG a livello di una lesione renale spesso depone per una sua malignit\u00e0, ma l'assenza di lesioni ipercaptanti non indica assenza di patologia neoplastica. In generale quindi il suo uso non \u00e8 raccomandato di routine ed \u00e8 riservato solo nei pochi casi di tumori avanzati dubbi come aiuto nella valutazione.\nSeminoma.\nNei pazienti affetti da questa forma tumorale la PET \u00e8 utile nella valutazione della risposta alle terapie e nella ricerca di recidive. L'esame non \u00e8 dirimente nella stadiazione e nello studio degli altri tumori della linea germinale.\nTumori cerebrali.\nLa PET \u00e8 utilizzata:\nLa metodica per\u00f2 ha dei limiti in quanto anche i neuroni cerebrali captano avidamente l'FDG (quindi alcune forme tumorali di basso grado rischiano di non essere visualizzate). Inoltre anche alcune lesioni benigne (come il meningioma) captano avidamente il tracciante. Per tali motivi sono stati sintetizzati e sono in studio dei traccianti alternativi. Uno dei pi\u00f9 usati nei centri ove \u00e8 disponibile un ciclotrone \u00e8 la metionina marcata con carbonio 11 (un marker che rileva aree ad aumentata sintesi proteica, tipica delle neoplasie) in grado di rilevare sia lesioni primitive del cervello sia secondarie (e che presenta una bassa captazione a livello dei tessuti cerebrali sani). Altri radiofarmaci disponibili sono la 18F-etil-tirosina e la colina marcata con carbonio-11 e fluoro-18. La PET con questi traccianti \u00e8 usata soprattutto nella ricerca di recidive e nella stima di sopravvivenza dei pazienti (che diminuisce all'aumentare della captazione).\nAnche la 18F-DOPA pu\u00f2 essere utilizzata per lo studio dei tumori cerebrali primitivi, tuttavia l'uptake fisiologico di questo tracciante a livello dei gangli della base pu\u00f2 rendere difficoltosa l'interpretazione dell'esame nelle immediate vicinanze di queste strutture.\nPET con metionina.\nLa metionina viene captata dai tumori cerebrali probabilmente sia grazie all'interruzione della barriera emato-encefalica sia grazie ad uno specifico trasportatore espresso a livello delle cellule neoplastiche (la metionina \u00e8 un aminoacido essenziale per la sintesi proteica ed \u00e8 implicato anche nel ciclo di Krebs e nel trasferimento di unit\u00e0 monocarboniose ad altre molecole). Il tessuto cerebrale sano presenta un uptake trascurabile di questo tracciante. Di solito l'esame si effettua iniettando 370-740 MBq di radiofarmaco ed acquisendo le immagini dopo 20-30 minuti, per una durata di acquisizione pari a 10-15 minuti. Non \u00e8 necessario il digiuno e non sono noti effetti collaterali. L'esame in clinica \u00e8 utilizzato unicamente per lo studio dei pazienti affetti da tumore cerebrale ove TC ed RM non siano diagnostiche, in particolare nella diagnosi differenziale fra recidiva di malattia ed esiti dei trattamenti (es. radionecrosi); in questi ultimi casi infatti non si ha uptake del tracciante, tuttavia falsi positivi possono aversi nelle sedi ove \u00e8 presente flogosi acuta (es. recenti biopsie) o riperfusione dopo ischemia.\nCome gi\u00e0 detto il principale limite di questa tecnica \u00e8 che \u00e8 necessario un ciclotrone nella sede di utilizzo per produrre il tracciante, che ha un'emivita brevissima (20 minuti) che non n\u00e9 consente il trasporto a distanza. Altro limite, valido per tutte le metodiche PET, \u00e8 la bassa risoluzione spaziale al confronto con le metodiche radiologiche. L'esame \u00e8 anche in grado di dare informazioni prognostiche (un'uptake del tracciante elevato indica una prognosi peggiore) e di guidare eventuali biopsie in casi dubbi.\nSarcomi e tumori dell'apparato locomotore.\nLa captazione dell'FDG da parte di queste lesioni neoplastiche dipende molto dall'istotipo; con molte differenze fra le varie tipologie (alcuni captano molto, altri molto poco). La PET nei sottotipi tumorali captanti (osteosarcoma, Sarcoma di Ewing, meno il condrosarcoma) \u00e8 usata a volte in associazione ad altre tecniche per: definire il \"grading\" metabolico delle lesioni, guidare le biopsie, stadiare le lesioni e ristadiarle dopo terapia."}
{"id": "7639238", "revid": "74173", "url": "https://it.wikipedia.org/wiki?curid=7639238", "title": "Christian Flechtenmacher", "text": "Biografia.\nAssolse gli studi liceali a Bra\u0219ov, dove dopo la laurea ricopr\u00ec incarichi amministrativi presso il municipio fino al 1811, quando si rec\u00f2 a Vienna per specializzarsi in diritto e filosofia.\nChristian Flechtenmacher fu portato a Ia\u015fi dal sovrano Scarlat Callimachi. Il nuovo sovrano, Mihail Sturdza, lo elev\u00f2 ai ranghi di c\u0103minar (boiardo di quarto grado) e lo nomin\u00f2 consigliere giuridico dello Stato in Moldavia, dove la vecchia legge rumena \u00e8 veniva secondo le leggi dell'Occidente.\nOltre a queste funzioni, Christian Flechtenmacher ebbe un'attivit\u00e0 didattica: dopo la riforma della scuola del 1828 fu professore di latino all'Academia Domneasc\u0103 di Ia\u0219i, dopo di che insegn\u00f2 all'Academia Mih\u0103ilean\u0103 di Ia\u0219i, essendo il primo professore di legge di questa Accademia. Inizi\u00f2 a insegnare qui il 3 giugno 1830, all'inaugurazione della facolt\u00e0 di giurisprudenza, tenendo il primo corso di giurisprudenza in rumeno, nella sua qualit\u00e0 di consulente legale dello Stato.\nIl suo nome \u00e8 legato all'elaborazione del primo dizionario giuridico rumeno, pubblicato nel 1815, che ha anche un importante contributo all'elaborazione del Codice Calimach.\nEra il padre del compositore, violinista e direttore d'orchestra Alexandru Flechtenmacher."}
{"id": "7639240", "revid": "1005847", "url": "https://it.wikipedia.org/wiki?curid=7639240", "title": "Elezione del Primo Presidente della Commissione di Difesa Nazionale in Corea del Nord del 2012", "text": "L'elezione della Commissione di Difesa Nazionale della Repubblica Popolare Democratica di Corea del 2012 avvenne il 13 aprile ad opera della XII Assemblea Popolare Suprema. \nAlla morte di Kim Jong-il, la Commissione di Difesa Nazionale era rimasta senza un Presidente. Kim Jong-il fu nominato Presidente eterno, mentre fu istituita la nuova carica di \"Primo Presidente della Commissione di Difesa Nazionale\", che fu attribuita a Kim Jong-un. Come Vicepresidenti, furono eletti Kim Yong-Chun, Ri Yong-Mu, Jang Song-thaek e O Kuk-ryol. Come membri furono eletti On Pyong Ho, Kim Il Chol, Paek Se Bong, Chang Sung-taek, Ju Sang Song, U Tong Chuk, Ju Kyu Chang e Kim Jong Gak."}
{"id": "7639243", "revid": "767487", "url": "https://it.wikipedia.org/wiki?curid=7639243", "title": "Statenville", "text": "Statenville \u00e8 un \"census-designated place\" (CDP) della contea di Echols, Georgia, Stati Uniti. La popolazione era di 1.040 abitanti al censimento del 2010. \u00c8 il capoluogo della contea.\nGeografia fisica.\nSecondo lo United States Census Bureau, ha un'area totale di .\nStoria.\nLa citt\u00e0 di Statenville era originariamente chiamata Troublesome. \u00c8 cresciuta in un guado sul fiume Alapaha negli anni 1850. Troublesome fu rinominata Statenville quando quest'ultima fu designata capoluogo nel 1858 della neonata contea di Echols. Prende il nome da James Watson Staten, ma fu erroneamente incorporata come \"Statesville\" nel 1859. Nel 1965, lo stato modific\u00f2 ufficialmente l'atto costitutivo della citt\u00e0 in \"Statenville\". Nel 1995, una nuova legge statale revoc\u00f2 l'atto costitutivo della citt\u00e0, insieme a una dozzina di altre in Georgia che avevano governi inattivi. Ci\u00f2 lasci\u00f2 Echols e Webster come le uniche contee in Georgia senza comunit\u00e0 incorporate di sorta. \nLa contea di Columbia ha il capoluogo non incorporato di Appling, sebbene la maggior parte delle funzioni giudiziarie si svolgano a Evans.\nKnoxville \u00e8 il capoluogo non incorporato della contea di Crawford, con la citt\u00e0 di Roberta a ovest che \u00e8 cresciuta con la ferrovia.\nSociet\u00e0.\nEvoluzione demografica.\nSecondo il censimento del 2010, la popolazione era di 1.040 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 64,2% di bianchi, l'11,7% di afroamericani, il 3,6% di nativi americani, lo 0,9% di asiatici, lo 0,1% di oceanici, il 16,9% di altre razze, e il 2,6% di due o pi\u00f9 etnie. Ispanici o latinos di qualunque razza erano il 29,2% della popolazione."}
{"id": "7639244", "revid": "2207437", "url": "https://it.wikipedia.org/wiki?curid=7639244", "title": "Splitting Up Together", "text": "Splitting Up Together \u00e8 una serie televisiva statunitense creata da Emily Kapnek.\nSi tratta di un remake della serie danese del 2016 \"Bedre skilt end aldrig\" ideata da Mette Heeno. \nLa serie \u00e8 stata trasmessa dal 27 marzo 2018 al 9 aprile 2019 sul canale ABC.\nIn Italia, la prima stagione della serie \u00e8 stata pubblicata ogni settimana dal 17 ottobre al 5 dicembre 2018 su Infinity TV. La seconda stagione va in onda dal 4 gennaio 2020 su Premium Stories.\nTrama.\nLa serie racconta la storia di una coppia, che dopo il divorzio, improvvisamente si riappacifica. La coppia ha tre figli che vivono in casa con un genitore a settimane alterne, mentre l'altro vive come una sola persona che rimane nell'appartamento del garage sul retro della casa. Il genitore \"single\", che vive nel garage, \u00e8 libero di uscire, ma non ha responsabilit\u00e0 sulla casa o sui bambini. L'altro coniuge, invece, \u00e8 libero di presiedere casa e famiglia come meglio crede. Ogni settimana, la coppia impara qualcosa in pi\u00f9 su ci\u00f2 che manca nei comportamenti genitoriali e \"romantici\" della loro vita, e cos\u00ec facendo diventano genitori e compagni di vita migliori.\nProduzione.\nSviluppo.\nIl 29 agosto 2016, venne annunciato che la ABC voleva ordinare l'episodio pilota della serie, ufficializzato il 1\u00ba febbraio 2017. Il 12 maggio 2017, viene ordinata una prima stagione completa, composta da 8 episodi. L'11 maggio 2018, ABC ha rinnovato la serie per una seconda stagione. Il 24 luglio 2018, venne annunciato che la stagione avrebbe debuttato il 16 ottobre 2018. Il 22 ottobre 2018, la rete ordin\u00f2 altri 3 episodi. Il 7 novembre 2018, vengono ordinati altri 5 episodi, portando il numero della seconda stagione a 18.\nIl 10 maggio 2019, viene cancellata dopo due stagioni.\nCasting.\nIl 28 febbraio 2017, venne annunciato che Jenna Fischer avrebbe recitato nella serie. Il 1\u00ba marzo, si un\u00ec al cast anche Oliver Hudson, seguito 5 giorni dopo, da Diane Farr. Il 12 maggio, venne annunciato che Olivia Keville, Van Crosby, Sanders Combs, Bobby Lee e Lindsay Price, avrebbero recitato nella serie. Il 16 novembre, invece, venne annunciato l'ingresso nel cast di Geoff Pierson. Tra agosto e ottobre 2018, vengono annunciati le partecipazioni nella seconda stagione di Costa Ronn, Angela Kinsey e Ali Larter.\nAccoglienza.\nSul sito di aggregazione di recensioni Rotten Tomatoes, la serie ha ottenuto un punteggio di approvazione del 38% basato su 21 recensioni, con un punteggio medio di 5,71/10.\nMetacritic, che utilizza una media ponderata, ha assegnato un punteggio di 54 su 100 basato su 9 critici, indicando \"recensioni miste o medie\"."}
{"id": "7639245", "revid": "438678", "url": "https://it.wikipedia.org/wiki?curid=7639245", "title": "Paride Rugafiori", "text": "Biografia.\nParide Rugafiori \u00e8 nato nel 1949 a Genova, dove nel 1972 si \u00e8 laureato in Filosofia e ha diretto il Centro Ligure di Storia Sociale.\nNel 1975 ha iniziato il percorso accademico, proseguito senza soluzioni di continuit\u00e0 presso l\u2019Universit\u00e0 di Torino (come titolare di assegno di ricerca, ricercatore, professore associato, professore ordinario).\nSempre all\u2019Universit\u00e0 di Torino ha tenuto corsi di Storia del Movimento operaio, Storia economica, Storia economica contemporanea, Storia sociale, Storia dell\u2019industria, Storia contemporanea, Storia dell\u2019impresa presso le Facolt\u00e0 di Lettere e filosofia, Psicologia e Scienze politiche, il Corso di laurea interfacolt\u00e0 in Scienze strategiche e la Scuola di amministrazione aziendale.\nLa sua attivit\u00e0 scientifica e di ricerca si \u00e8 articolata in vari ambiti riferiti a temi di Storia contemporanea dell'Ottocento e del Novecento. Ha dedicato particolare attenzione allo studio del lavoro, dell'impresa e dell'imprenditorialit\u00e0, con un prevalente approccio di storia economica, sociale e culturale, oltre all'analisi di casi, sistemi e contesti socio-territoriali sul lungo periodo.\nTra le sue ricerche innovative, negli anni Settanta si collocano gli studi d\u2019impresa sull\u2019Ansaldo, pionieristici nell\u2019uso delle fonti orali e delle tecnologie elettroniche applicate alla costruzione e analisi di banche dati sulla forza lavoro.\nNegli anni Ottanta e Novanta, i suoi lavori pi\u00f9 avanzati sono dedicati alle ricerche di storia sociale urbana sull\u2019area genovese e torinese e di storia regionale ligure, oltre agli studi su scala nazionale del sistema imprenditoriale italiano e alle biografie di gruppi dirigenti industriali e di grandi manager e imprenditori pubblici e privati: da Agostino Rocca a Ferdinando Maria Perrone (anche tramite una missione di ricerca in Argentina).\nQuesti studi sono proseguiti negli anni Novanta e Duemila in riferimento a imprese leader nell\u2019industria meccanica (Fiat), nel settore bancario (Istituto San Paolo di Torino) e petrolifero (ERG), fino al caso di Gerolamo Gaslini, grande imprenditore e filantropo innovatore nel Novecento.\nInoltre la sua attivit\u00e0 di progettazione, costruzione e analisi di banche dati storiche si \u00e8 approfondita e sviluppata con al centro la \"Business Community\" a Torino tra Otto e Novecento e le imprese longeve sempre in ambito torinese.\nDurante il suo lungo percorso accademico, ha partecipato a progetti di ricerca in collaborazione con enti pubblici e privati: Istituti storici della Resistenza (Genova, Milano, Sesto San Giovanni, Torino), Camera del Lavoro di Genova, Fondazione Rocca, Fondazione Luigi Einaudi, Accademia delle Scienze di Torino, Fondazione Dalmine, Archivio storico Fiat, Fondazione Ansaldo, Fondazione Gaslini, Fondazione Garrone, Fondazione Cassa di Risparmio di Torino, Palazzo Ducale di Genova, Camera di Commercio di Torino, Compagnia di San Paolo, Istituto per la Memoria del Lavoro, dell'Impresa e dei Diritti Sociali."}
{"id": "7639247", "revid": "124147806", "url": "https://it.wikipedia.org/wiki?curid=7639247", "title": "West Arkeen", "text": "Biografia.\nPrimi anni.\nAaron Arkeen \u00e8 nato a Neuilly-sur-Seine, in Francia, ed \u00e8 cresciuto a San Diego. Era il nipote di immigrati ebrei russi e il figlio di un sergente dell'esercito americano, Morris Arkeen. Da bambino ha sofferto di craniosinostosi, un difetto alla nascita in cui il cranio cresce irregolarmente, spesso costringendo la crescita del cervello. La condizione ha richiesto un intervento chirurgico che ha lasciato una cicatrice orecchio-a-orecchio sulla parte alta della testa di Arkeen..\nArkeen ha iniziato a suonare la chitarra quando aveva 14 anni. Sebbene abbia preso una sola lezione di chitarra, era in gran parte un musicista autodidatta. Arkeen citava John Lennon, i Led Zeppelin, Jimi Hendrix, Elton John e Ted Nugent come influenze musicali fin dalla sua giovinezza.\nArkeen ha lavorato nell'industria petrolifera a Las Vegas, prima di trasferirsi a Los Angeles per intraprendere la carriera nel mondo della musica all'et\u00e0 di 21 anni.\nCarriera musicale.\nDopo diversi anni di difficolt\u00e0 nel trovare il successo come musicista, Arkeen fece amicizia con un gruppo di musicisti di Los Angeles che presto sarebbe diventato famoso a livello internazionale come Guns N' Roses. Arkeen viveva in un appartamento accanto al bassista dei Guns N 'Roses Duff McKagan e al pionere del funky degli anni '60 Sly Stone, e lui e Mckagen divennero rapidamente amici e iniziarono a scrivere canzoni insieme. Sebbene non sia mai stato un membro della band, il cantante del gruppo Axl Rose ha preso in considerazione l'aggiunta di lui come terzo chitarrista, principalmente per le sue prolifiche capacit\u00e0 di scrittura. Arkeen alla fine lascer\u00e0 il segno sulla band scrivendo le canzoni \"It's So Easy\", \"Crash Diet\", \"Bad Obsession\", \"The Garden\", \"Sentimental Movie\" e \"Yesterdays\" con Rose. Arkeen ha anche scritto \"Make Your Play\" e \"Pressure\" per il gruppo dell'Alabama Brother Cane, oltre a collaborare a scrivere la canzone \"My Misery\" con le Phantom Blue.\nDopo aver lavorato ad altre canzoni con la band per il loro doppio set Use Your Illusion I e II, Arkeen ha iniziato il suo progetto nel 1995, \"The Outpatience\". Con il cantante Mike Shotton, il bassista James Hunting, il chitarrista Joey Hunting, il batterista Abe Laboriel Jr. e il tastierista Gregg Buchwalter, la band ha pubblicato il loro album di debutto, Anxious Disease nel 1996 in Giappone. All'album hanno collaborato i membri dei Guns N' Roses: Axl Rose, Slash e Duff McKagan appaiono come artisti ospiti e Izzy Stradlin ha co-scritto una delle canzoni.\nIzzy Stradlin e Duff McKagan erano ancora pi\u00f9 legati ad Arkeen. Il trio ha partecipato al progetto collaterale di \"The Drunkfuxs\" e Arkeen ha co-scritto due delle canzoni del disco solista di esordio di McKagan, Believe in Me.\nLa morte.\nIl 30 maggio 1997, Arkeen fu trovato morto nella sua casa di Los Angeles a 36 anni. Arkeen era a casa a riprendersi dalle gravi ustioni causate del suo barbecue coperto che era esploso. La sua morte fu decretata come \"overdose accidentale da oppiacei\".\nInfluenza musicale.\nDuff McKagan attribuisce ad Arkeen l'insegnamento di accordature alternative alla chitarra. Slash dichiar\u00f2 che Arkeen era \"l'unico che veniva sempre quando qualcuno di noi aveva bisogno di qualcosa, per lungo tempo era letteralmente l'unico a cui potersi fidare\". L'album live dei Guns N' Roses \"Live Era '87-'93\" \u00e8 dedicato, in parte, alla sua memoria."}
{"id": "7639248", "revid": "1005847", "url": "https://it.wikipedia.org/wiki?curid=7639248", "title": "Elezione del Primo Presidente della Commissione di Difesa Nazionale in Corea del Nord del 2014", "text": "L'elezione della Commissione di Difesa Nazionale della Repubblica Popolare Democratica di Corea del 2014 avvenne il 9 aprile ad opera della XIII Assemblea Popolare Suprema. \nKim Jong-un fu riconfermato Primo Presidente della Commissione di Difesa Nazionale. Come Vicepresidenti, furono eletti Ri Yong-mu, O Kuk-ryol, Choe Ryong-hae e Hwang Pyong-so.\nIl 29 giugno 2016 la Commissione di Difesa Nazionale fu trasformata in \"Commissione degli Affari di Stato\" e fu istituita la nuova carica di \"Presidente della Commissione degli Affari di Stato\". Pak Pong-ju, Primo Ministro della Corea del Nord dal 1\u00ba aprile 2013, sostitu\u00ec Ri Yong-mu e O Kuk-ryol come Vicepresidente."}
{"id": "7639249", "revid": "1391549", "url": "https://it.wikipedia.org/wiki?curid=7639249", "title": "Georgetown (Contea di Chatham, Georgia)", "text": ""}
{"id": "7639251", "revid": "729019", "url": "https://it.wikipedia.org/wiki?curid=7639251", "title": "Castello di Alessio", "text": "Il castello di Alessio (in albanese: \"Kalaja e Lezh\u00ebs\") \u00e8 una fortezza situata a Alessio, nell'Albania settentrionale. Sorge su un colle alto 186 m.\nIl castello fu costruito in epoca antica dagli Illiri. Nel 1440 fu ristrutturato dai Veneziani, e nel 1522, dopo la conquista da parte degli Ottomani.\nIl castello reca tracce di architettura illirica, romana, bizantina e ottomana. Luoghi interessanti da visitare sono le rovine degli edifici ottomani all'interno del castello, la moschea, la torre del muro sud-orientale con un arco romano e la torre illirica sul muro meridionale.\nIl castello di Alessio \u00e8 un monumento culturale, offre una splendida vista della zona di Alessio e del Mar Adriatico."}
{"id": "7639252", "revid": "287204", "url": "https://it.wikipedia.org/wiki?curid=7639252", "title": "Heart of Midlothian Football Club 2015-2016", "text": "Questa voce raccoglie le informazioni riguardanti l'Heart of Midlothian Football Club nelle competizioni ufficiali della stagione 2015-2016."}
{"id": "7639254", "revid": "125486674", "url": "https://it.wikipedia.org/wiki?curid=7639254", "title": "Concerto per violino e orchestra n. 1 (Bruch)", "text": "Il concerto per violino e orchestra n. 1 in sol minore Op.26 \u00e8 il primo di tre concerti per violino scritti dal compositore tedesco Max Bruch. \u00c8 uno dei concerti pi\u00f9 noti per violino solista nonch\u00e9 probabilmente l'opera pi\u00f9 conosciuta del compositore.\nStoria della composizione.\nIntorno al 1864, Bruch, allora ventiseienne, intraprese la composizione di un'opera per violino e orchestra. Per far ci\u00f2 si serv\u00ec dei consigli di diversi virtuosi dello strumento, tra cui spicca J\u00f3zsef Joachim al quale \u00e8 dedicata l'opera. La composizione del concerto per\u00f2 procedeva lentamente e Bruch, dopo 18 mesi di lavoro, scrisse al suo maestro Ferdinand Hiller:\nIl concerto fu terminato inizialmente nel 1866 e la prima esecuzione avvenne il 24 aprile dello stesso anno a Coblenza. Il solista fu Otto von K\u00f6nigslow e lo stesso Bruch diresse l'orchestra, ma senza suscitare troppo clamore. Successivamente il concerto fu rivisto in maniera considerevole dal compositore tedesco, che utilizz\u00f2 come modello di riferimento il Concerto per violino e orchestra in mi minore di Mendelssohn, con l'aiuto del solo Joachim, il quale aggiunse le cadenze del violino solista. \nLa versione rivisitata del concerto, la stessa che ci \u00e8 pervenuta oggi, fu ultimata nel 1867 e la prima esecuzione, eseguita dallo stesso Joachim, avvenne a Brema il 5 gennaio 1868, sotto la conduzione di Karl Martin Rheinthaler.\nI concerti per violino che compose in seguito Bruch non raggiunsero mai il successo ottenuto dal primo, che continua ad essere una delle opere pi\u00f9 acclamate del repertorio anche in termini di audience.\nStruttura.\nIl concerto \u00e8 composto da tre movimenti strettamente connessi l'uno all'altro:\nIl primo movimento.\nIl primo movimento, Allegro moderato, presenta anche la dicitura \"Vorspiel\" (preludio), poich\u00e9 l'autore, all'inizio della stesura, era indeciso se comporre una fantasia o un concerto.\nIl concerto si apre con un rullo di timpani e con la melodia, inizialmente affidata ai legni e in seguito al violino solo con due brevi cadenze. Poi la malinconia delle prime frasi lascia spazio al tema maestoso e risoluto che termina ugualmente con due cadenze del violino solo, pi\u00f9 virtuose delle prime, e con il tutti dell'orchestra che confluisce nel secondo movimento.\nIl secondo movimento.\nIl secondo movimento \u00e8 collegato al primo attraverso una nota lunga tenuta dai violini primi. Possiamo riscontrare la presenza di temi nostalgici e melodici condivisi dal violino solo e dall'orchestra in un continuo dialogo che aumenta d'intensit\u00e0 per poi terminare dolcemente con una breve pausa che porta al terzo movimento.\nIl terzo movimento.\nIl terzo movimento si apre con una tranquilla ma intensa introduzione orchestrale che prepara il terreno all'entrata energica e brillante del violino solo, il quale, utilizzando molto le doppie corde, esegue un tema molto simile a una danza. Il tema che segue, pi\u00f9 lento del primo, \u00e8 una melodia di tradizione romantica caratterizzata dalla grande intensit\u00e0 che rappresenta il \"climax\" del concerto. Il finale \u00e8 un continuo e serrato accelerando del violino solo seguito dall'intera orchestra che termina con due corti e intensi accordi finali.\nManoscritto originale.\nBruch vendette il manoscritto del concerto al suo editore Fritz Simrock per una piccola somma, ma conserv\u00f2 una copia per s\u00e9. Alla fine della prima guerra mondiale, egli versava in una condizione molto povera poich\u00e9 non riusciva a ottenere il pagamento delle royalties per alcune sue opere a causa della instabile situazione economica mondiale di quel periodo. Cos\u00ec affid\u00f2 il suo manoscritto al duo pianistico Rose e Ottilie Sutro (per il quale aveva composto in precedenza il suo \"Concerto per due pianoforti e orchestra in la bemolle minore\") cosicch\u00e9 potessero venderlo negli Stati Uniti e mandargli dei soldi. Bruch mor\u00ec nell'ottobre del 1920, senza aver ricevuto il denaro ricavato dalla vendita del manoscritto. Le sorelle Sutro decisero quindi di conservarlo, nonostante affermassero di averlo venduto (e a tal scopo mandarono dei soldi alla famiglia di Bruch, derivati dalla presunta vendita dell'autografo).\nNel 1949 vendettero il manoscritto a Mary Flager Cary, la cui collezione musicale (che comprende anche il manoscritto) risiede nel Morgan Library &amp; Museum di New York."}
{"id": "7639256", "revid": "228587", "url": "https://it.wikipedia.org/wiki?curid=7639256", "title": "Vincenzo Federici (compositore)", "text": "Biografia.\nVincenzo Federici nacque a Pesaro da una famiglia di cui non si hanno notizie certe, ma che assai probabilmente apparteneva alla colta borghesia marchigiana. Fece infatti studi letterari e giuridici. Un\u00ecinnata passione per la musica gli fece coltivare lo studio del cembalo, dapprima come autodidatta, poi prendendo lezioni da Angelo Gadani, che lo inizi\u00f2 anche agli studi di armonia. \nNel 1780, a sedici anni, rimase orfano e si trasfer\u00ec dapprima e per breve tempo a Livorno, poi a Londra, dove per vivere impartiva lezioni private di solfeggio e di cembalo. Ma continuava soprattutto a studiare sulle partiture di Palestrina e di H\u00e4ndel. La sua abilit\u00e0 al cembalo gli procur\u00f2 un ingaggio all'Haymarket Theater, mentre i suoi studi, sempre da autodidatta, lo portavano ad analizzare e ascoltare lavori di Cimarosa, Sarti, Paisiello, nonch\u00e9 le sinfonie di Haydn, che tanta influenza ebbero su di lui.\nRientrato in Italia nel 1788, si rec\u00f2 a Padova per procurarsi il \"Metodo di Composizione\" di Antonio Vallotti e inizi\u00f2 la stesura della sua prima opera lirica: \"Olimpiade\". Un anno dopo debutt\u00f2 con quest'opera al Teatro Regio di Torino con un incoraggiante successo. \nNel 1790 fu di nuovo a Londra, dove fece rappresentare la sua \"\"Olimpiade\" e il suo \"Usurpator innocente\"\", e dove abit\u00f2 per un decennio, seppur non continuativamente. Nella capitale britannica incontr\u00f2 e frequent\u00f2 Haydn e Lorenzo Da Ponte, continuando sempre ad esibirsi nel teatro Haymarket.\nNel 1802 Federici rientr\u00f2 a Milano e debutt\u00f2 al Teatro alla Scala con l'opera \"Castore e Polluce\". Il successo di questo suo lavoro fece s\u00ec che il Vicer\u00e9 Eugenio di Beauharnais lo nominasse Professore di armonia e contrappunto al Conservatorio di Milano, succedendo a Bonifazio Asoli che aveva assunto la direzione dell'istituto.\nComposizioni.\nAmmirevole autodidatta, Federici fu un compositore complessivamente convenzionale. Mostr\u00f2 comunque notevoli doti nell'impiego delle voci, lasciando, com'era in uso prima di Rossini, libert\u00e0 di variazioni, invenzioni e coloriture da parte degli interpreti. Le sue frasi si distinguono per l'ampio respiro, mentre l'espressione orchestrale mostra sovente \"felici invenzioni\"."}
{"id": "7639259", "revid": "287204", "url": "https://it.wikipedia.org/wiki?curid=7639259", "title": "Lupo rosso (romanzo)", "text": "Lupo rosso (\"Summer of the Red Wolf\") \u00e8 un romanzo di Morris West, pubblicato nel 1971. In Italia \u00e8 apparso nel 1976, nella traduzione di \"Augusta Mattioli\".\nIl libro \u00e8 stato tradotto in tedesco, olandese, danese, norvegese, italiano, francese, spagnolo, portoghese, ceco e slovacco.\nAmbientazione.\nLa vicenda si svolge sull'Isola di Lewis e Harris, nell'Oceano Atlantico settentrionale e a Copenaghen. Il periodo si situa nei primi Anni '70 del XX secolo. Il protagonista narra in prima persona e non dice mai il suo nome.\nTrama.\nUno scrittore, che vive tra Roma e Sydney, si trova in un periodo di depressione. Un giorno, a Roma, incontra un amico di vecchia data, Alastair Morrison, che lo invita ad essere suo ospite sull'Isola di Lewis, nelle Ebridi. Dopo giorni di esitazione, lo scrittore si mette in viaggio e, giunto ad Inverness, procede su un'automobile presa a noleggio. Lungo la strada assiste a un incidente: una donna finisce con l'auto in una scarpata, dopo un urto con un camion. Egli accorre a soccorrerla e i due proseguono insieme verso il traghetto, visto che entrambi hanno la stessa destinazione.\nLa donna, Kathleen McNeil, \u00e8 un medico che va a prendere servizio all'ospedale dell'isola. La mattina dopo, mentre aspettano il traghetto, attirato da una barca, lo scrittore fa conoscenza con un giovane gigante dai capelli rossi, di nome Ruarri Matheson, detto \"Lupo rosso\". Il giovanotto si \u00e8 slogato un polso e quindi lo scrittore accetta di aiutarlo a pilotare la barca fino all'isola, mentre la dottoressa va sul traghetto con l'auto. Durante la traversata, Ruarri si incontra con un socio d'affari e ne riceve una borsa di pelle. Ma poco dopo arriva un'imbarcazione della Dogana e avviene un'ispezione. Cos\u00ec lo scrittore si accorge che Ruarri gli ha infilato la borsa (piena di banconote) nella valigia. Decide di far finta di nulla, coprendo Ruarri, ma \u00e8 chiaro che il giovane ha affari loschi.\nFinalmente arrivato sull'isola, lo scrittore prende alloggio in casa di Morrison, che gli racconta alcuni trascorsi poco piacevoli di Ruarri, ma al tempo stesso gli chiede di aiutare il giovanotto a tenersi lontano dalle illegalit\u00e0. Figlio di padre ignoto, Ruarri \u00e8 cresciuto ribelle, ma anche lavoratore e ora, dopo un soggiorno molto lungo all'estero, \u00e8 tornato con buoni mezzi e ha raccolto intorno a s\u00e9 numerosi giovani con i quali pratica l'agricoltura, l'allevamento e la pesca.\nTra inviti, pesca ed escursioni, lo scrittore si riprende e si innamora della dottoressa McNeil. Ruarri invece gli lancia una serie di sfide, dalle quali lo scrittore esce sempre bene. Finch\u00e9 un giorno Morrison gli confida di essere il padre di Ruarri e vuole che il ragazzo ne sia informato. A spingerlo a questo passo \u00e8 un attacco cardiaco che tiene in ospedale Morrison per qualche giorno. La reazione di Ruarri \u00e8 rabbiosa sulle prime, poi butta tutto in ridere. E raccomanda al nuovo amico di fare con lui un viaggio in barca, a pescare di frodo.\nSempre pi\u00f9 perplesso, tuttavia intenzionato a raccogliere le sfide di Ruarri (che hanno come posta l'amore di Kathleen), lo scrittore si mette in mare. Qui avviene una tragedia: un compagno di Ruarri, Lachie, per vendicarsi di una violenza subita, ha passato informazioni preziose ai doganieri e lo scrittore, abbagliato dalle pose di Ruarri, gli riferisce di aver sorpreso il colloquio. Durante la notte, Lachie viene messo al timone e cade in mare, n\u00e9 lo si trova pi\u00f9. Lo scrittore, subodorando un omicidio, decide di scendere al primo porto e di ritornare, e non esita a minacciare Ruarri di testimoniare contro di lui. Cos\u00ec lo fanno sbarcare alle F\u00e6r \u00d8er e da qui prende l'aereo per Copenaghen.\nNella citt\u00e0 danese, incontra un'amica di Ruarri, in realt\u00e0 un'agente dell'IRA; la donna non esita a raccontargli che Ruarri \u00e8 soprattutto un contrabbandiere di armi con l'Ulster e che la soffiata di Lachie avrebbe portato sicuramente Ruarri ad ucciderlo. Consapevole di essere stato lo strumento di questa morte, lo scrittore torna all'Isola di Lewis, intenzionato a ripartire al pi\u00f9 presto. All'arrivo trova due agenti ad attenderlo ed \u00e8 interrogato. Ancora una volta, senza mentire, riesce ad eludere le domande e a coprire l'ambiguo amico. E appena gli \u00e8 possibile, chiede a Kathleen di sposarlo e andarsene insieme, ma lei, pur ricambiando l'amore, non vuole precipitare i tempi.\nIntanto Ruarri \u00e8 tornato come nulla fosse stato. Decide di organizzare la festa in onore di Lachie, con raccolta di denaro per la famiglia. Alla festa continua a sfidare lo scrittore, fino a costringerlo a combattere con due sciabole; per\u00f2 lo scrittore vince ogni sfida. La festa finisce e Ruarri vuole un ultimo scambio con lo scrittore, il quale lo accusa senza mezzi termini di essere un assassino, mentre Ruarri accusa lo scrittore di essere l'ispiratore del male che ha fatto. L'assurdit\u00e0 di ci\u00f2 sta nel fatto che Ruarri avrebbe ucciso e commesso illegalit\u00e0 in ogni caso, ma, non avendo avuto un padre, ha visto nello scrittore una persona da mettere alla prova. Risultando perdente, Ruarri dichiara di volersi uccidere e infatti, quando i due si lasciano, inghiotte un veleno e d\u00e0 fuoco alla casa."}
{"id": "7639274", "revid": "287204", "url": "https://it.wikipedia.org/wiki?curid=7639274", "title": "Sonata per pianoforte n. 9 (Mozart)", "text": "La Sonata per pianoforte n. 9 in re maggiore, K. 311/284c \u00e8 una composizione per pianoforte di Wolfgang Amadeus Mozart.\nStoria.\nLa datazione esatta di questa composizione non \u00e8 sicura. Si ritiene possibile che essa sia la sonata menzionata dal compositore in due lettere indirizzate alla cugina Maria Anna Thekla Mozart (rispettivamente del 5 novembre e del 3 dicembre 1777); la sonata sarebbe allora stata composta a Mannheim per le figlie di Erasmus Franziskus Freysinger (consigliere aulico alla corte di Monaco). La carta e la calligrafia dell'autografo sembrano comunque appartenere all'epoca del viaggio di Mozart a Mannheim e a Parigi (fra la fine di ottobre del 1777 e la fine di dicembre del 1778).\nNella prima edizione del Catalogo K\u00f6chel le venne attribuito il numero 311, corretto in 284c nella sesta edizione.\nCaratteristiche.\nLa sonata \u00e8 di carattere perlopi\u00f9 leggero e giocoso e mostra l'influenza della scuola di Mannheim; in essa si avverte l'esigenza del compositore di arricchire la struttura della sonata tramite l'inserzione di elementi dello stile concertante.\nNel primo movimento, \"Allegro con spirito\" in forma-sonata, al primo tema in re maggiore segue un gentile secondo tema, in la maggiore, abbellito dal contrappunto nella parte della mano sinistra. Nella ripresa il primo e il secondo tema si presentano in ordine inverso.\nIl secondo movimento, \"Andante con espressione\" in sol maggiore, ha carattere cantabile e termina con una coda riccamente accompagnata.\nIl terzo movimento, \"Rondeau. Allegro\", in re maggiore e in ritmo di sei ottavi, ha la spettacolarit\u00e0 di un pezzo da concerto e termina con un finale ad effetto, preceduto da una cadenza. \nLa sonata dura circa diciassette minuti."}
{"id": "7639278", "revid": "1518223", "url": "https://it.wikipedia.org/wiki?curid=7639278", "title": "Reptoidi", "text": ""}
{"id": "7639282", "revid": "327773", "url": "https://it.wikipedia.org/wiki?curid=7639282", "title": "Tapley Mountains", "text": "Le Tapley Mountains sono una catena montuosa che fa parte dei Monti della Regina Maud, in Antartide. \n\u00c8 posizionata di fronte al fianco orientale del Ghiacciaio Scott, e si estende per 56\u00a0km tra il Ghiacciaio Leverett e il Ghiacciaio Albanus.\nLa catena dei Monti Tapley fu scoperta nel 1929 dalla gruppo geologico comandato da Laurence McKinley Gould che faceva parte della British Antarctic Expedition (BAE) capitanata dall'esploratore polare americano Richard Evelyn Byrd. La denominazione fu assegnata dallo stesso Byrd in onore di Harold L. Tapley di Dunedin, in Nuova Zelanda, che era stato un agente della BAE nel 1928-30 e nel 1933-35.\nElevazioni principali.\nLe vette e i picchi pi\u00f9 importanti includono:\n&lt;section begin=features/&gt;\n&lt;section end=features/&gt;"}
{"id": "7639283", "revid": "1518223", "url": "https://it.wikipedia.org/wiki?curid=7639283", "title": "Reptiloidi", "text": ""}
{"id": "7639285", "revid": "436907", "url": "https://it.wikipedia.org/wiki?curid=7639285", "title": "Puzzle Box", "text": "Puzzle Box \u00e8 un singolo del gruppo musicale britannico Haken, pubblicato il 28 settembre 2018 come secondo estratto dal quinto album in studio \"Vector\".\nVideo musicale.\nIl video, pubblicato il 9 ottobre 2018, mostra scene dei sei componenti del gruppo intenti a risolvere un puzzle box con altre in cui vengono mostrati schizzi ispirati ai test di Rorschach, immagini rappresentate anche nella copertina dell'album.\nTracce.\nTesti e musiche degli Haken."}
{"id": "7639287", "revid": "2144409", "url": "https://it.wikipedia.org/wiki?curid=7639287", "title": "Benvenuti al Wayne", "text": "Benvenuti al Wayne (\"Welcome to the Wayne\") \u00e8 una serie televisiva animata statunitense-canadese del 2017, creata da Billy Lopez.\nInizialmente concepita come una webserie originariamente pubblicata su Nick.com dal 14 novembre al 26 dicembre 2014, la serie \u00e8 stata trasmessa per la prima volta negli Stati Uniti su Nickelodeon dal 24 luglio 2017 per 9 episodi. Verr\u00e0 poi proseguita su NickToons in un formato bomba nella primavera del 2019 negli Stati Uniti a causa di bassi ascolti, mentre la serie si era gi\u00e0 conclusa nel 2018 in altri paesi.\nTrama.\nDopo essersi trasferito al Wayne, uno strano condominio di New York, un ragazzo di nome Ansi Molina stringe amicizia con due giovani di nome Olly e Saraline Timbers. Insieme intraprendono un viaggio per scoprire i misteri presenti in giro per il Wayne."}
{"id": "7639288", "revid": "1566286", "url": "https://it.wikipedia.org/wiki?curid=7639288", "title": "Ant\u00f4nio Calmon", "text": ""}
{"id": "7639289", "revid": "1005847", "url": "https://it.wikipedia.org/wiki?curid=7639289", "title": "Elezione del Presidente della Commissione di Difesa Nazionale in Corea del Nord del 2003", "text": "L'elezione della Commissione di Difesa Nazionale della Repubblica Popolare Democratica di Corea del 2003 avvenne il 3 settembre ad opera della XI Assemblea Popolare Suprema. Kim Jong-il e Jo Myong-rok furono riconfermati, rispettivamente, Presidente e Primo Vicepresidente."}
{"id": "7639290", "revid": "31886", "url": "https://it.wikipedia.org/wiki?curid=7639290", "title": "Cat Chaser (romanzo)", "text": "Cat Chaser \u00e8 un romanzo noir dello scrittore statunitense Elmore Leonard pubblicato nel 1982.\nDal romanzo nel 1989 \u00e8 stato tratto l'omonimo film, diretto da Abel Ferrara, distribuito in Italia con il titolo \"Oltre ogni rischio\".\nTrama.\nGeorge Moran ha cambiato vita molte volte: nato a Detroit, a diciotto anni si \u00e8 arruolato nei Marines; ha combattuto nel 1965 durante l'occupazione statunitense di Santo Domingo; \u00e8 stato colpito da fuoco amico ed \u00e8 stato fatto prigioniero dalla resistenza dominicana mentre cercava di catturare una giovane cecchina, Luci Palma. Dopo essere stato curato dalla ragazza, \u00e8 stato liberato dopo alcuni giorni. Rimpatriato, ha trovato lavoro prima come macchinista e poi in un cementificio a Miami. Ha perso la testa per Noel Sutto, essenzialmente per il suo fisico e, dopo averla sposata, \u00e8 entrato in affari con il suocero, ricco imprenditore edile. Dopo sette anni incapace di adattarsi alla vita da \"parvenu\" che la moglie e il suocero conducono a Coral Gabes, divorzia. Dopo aver rilevato un motel di fronte al mare a Pompano Beach, il \"Coconut Palms\", si ricicla a trentotto anni come albergatore.\nNel motel si trasferisce un investigatore privato assoldato da un ex generale dominicano, Andres De Boya, torturatore e capo di squadroni della morte, fuggito negli Stati Uniti per scappare alla vendetta per i suoi crimini. Mentre Nolen Tyner, l'investigatore, sorveglia la sorella dell'ex militare e il suo amante, ha modo di stringere amicizia con Moran scoprendo di essere stato proprio lui, reduce anch'egli, ad aver ferito Moran a Santo Domingo. Andres De Boya, dopo aver dissuaso la sorella e l'amante a frequentarsi, con l'aiuto delle minacce del pericoloso scagnozzo, Jiggs Scully, propone a Moran di vendere il motel per costruire al suo posto una serie di appartamenti. Moran rifiuta la generosa offerta sia perch\u00e9 affascinato dal posto, sia perch\u00e9 ha in profonda antipatia l'uomo, gi\u00e0 conosciuto quando in affari con il suo ex suocero. De Boya, tra l'altro, non ha mai nascosto la gelosia nei confronti di Moran, sospettando, a torto, una tresca tra questi e sua moglie, l'affascinante Mary, anch'ella originaria di Detroit.\nMoran parte per Santo Domingo, viaggio pianificato da tempo per visitare i luoghi dove aveva combattuto con il suo plotone, i \"Cat Chaser\" e per ritrovare Luci. Sull'isola caraibica Moran incontra inaspettatamente Mary: i due si scoprono innamorati e iniziano una relazione. Intanto la voce della ricerca di Moran si diffonde a santo Domingo e l'uomo viene avvicinato da Raffi, un sedicente ex rivoluzionario che dice di conoscere Luci e di poterla rintracciare. Tornati negli USA Moran e Mary continuano a frequentarsi anche se il marito della donna sospetta la relazione. Nel frattempo Jiggs Scully ha stretto un accordo con Nolen Tyner; i due vogliono mettere le mani sul denaro che De Boya ha mersso da parte nel caso in cui dovesse fuggire nuovamente e debba avere bisogno urgente di contante. Il piano \u00e8 di spaventarlo con attentati rivendicati da ipotetici gruppi rivoluzionari in cerca di vendetta contro il torturatore, indurlo a fuggire con il denaro e quindi rapinarlo. Nel frattempo Raffi arriva in Florida e trova ospitalit\u00e0 nel \"Coconut Palms\"; sostenendo di aver appreso la morte di Luci, tenta di convincere Moran a regalargli del denaro che dovrebbe servire a mantenere la sorella di Luci, in realt\u00e0 una giovanissima prostituta con la quale Raffi si accompagna. Moran non cade nell'imbroglio e allontana Raffi dal Motel.\nNolen convince Raffi a partecipare al piano e ad effettuare uno degli attentati ma viene catturato dai sicari di \nDe Boya; questi \u00e8 convinto che anche Moran sia coinvolto e ordina il suo rapimento. Costretto ad assistere inerme all'esecuzione di Raffi, viene quindi liberato. Moran per\u00f2 non si lascia intimidire e non rinuncia a vedere Mary; per questo subisce l'aggressione degli uomini di De Boya che vengono messi fuori gioco dall'ex marine, anche con l'aiuto di Nolen. De Boya si vendica su Mary picchiandola e stuprandola. La donna si prepara a lasciare la casa e abbandonare il marito, non prima di essersi impossessata del denaro nascosto in alcune valigie dall'ex generale, sostituendolo con della carta straccia. Dopo aver a lungo tentato di contattare Mary, il preoccupato Moran telefona alla polizia denunciano la presenza di una finta bomba a casa di De Boya. Approfittando della confusione scatenata, Moran irrompe a casa di Mary fuggendo con lei mentre De Boya, preoccupato per la sua vita, scappa con le valigie seguito da Jiggs Scully. Quest'ultimo approfitta dell'insperata opportunit\u00e0 per uccidere l'ex generale, la sua guardia del corpo e per impossessarsi delle valigie che crede piene di denaro: dopo averle aperte, per\u00f2 rimane deluso trovandole piene di giornali e capisce che Mary e Moran hanno sottratto il bottino. Nolen Tyner cerca di convincere i due amici a restituire il denaro a Jiggs Scully ma Mary non vuole rinunciare a quello che ritiene le spetti di diritto. Jiggs Scully arriva al \"Coconut Palms\" e dopo un confronto con Moran viene da questi freddato con una pistola .45. Moran e Mary si godranno insieme i due milioni e duecentomila dollari."}
{"id": "7639307", "revid": "1005847", "url": "https://it.wikipedia.org/wiki?curid=7639307", "title": "Elezione del Presidente della Commissione di Difesa Nazionale in Corea del Nord del 1998", "text": "L'elezione della Commissione di Difesa Nazionale della Repubblica Popolare Democratica di Corea del 1993 avvenne il 5 settembre ad opera della X Assemblea Popolare Suprema. Kim Jong-il fu riconfermato Presidente, mentre Jo Myong-rok fu eletto Primo Vicepresidente."}
{"id": "7639309", "revid": "1486495", "url": "https://it.wikipedia.org/wiki?curid=7639309", "title": "Episodi di Benvenuti al Wayne (prima stagione)", "text": "La prima stagione della serie televisiva Benvenuti al Wayne, composta da 20 episodi, \u00e8 stata trasmessa negli Stati Uniti, da Nickelodeon e Nicktoons, dal 24 luglio 2017 al 26 ottobre 2018 e in Russia e Germania, da Nickelodeon e Nick, dal 24 luglio 2017 al 5 gennaio 2018\nIn Italia la stagione viene trasmessa dal 6 dicembre 2017 su Nickelodeon.\nOgnuno ha il proprio limite.\nTrama.\nAnsi, una nuova residente del Wayne, deve lavorare con i fratelli Olly e Saraline per fermare una minaccia che si sta scatenando nelle loro case.\nCome un uccello molto felice.\nTrama.\nCon Ansi a bordo, Team Timbers segue una misteriosa figura nella biblioteca segreta del Wayne; Ansi cerca di proteggere il suo nuovo amico e Julia, di cui nel frattempo si \u00e8 innamorato, da un terrificante mostro."}
{"id": "7639310", "revid": "1702319", "url": "https://it.wikipedia.org/wiki?curid=7639310", "title": "Chiesa di San Giovanni Battista (San Giovanni di Duino)", "text": "La chiesa di San Giovanni Battista si trova a San Giovanni di Duino, in provincia di Trieste ed arcidiocesi di Gorizia.\nStoria e descrizione.\nLa chiesa venne costruita nel 1932 su progetto di Angiolo Mazzoni.\nIn una nicchia della facciata della chiesa \u00e8 posta una statua di San Giovanni Battista. All'interno dell'edificio si trovano decorazioni in monocromo con raffigurati il \"Ges\u00f9 benedicente\", il \"Battesimo di Cristo\" e la \"Crocifissione\", opere di Augusto Cernigoi. \nAltre opere appartenenti alla chiesa sono delle statue che hanno come soggetto la \"Piet\u00e0\" e la \"Madonna con Bambino\"."}
{"id": "7639312", "revid": "1005847", "url": "https://it.wikipedia.org/wiki?curid=7639312", "title": "Elezione del Presidente della Commissione di Difesa Nazionale in Corea del Nord del 1993", "text": "L'elezione della Commissione di Difesa Nazionale della Repubblica Popolare Democratica di Corea del 1993 avvenne il 9 aprile ad opera della IX Assemblea Popolare Suprema. Kim Jong-il, gi\u00e0 Vicepresidente della Commissione di Difesa Nazionale dal 24 maggio 1990, fu eletto Presidente, mentre O Jin-ju, gi\u00e0 Vicepresidente della Commissione di Difesa Nazionale per quattro mandati dal 28 dicembre 1992 al 24 maggio 1990, fu eletto Primo Vicepresidente. Alla morte di O Jin-u, il 25 febbraio 1995, la carica rest\u00f2 vacante."}
{"id": "7639314", "revid": "287204", "url": "https://it.wikipedia.org/wiki?curid=7639314", "title": "7th Sea (gioco di ruolo)", "text": "7th Sea \u00e8 un gioco di ruolo con un'ambientazione di cappa e spada fantasy ambientato nel mondo fittizio di Th\u00e9ah, pubblicato dalla Alderac Entertainment nel 1999. Nel 2000 vinse l'Origins Award per il miglior gioco di ruolo del 1999. Sull'ambientazione \u00e8 stato basato anche il gioco di carte collezionabili \"7th Sea\".\nLa pubblicazione del gioco di carte fu interrotta nel 2005 e successivamente anche il gioco di ruolo and\u00f2 fuori stampa. Nel 2015 la Alderac Entertainment Group annunci\u00f2 che avevano trasferito i diritti di pubblicazione della linea \"7th Sea\" a John Wick, pur mantenendo diritti limitati per la pubblicazione di alcuni prodotti. Nell'aprile 2016 Wick lanci\u00f2 una riuscita campagna su Kickstarter per la pubblicazione della seconda edizione del gioco di ruolo il 13 marzo 2016. Il 2 aprile 2019 la propriet\u00e0 del gioco \u00e8 stata trasferita alla Chaosium\nLa seconda edizione del gioco \u00e8 stata pubblicata in italiano da Need Games!.\nAmbientazione.\n\"7th Sea\" \u00e8 ambientato in un mondo fantasy basato sul XVII secolo europeo, diviso in nazioni equivalenti alle principali nazioni europee, ma in proporzioni esagerate. La stregoneria gioca una parte importante e ci sono molti tipi disponibili ai personaggi. La religione dominante, la fede in Theus e nei suoi profeti \u00e8 basata su una forma di cristianit\u00e0 gnostica e ha un'organizzazione parallela all'inquisizione spagnola. Ci sono anche riferimenti ai Cavalieri templari, alla Massoneria e all'Invisible College.\nManuali successivi hanno introdotte altre zone dell'ambientazione basate sulle Mille e una notte (\"Crescent Empire\"), la Cina e gli Aztechi.\nStoria editoriale.\n\"7th Sea\" fu il secondo gioco di ruolo pubblicato dalla Alderac Entertainment dopo \"La leggenda dei cinque anelli\" e utilizza anch'esso il Roll-and-keep system basato sull'uso di un dadi a dieci facce. Il gioco ricevette una buona accoglienza da parte della critica, ma John Wick, autore originale del gioco, abbandon\u00f2 l'Alderac Entertainment nel 1999 in contrasto sul creative sul prodotto finale, che a suo parere non rifletteva in pieno l'ambientazione in stile Errol Flynn o Alexandre Dumas che aveva concepito. Inizialmente l'AEG pubblic\u00f2 due collane di supplementi, \"Nations\" che descrive le nazioni dell'ambientazione e \"Secret Society\", dedicata alla societ\u00e0 segrete. Inoltre, alcuni dei supplementi aggiunsero all'ambientazione diversi nuovi elementi, tra cui un'estesa modifica all'origine della magia che ne dava un tono lovecraftiano che ne cambi\u00f2 drammaticamente il tono. Completate le linee dedicate alle nazioni e societ\u00e0 segrete l'AEG rivide lo stile della copertina della linea di gioco, ma la nuova collana non segu\u00ec una linea precisa.\nNel 2002 l'Alderac Entertainment ribattezz\u00f2 la linea \"Swashbuckling Adventures\" e dopo aver pubblicato tre manuali per usare l'ambientazione con il \"d20 System\", prosegu\u00ec pubblicando manuali con statistiche di gioco doppie, sia per il \"d20 System\" sia per il \"Roll-and-Keep\", proseguendo le pubblicazioni fino al 2005.\nNel 2015 John Wick acquis\u00ec i diritti dell'ambientazione dalla Alderac Entertainment attraverso la sua casa editrice, la John Wick Present fondata nel 2012 e il 10 febbraio 2016 lancia una campagna su Kickstarter per finanziare la pubblicazione della nuova edizione. La campagna si \u00e8 chiusa con successo raccogliendo su di obbiettivo iniziale e finanziando non solo il primo volume, ma anche una linea editoriale di nuovi supplementi.\nIl nuovo manuale base della nuova edizione \u00e8 stato pubblicato nel 2016. A questo sono seguiti due manuali che approfondiscono la descrizione delle nazioni e le loro caratteristiche e dei manuali dedicati alle altre regioni di Th\u00e9a.\nIl 2 aprile 2019 la propriet\u00e0 del gioco \u00e8 stata ceduta alla Chaosium, con John Wick che rimane come curatore editoriale della linea.\nItalia.\nIn Italia la Need Games! ha tradotto la seconda edizione nel 2017, che \u00e8 stata distribuita dalla Asterion (marchio di Asmod\u00e9e \u00c9ditions), ottenendo anche il premio per il miglior gioco di ruolo dell'anno a Lucca. Oltre al manuale base \u00e8 stato tradotto anche lo schermo del master, e i supplementi \"Nazioni Pirata\", \"Nazioni Di Thea vol. 1 e 2,\" \"Eroi &amp; malvagi, Impero della Mezzaluna\" e \"Nuovo Mondo.\"\nFumetti.\nNel 2001, Studio G ha pubblicato due fumetti: \"7th Sea \u2013 Absolution\" e \"7th Sea: Prelude to Ruin\"."}
{"id": "7639315", "revid": "33689", "url": "https://it.wikipedia.org/wiki?curid=7639315", "title": "7th Sea", "text": ""}
{"id": "7639317", "revid": "1005847", "url": "https://it.wikipedia.org/wiki?curid=7639317", "title": "Elezione del Presidente della Commissione di Difesa Nazionale del Comitato Popolare Centrale in Corea del Nord del 1990", "text": "L'elezione della Commissione di Difesa Nazionale del Comitato Popolare Centrale della Repubblica Popolare Democratica di Corea del 1990 avvenne il 24 maggio ad opera della IX Assemblea Popolare Suprema. Kim Il-sung fu rieletto per la quinta volta Presidente, mentre suo figlio Kim Jong-il sostitu\u00ec O Jin-u con la nuova carica di \"Primo Vicepresidente\".\nIl 9 aprile 1992, la Commissione di Difesa Nazionale del Comitato Popolare Centrale della Repubblica Popolare Democratica di Corea cambi\u00f2 nome in Commissione di Difesa Nazionale della Repubblica Popolare Democratica di Corea."}
{"id": "7639319", "revid": "1160255", "url": "https://it.wikipedia.org/wiki?curid=7639319", "title": "Atromitos Piraeus Football Club", "text": ""}
{"id": "7639332", "revid": "671029", "url": "https://it.wikipedia.org/wiki?curid=7639332", "title": "Podosfairikos Athlitikos Omilos Atromitos Piraeus", "text": "Il Podosfairikos Athlitikos Omilos Atromitos Piraeus, conosciuto comunemente come P.A.O. Atromitos Pireo, o solo Atromitos Pireo, \u00e8 una squadra di calcio greca con sede nel quartiere di Kaminia, nella citt\u00e0 del Pireo (Attica).\nStoria.\nIl Podosfairikos Athlitikos Omilos Atromitos Piraeus venne fondato nel 1926 da un gruppo di appassionati, originari del quartiere popolare di Kaminia, nel Pireo. Prima della seconda guerra mondiale e durante l'occupazione tedesca, l'esistenza della squadra ha svolto un ruolo importante per lo sviluppo e il progresso del calcio dilettantistico.\nIn origine l'impianto di casa della squadra era lo stadio Karaiskakis, in seguito divenne lo stadio Proodeutiki.\nDalle leghe di calcio regionali del Pireo, la squadra \u00e8 risalita fino a raggiungere la massima divisione greca, l'Alpha Ethniki, nella stagione 1960-1961. L'Atromitos Pireo ottenne la promozione in virt\u00f9 della vittoria, nell'anno precedente, del titolo del Girone Sud della Beta Ethniki, giunta alla prima edizione.\nLa squadra termina la stagione 1960-1961 in ultima posizione e retrocede in Beta Ethniki, dove militer\u00e0 continuamente fino alla stagione 1977-78, ottenendo sempre buoni piazzamenti finali ma non sufficienti per la promozione in prima divisione.\nNel 1981 fa ritorno in Beta Ethniki ma nelle successive due stagioni subisce due retrocessioni consecutive e finisce in Delta Ethniki, quarta divisione greca.\nDopo quasi trent'anni, nella stagione 2013-14, l'Atromitos Pireo torna in Gamma Ethniki. Nel 2015-16 per\u00f2 retrocede nuovamente in quarta serie."}
{"id": "7639346", "revid": "1305772", "url": "https://it.wikipedia.org/wiki?curid=7639346", "title": "Stifflip &amp; Co.", "text": "Stifflip &amp; Co. (scritto senza il punto o soltanto \"Stifflip\" nelle schermate) \u00e8 un videogioco di avventura grafica pubblicato nel 1987 per Amstrad CPC, Commodore 64 e ZX Spectrum dall'editrice britannica Palace Software. I protagonisti sono quattro esploratori dell'Impero britannico in stile parodistico. L'avventura \u00e8 controllata con un sistema di icone che ha delle somiglianze con quello del precedente \"Zoids\" degli stessi sviluppatori (Binary Vision).\nIl titolo deriva dal modo di dire inglese \"stiff upper lip\" (letteralmente \"labbro superiore rigido\"), che si riferisce alla compostezza e alla repressione delle emozioni anche di fronte alle peggiori avversit\u00e0. Tale caratteristica a volte \u00e8 considerata uno stereotipo dei britannici, specialmente ai tempi dell'impero.\nTrama.\nNell'epoca successiva alla Prima guerra mondiale, il conte Chameleon intende destabilizzare l'Impero britannico tramite l'invenzione del raggio Rubbertronic (\"gommatronico\"), in grado di abbattere la fibra morale dell'impero alterando imprevedibilmente i rimbalzi delle palle da cricket, sport pilastro della societ\u00e0 britannica. Una squadra formata da quattro elementi ha il compito di fermarlo: il visconte Sebastian Stifflip, asso dell'aviazione, miss Palmyra Primbottom, nota esploratrice tropicale, il professor Braindeath, eccentrico scienziato, e il colonnello R. G. Bargie, ex militare con una benda all'occhio. La squadra viene inviata in Sud America, nello stato di Banarnia, dove \u00e8 sparito il raccolto di gomma. Qui devono affrontare le autorit\u00e0, gli scagnozzi locali del conte e altri pericoli, per distruggere infine il raggio.\nModalit\u00e0 di gioco.\nIl giocatore controlla uno alla volta tutti i quattro personaggi, passando liberamente dall'uno all'altro, e deve risolvere enigmi piuttosto oscuri e difficili. Ciascun personaggio pu\u00f2 spostarsi in modo indipendente, andando da un luogo a un altro adiacente nelle quattro direzioni cardinali, e ha un proprio inventario di oggetti trasportati, che si possono anche trasferire ai compagni. I personaggi hanno alcune capacit\u00e0 differenti, sebbene non esplicitamente dichiarate, e avranno tutti una parte necessaria al completamento dell'avventura.\nLe scene del gioco sono mostrate in due finestre statiche centrali, come se fossero due vignette di fumetti in bianco e nero, con eventuali frasi e pensieri dei personaggi che si sovrappongono sotto forma di nuvolette. Nella vignetta in basso appare il personaggio controllato dal giocatore nella situazione attuale; quando si compie un'azione che cambia qualcosa, nella vignetta inferiore appare il nuovo scenario, mentre l'immagine precedente passa nella vignetta superiore. C'\u00e8 anche un effetto grafico di sfogliamento di pagine durante le transizioni. Sulla destra dello schermo appaiono i volti degli altri tre membri della squadra al momento non controllati, in finestrelle che imitano i fotogrammi di una pellicola.\nIl controllo avviene attraverso sei icone principali alla sinistra dello schermo, sulle quali scorre con cursore a forma di matita: conversazione e scambi, combattimento, movimento, altre azioni, informazioni di stato, cambio personaggio. Le icone aprono finestre con altri sottomen\u00f9 grafici o testuali, in particolare le azioni disponibili con la quarta icona sono pi\u00f9 di 20: raccogliere, aprire, leggere, saltare, arrampicarsi, vedere l'inventario, ecc. \nI combattimenti sono scazzottate uno contro uno che avvengono con un'apposita interfaccia di azione in tempo reale. Le opzioni possibili sono pugno destro o sinistro, colpo basso (efficace, ma se abusato pu\u00f2 portare all'eliminazione per disonore), o tentare la fuga. Un braccio meccanico rotante rappresenta la forza del colpo, mentre per stabilire l'efficacia del pugno il giocatore, con un mirino, deve colpire pi\u00f9 al centro possibile un piccolo bersaglio rotante. Nel frattempo l'avversario, lentamente ma in tempo reale, dar\u00e0 anch'egli pugni al personaggio del giocatore. Ogni personaggio ha un proprio punteggio di salute e quando sconfitto viene catturato e rappresentato dietro le sbarre, mentre si continua con gli altri personaggi. Ci sono per\u00f2 anche eventi che causano il game over immediato.\nIl gioco \u00e8 in due parti caricabili separatamente, i cui titoli sono \"Out for the Count\" e \"The Final Countdown\" (o \"Epilogue\" a video), giochi di parole sul personaggio del conte (\"count\"); al completamento della prima parte si ottiene un codice per sbloccare un passaggio iniziale nella seconda. Il salvataggio della partita \u00e8 possibile solo nella memoria volatile.\nOltre all'originale in inglese vennero pubblicate versioni del gioco completamente tradotte in tedesco, spagnolo e francese, almeno per alcune delle piattaforme."}
{"id": "7639351", "revid": "46291", "url": "https://it.wikipedia.org/wiki?curid=7639351", "title": "Helianthus pauciflorus", "text": "Helianthus pauciflorus \u00e8 una pianta con un'infiorescenza a capolino ed appartiene alla famiglia delle Asteraceae.\nDescrizione.\nLa pianta ha le foglie verdi e un capolino giallo. Il frutto \u00e8 un achenio dal quale a maturazione fuoriescono i semi di colore marrone.\nTassonomia.\nEsiste solo una sotttospecie:"}
{"id": "7639352", "revid": "1457965", "url": "https://it.wikipedia.org/wiki?curid=7639352", "title": "Guardia (Catania)", "text": "Santa Maria della Guardia, noto anche come Guardia (\"A V\u00e0ddia\" in dialetto catanese) \u00e8 un quartiere della citt\u00e0 di Catania facente parte della II Circoscrizione (Ognina Picanello - Barriera Canalicchio). \nOrigine del toponimo.\nIl toponimo del quartiere deriva dalla presenza di una chiesa intitolata al culto di Nostra Signora della Guardia. \nSecondo altre fonti deriverebbe invece dalle garitte di guardia sorte in epoca spagnola nell'area denominata \"contrada Guardia\", facenti parte delle mura difensive fatte erigere a Catania dal re Carlo V d'Asburgo.\nGeografia.\nSanta Maria della Guardia \u00e8 situato nella parte nordorientale dell'abitato di Catania. Confina a nord con i quartieri Picanello e Rotolo, ad ovest con Cristo al Re del Ga\u00ecto, ad est con San Giovanni li Cuti, a sud con il Ga\u00ecto. \nIl suo nucleo storico \u00e8 rappresentato dalla Piazza Santa Maria della Guardia, in cui incrociano la Via Zoccolanti, Via Duca degli Abruzzi, Via Vecchia Ognina, Via Messina e Via Giacomo Leopardi. Altra strada importante \u00e8 il Viale Alcide De Gasperi, che rappresenta la principale via d'accesso alla zona da Piazza Europa.\nStoria.\nLo sviluppo del quartiere si verific\u00f2 a partire dal XIX secolo, e sorse come borgata marinara, su un'area la cui superficie si presentava arida di nuda e nera lava vulcanica, probabilmente in seguito all'eruzione dell'Etna del 1669.\nNel secondo dopoguerra, la Guardia, fu tra le zone di Catania maggiormente interessate dal suo sviluppo edilizio, che port\u00f2 alla costruzione di numerosi edifici residenziali, ed in conseguenza di ci\u00f2 fu inglobata nel tessuto urbano.\nMonumenti e luoghi d'interesse.\nNella piazza principale sorge la Chiesa di Santa Maria della Guardia, eretta nel 1870, e realizzata in stile architettonico neogotico.\nEconomia.\nL'economia del quartiere si basa essenzialmente sul settore terziario, in particolare servizi e commercio.\nTrasporti.\nLa zona \u00e8 regolarmente servita dai mezzi pubblici dell'AMT, e vi transitano gli autobus delle linee 530, 935, S2."}
{"id": "7639394", "revid": "2184720", "url": "https://it.wikipedia.org/wiki?curid=7639394", "title": "Se piovesse il tuo nome", "text": "Se piovesse il tuo nome \u00e8 un singolo della cantautrice italiana Elisa, pubblicato il 28 settembre 2018 come secondo estratto dal decimo album in studio \"Diari aperti\".\nDescrizione.\nPoco dopo aver condiviso la tracklist completa di \"Diari Aperti\", l'uscita del singolo \u00e8 stata annunciata da Elisa su Instagram in un video realizzato insieme ai suoi figli. Il brano \u00e8 stato scritto da Calcutta insieme a Vanni Casagrande e Dario Faini. Il testo della canzone \u00e8 incentrato sull'amore: parla di un rapporto che, nonostante sia finito, \u00e8 comunque presente e si fa sentire. La cantante non riesce a placare la sua \u201csete d'amore\u201d, nonostante la citt\u00e0 sia piena di fontane. Emerge cos\u00ec l'idea di poter riportare dentro di s\u00e9 la persona amata, bevendone il nome che cade sotto forma di pioggia. In un lungo post di ringraziamenti a Calcutta, pubblicato su Instagram, Elisa ha dichiarato i suoi sentimenti riguardo alla canzone, affermando:\nVideo musicale.\nIl videoclip, diretto dal duo YouNuts! e formato da Niccol\u00f2 Celaia e Antonio Usbergo, \u00e8 stato pubblicato in concomitanza con l'uscita del singolo, cio\u00e8 il 28 settembre 2018. Protagonista del video \u00e8 la stessa Elisa Toffoli, che si ritrova pi\u00f9 volte sotto la pioggia, facendo riferimento al testo della canzone. Il video \u00e8 stato realizzato in bianco e nero, come \u00e8 stato fatto con \"Quelli che restano\", il precedente singolo interpretato con Francesco De Gregori.\nSuccesso commerciale.\nDebuttato alla settima posizione, il singolo recupera posizioni settimana dopo settimana raggiungendo la vetta nella classifica airplay italiana, risultando quindi il brano pi\u00f9 trasmesso dalle emittenti radiofoniche per quattro settimane consecutive (dalla 43 alla 46).\nSceso alla seconda posizione durante la settimana 47, il brano riacquista la vetta durante la settimana 48, durante la quale viene anche certificato disco d'oro per aver superato le 25.000 copie vendute; \u00e8 ancora in classifica durante le settimane 49, 51, 52 e 1 del 2019.\nDurante la settimana 51, il singolo a quasi tre mesi dalla pubblicazione, risale nella classifica FIMI dei singoli pi\u00f9 venduti in Italia, risultando al 4\u00ba posto.\nIl singolo entra anche nella top 20 di Spotify risultando essere tra i brani pi\u00f9 riprodotti sulla piattaforma.\nIl brano, nella classifica di fine anno stilata da EarOne si piazza al 26\u00ba posto, 11\u00b0 tra gli artisti italiani, fra i 100 brani pi\u00f9 trasmessi dalle radio nel 2018.\nNella settimana 1 del 2019 avendo superato le 50.000 copie vendute il singolo viene certificato disco di platino.\nNella settimana 19 viene invece certificato doppio disco di platino per aver venduto oltre 100.000 copie.\nIn Italia \u00e8 stato anche il 98\u00ba singolo pi\u00f9 trasmesso dalle radio nel 2019, rimanendo anche nella top 100 del secondo anno.\nVersione con Calcutta.\nIl 14 dicembre il singolo \u00e8 stato pubblicato sulle principali piattaforme streaming in una nuova versione in cui Elisa duetta con Calcutta."}
{"id": "7639399", "revid": "1516566", "url": "https://it.wikipedia.org/wiki?curid=7639399", "title": "Bandiera araldica", "text": "In araldica e vessillologia, si definisce bandiera araldica qualsiasi tipo di bandiera contenente stemmi, emblemi o altri mezzi usati per l'identificazione di soggetti.\nTra le bandiere araldiche si annoverano vessilli, stendardi, pennoni e le loro varianti come il gonfalone e il guidone. Le specifiche che regolano le bandiere araldiche differiscono da nazione a nazione e hanno subito una variazione nel tempo. Se in Italia l'utilizzo delle bandiere araldiche \u00e8 pressoch\u00e9 caduto in disuso dopo la fine della monarchia nel 1946 (eccezion fatta per l'araldica civica), in altri paesi che adottano ancora il sistema monarchico (e di conseguenza gli usi e i costumi nobiliari) come il Regno Unito \u00e8 ancora abbastanza diffuso.\nTipologie.\nPennone.\nIl pennone \u00e8 una bandiera allungata e di piccole dimensioni, che pu\u00f2 terminare a punta o a coda di rondine (in questo caso pu\u00f2 essere definita banderuola). Conteneva l'emblema araldico o altre insegne che rappresentassero il proprietario, che lo sfoggiava sulla propria lancia come simbolo di riconoscimento. Il \"pennoncello\" \u00e8 una variante di questo tipo di bandiera.\nNell'uso scozzese contemporaneo, il pennone \u00e8 lungo 1,2 metri. Pu\u00f2 terminare a punta o arrotondato, a seconda del gusto del proprietario. \u00c8 assegnato dal Lord Lyon, re d'arme, a qualsiasi armigero che intenda farne richiesta.\nBandiera.\nLa bandiera \u00e8 quadrata o oblunga e pi\u00f9 grande del pennone, contenente per intero lo stemma del proprietario. In Scozia, le dimensioni della bandiera personale, escludendo le frange, sono specificate dal Lord Lyon come segue:\nStendardo.\nLo stendardo araldico apparve durante la met\u00e0 del XIV secolo e venne usato generalmente da personalit\u00e0 d'alto rango nei due secoli successivi. Sembra che l'adozione dello stendardo avesse l'obiettivo preciso di contenere emblemi e insegne. Spesso le insegne di grandi personalit\u00e0 come i monarchi vengono definiti \"stendardi\" (vedi lo stendardo reale britannico), pur non essendo questa definizione precisa dal punto di vista araldico. Lo stendardo non \u00e8 quadrato, bens\u00ec ha una forma allungata e la punta \u00e8 arrotondata. In Inghilterra qualsiasi armigero al quale sia stato concesso uno stemma ha diritto a un suo stendardo. L'Orifiamma fu lo stendardo reale dei Re francesi durante il Medioevo.\nIn Scozia, lo stendardo richiede un permesso ulteriore da parte del Lord Lyon ed esso viene concesso soltanto ad alcune condizioni. Come per la bandiera, anche le dimensioni dello stendardo scozzese variano in relazione al rango del proprietario:\nBanderuola.\nLa banderuola \u00e8 utilizzata per rappresentare cavalieri e imbarcazioni, nonch\u00e9 dai vescovi.\nGonfalone.\nIl gonfalone \u00e8 una bandiera rettangolare appesa verticalmente contenente uno stemma. Il suo uso \u00e8 ampiamente riscontrato in ambito civico, come ad esempio nei Comuni italiani, nonch\u00e9 in ambito religioso e accademico. Nell'uso specifico per i Comuni, il gonfalone raggiunge una dimensione di un metro per due. Colui che trasporta il gonfalone \u00e8 detto \"gonfaloniere\".\nIl termine ha avuto origine a Firenze, dove le zone dei quartieri possedevano un proprio gonfalone e lo esibivano durante le cerimonie pubbliche.\nGuidone.\nIl guidone scozzese ha una forma simile al pennone e allo stendardo. Lungo circa due metri, \u00e8 pi\u00f9 piccolo dello stendardo e due volte pi\u00f9 grande del pennone. I guidoni vengono assegnati dal Lord Lyon ad armigeri qualificati, che ricoprono alte cariche o incarichi ufficiali a lungo termine. Il guidone termina con un'unica punta arrotondata."}
{"id": "7639400", "revid": "1782831", "url": "https://it.wikipedia.org/wiki?curid=7639400", "title": "Collegio di Ealing Southall", "text": "Ealing Southall \u00e8 un collegio elettorale situato nella Grande Londra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Virendra Sharma del Partito Laburista, che rappresenta il collegio dal 2007.\nEstensione.\nIl collegio comprende la parte sud-occidentale del borgo londinese di Ealing ed \u00e8 attraversato dalla ferrovia Great Western Main Line. Gli altri collegi che coprono Ealing sono Ealing North e Ealing Central and Acton."}
{"id": "7639412", "revid": "93556", "url": "https://it.wikipedia.org/wiki?curid=7639412", "title": "Classe 5000", "text": "Le vedette veloci della classe 5000 sono delle unit\u00e0 navali in servizio per la Guardia di Finanza. Si tratta di imbarcazioni dalla grande autonomia e in grado di raggiungere i 52 nodi pensate per il contrasto alle attivit\u00e0 di contrabbando. Nel 1992 sono entrate in servizio i primi due prototipi, mentre dal 1994 al 2001 sono state adottate altre 20 unit\u00e0. Realizzate in vetroresina e kevlar, possono portare un equipaggio di 5 persone e sono armate con una mitragliatrice calibro 7,62. La propulsione \u00e8 garantita da due motori entrobordo da 1500 CV ciascuno. La classe 5000 \u00e8 stata ideata per sostituire le imbarcazioni della Classe 4000 Drago. "}
{"id": "7639415", "revid": "1185701", "url": "https://it.wikipedia.org/wiki?curid=7639415", "title": "Marcello Bazzana", "text": "Biografia.\nNato a Tem\u00f9, in provincia di Brescia, nel 1953, a 22 anni prese parte ai Giochi olimpici di , sia nel trampolino normale che in quello largo, terminando 38\u00ba con 205.8 punti nella prima gara e 51\u00ba con 138.0 nella seconda.\nAi campionati italiani di salto con gli sci vinse 1 oro nel trampolino normale, mentre a quelli di combinata nordica 1 argento nell'individuale.\nMor\u00ec nel gennaio 2011, a 57 anni."}
{"id": "7639420", "revid": "1573940", "url": "https://it.wikipedia.org/wiki?curid=7639420", "title": "Chiesa della Santissima Annunziata (Padula)", "text": "La Chiesa della Santissima Annunziata \u00e8 una chiesa di Padula, sede del Sacrario dei Trecento.\nStoria.\nSituata all\u2019interno del Comune di Padula, un tempo fuori le mura della citt\u00e0, la \"Chiesa della SS. Annunziata\" era dotata di Ospedale e Brefotrofio (ospizio per bambini orfani) e che il terremoto del 16 dicembre 1857 prima, e la costruzione della strada carrozzabile poi, hanno cancellato. La chiesa fu totalmente rifatta nel XVIII secolo.\nNel 1950, in onore del centenario della spedizione di Carlo Pisacane, fu realizzato un sacrario dedicato ai Trecento.\nArchitettura e arte.\nL\u2019interno custodisce nella porta del tabernacolo la copia galvanica del capolavoro del padulese Andrea Cariello, il \u201c\"Cristo che frange il pane eucaristico\"\u201d, nonch\u00e9 alcune tele e tavole restaurate provenienti anche da altre cappelle e chiese della parrocchia di S. Giovanni Battista. \nLa facciata \u00e8 divisa in due ordini, sormontata da un timpano triangolare, e un portale in pietra che rivela l\u2019arte barocca della Certosa di San Lorenzo e la docilit\u00e0 della pietra di Padula. Alla chiesa si accede con una scala esterna a doppia rampa. La pianta \u00e8 rettangolare ad unica navata con un'abside poligonale.\nProbabilmente costruita prima del XVII secolo, la chiesa aveva, sul lato nord, anche un ospedale, soppresso presumibilmente nel XVIII secolo. All\u2019esterno della Chiesa, spicca l\u2019arco a tutto sesto in pietra locale a grosse bugne e con stemma civico nella chiave di volta, che immetteva al cortile dell\u2019Ospedale e che nel 1911 il deputato padulese Giovanni Camera (1862-1929) elev\u00f2 a Monumento Nazionale. Esso infatti inquadra il Sacrario dei Trecento di Carlo Pisacane, i cui resti sono custoditi in teche visibili al pubblico: qui voluto dal popolo padulese, fu restaurato ed aperto nel 2007. Nella piazzetta di fronte, ove si apre un\u2019incantevole veduta del Vallo di Diano, si trova il mezzobusto che raffigura l\u2019eroe padulese Joe Petrosino."}
{"id": "7639421", "revid": "729019", "url": "https://it.wikipedia.org/wiki?curid=7639421", "title": "L\u00ea Tr\u1ecdng T\u1ea5n", "text": "Biografia.\nL\u00ea Tr\u1ecdng T\u1ea5n comincio la sua militanza nei Viet Minh durante la Rivoluzione di agosto del 1945. In breve tempo divenne una delle figure pi\u00f9 importanti dell'Esercito Popolare Vietnamita durante la Guerra del Vietnam. Fu vice-comandante supremo dei Vietcong e secondo comandante in capo nordvietnamita durante la Campagna di Ho Chi Minh che mise fine alla guerra. In seguito, divenne capo dello staff generale dell'Esercito Popolare Vietnamita e vice-ministro della difesa fino alla sua morte nel dicembre 1986. L\u00ea Tr\u1ecdng T\u1ea5n fu apprezzato da quasi tutti i suoi commiltoni incluso il generale V\u00f5 Nguy\u00ean Gi\u00e1p come uno dei migliori comandanti dell'Esercito Popolare Vietnamita."}
{"id": "7639428", "revid": "1573940", "url": "https://it.wikipedia.org/wiki?curid=7639428", "title": "Chiesa di Sant'Agnese (Aiello del Friuli)", "text": "La chiesa di Sant'Agnese \u00e8 la parrocchiale di Ioannis, frazione di Aiello del Friuli, in provincia di Udine ed arcidiocesi di Gorizia; fa parte del decanato di Visco.\nStoria.\nLa primitiva chiesa di Ioannis, della quale, oggigiorno, rimane soltanto qualche rudere, si trovava nell'antica centa, situata all'esterno del paese. Si sa che nel 1651 fu inoltrata la richiesta di costruire una nuova chiesa al centro del borgo: il permesso fu accordato e la prima pietra venne posta il 26 giugno 1652; la nuova chiesa fu portata a termine nel 1653.\nL'attuale parrocchiale venne edificata per interessamento del pievano di Visco Giovanni Ottavio de Gorizzutti e del cappellano Giacomo Comelli tra il 1742 e il 1749. Il campanile, iniziato anch'esso nel 1742, fu completato nel 1778. La chiesa venne consacrata dall'arcivescovo di Gorizia e Gradisca Joseph Walland il 29 settembre 1822. Nel 1905 si rese necessaria la parziale ricostruzione della torre campanaria a causa della staticit\u00e0 della stessa.L'edificio venne ristrutturato nel XX secolo e poi, di nuovo, tra il 2011 ed il 2012.\nInterno.\nAll'interno della chiesa sono conservati un fonte battesimale del 1575, l'altare maggiore in marmo di Carrara con statue dei Santi Sebastiano e Rocco e due dipinti raffiguranti uno l'\"Ascensione\", risalente al XVI secolo, e uno l'\"Immacolata\", dipinto nel 1856 da Luigi Pletti. Di pregio anche un dipinto, il cui autore \u00e8 tuttora ignoto, raffigurante il \"Martirio di Sant'Agnese\", risalente al 1736. \nImportante \u00e8 anche l'organo, costruito nell'Ottocento."}
{"id": "7639429", "revid": "599013", "url": "https://it.wikipedia.org/wiki?curid=7639429", "title": "Leonardo De Crignis", "text": "Biografia.\nNato a Ravascletto, in provincia di Udine, nel 1952, a 23 anni ha preso parte ai Giochi olimpici di , sia nel trampolino normale che in quello largo, terminando 50\u00ba con 190.8 punti nella prima gara e 49\u00ba con 143.3 nella seconda.\nAi campionati italiani di salto con gli sci ha vinto 1 argento e 1 bronzo nel trampolino normale, mentre a quelli di combinata nordica 2 argenti nell'individuale.\nDopo il ritiro \u00e8 diventato allenatore."}
{"id": "7639463", "revid": "2091899", "url": "https://it.wikipedia.org/wiki?curid=7639463", "title": "Architettura omayyade", "text": "L'architettura omayyade si svilupp\u00f2 nel califfato omayyade tra il 661 e il 750, principalmente nel cuore della Siria e della Palestina.\nHa attinto estesamente all'architettura di altre civilt\u00e0 mediorientali e a quella dell'impero bizantino, ma ha introdotto innovazioni nella decorazione e nuovi tipi di edifici come le moschee con mihrab e minareti.\nIl califfato omayyade sorse nel 661 dopo Ali, genero di Maometto, che mor\u00ec a Kufa. Mu'awiya I, governatore della Siria, divenne il primo califfo omayyade.\nGli omayyadi decretarono Damasco come loro capitale.\nSotto gli Omayyadi l'impero arabo continu\u00f2 ad espandersi, fino ad estendersi all'Asia centrale e ai confini dell'India ad est, lo Yemen a sud, la costa atlantica di quello che ora \u00e8 il Marocco e la penisola iberica ad ovest.\nGli Omayyadi costruirono nuove citt\u00e0, campi militari spesso non fortificati che fornirono basi per ulteriori conquiste.\nWasit, Iraq era il pi\u00f9 importante di questi e includeva una moschea quadrata del venerd\u00ec con un tetto ipostilo.\nL'impero era laico e tollerante nei costumi esistenti e nelle terre conquistate, creando risentimento tra coloro che cercavano uno stato pi\u00f9 teocratico. Nel 747 inizi\u00f2 una rivoluzione nello Khorasan, nell'est.\nNel 750 gli Omayyadi furono rovesciati dagli Abbasidi, che trasferirono la capitale in Mesopotamia. Un ramo della dinastia degli Omayyadi continu\u00f2 a governare in Iberia fino al 1051.\nStile architettonico.\nQuasi tutti i monumenti del periodo omayyade sopravvissuti sono in Siria e in Palestina. Il santuario della Cupola della Roccia a Gerusalemme \u00e8 il pi\u00f9 antico edificio islamico superstite.\nGli Omayyadi adottarono le tecniche di costruzione degli imperi bizantino e sassanide.\nSpesso riutilizzavano gli edifici esistenti. C'era una certa innovazione nella decorazione e nei tipi di costruzione.\nLa maggior parte degli edifici in Siria erano in muratura di bugnato di alta qualit\u00e0, utilizzando grandi blocchi strettamente uniti, a volte con intagli sulla facciata. Le volte a botte di pietra venivano usate solo per coprire piccole campate. I tetti di legno erano usati per campate pi\u00f9 grandi, con il legno della Siria portato dalle foreste del Libano. Questi tetti di solito avevano bassi fondali e poggiavano su capriate di legno. Le cupole di legno furono costruite per la Moschea di Al-Aqsa e la Cupola della Roccia, entrambe a Gerusalemme.\nMattoni al forno e mattoni di fango furono usati in Mesopotamia, a causa della mancanza di pietra. Dove il mattone era usato in Siria, il lavoro era nello stile mesopotamico pi\u00f9 fine piuttosto che nel pi\u00f9 grezzo stile bizantino.\nGli Omayyadi usavano lavoratori e architetti locali. Alcuni dei loro edifici non possono essere distinti da quelli del precedente regime. Tuttavia, in molti casi gli elementi orientali e occidentali sono stati combinati per dare un nuovo stile islamico distintivo. Ad esempio, le pareti del Qasr Mshatta sono costruite in pietra da taglio in stile siriano, le volte sono in stile Mesopotamico e gli elementi copti e bizantini compaiono nella scultura decorativa.\nL'arco a ferro di cavallo appare per la prima volta nell'architettura omayyade, per poi evolversi nella sua forma pi\u00f9 avanzata a al-Andalus.\nL'architettura omayyade si distingue per l'estensione e la variet\u00e0 delle decorazioni, tra cui mosaici, pitture murali, sculture e rilievi scolpiti con motivi islamici.\nPalazzi nel deserto.\nGli Omayyadi sono noti per i loro palazzi del deserto, alcuni nuovi e alcuni adattati dai forti precedenti. Il pi\u00f9 grande \u00e8 Qasr al-Hayr al-Sharqi. I palazzi sono stati simbolicamente difesi da mura, torri e porte. In alcuni casi le pareti esterne portavano fregi decorativi.\nI palazzi potevano avere un bagno, una moschea e un castello principale. L'ingresso al castello era solitamente elaborato. Torri lungo le mura spesso ospitavano appartamenti con tre o cinque stanze.\nQueste stanze erano semplici, a indicare che erano poco pi\u00f9 che posti per dormire.\nI palazzi avevano spesso un secondo piano con sale riunioni formali e appartamenti ufficiali.\nL'aspetto da fortezza era fuorviante. Quindi Qasr Kharana sembra avere delle balestriere, ma queste erano puramente decorative.\nIl piano simile a una fortezza derivava dai forti romani costruiti in Siria, e la costruzione per lo pi\u00f9 seguiva i precedenti metodi siriani con alcuni elementi bizantini e mesopotamici. I bagni derivano da modelli romani, ma avevano stanze riscaldate pi\u00f9 piccole e stanze ornate pi\u00f9 grandi che presumibilmente sarebbero state usate per l'intrattenimento.\nI palazzi avevano mosaici pavimentali e affreschi o dipinti alle pareti, con disegni che mostravano influenze sia orientali che occidentali. Un affresco nella vasca di Qasr Amra raffigura sei re. Iscrizioni sotto in arabo e greco identificano i primi quattro come governanti di Bisanzio, Spagna (in quel tempo visigota), Persia e Abissinia.\nSculture in stucco sono state talvolta incorporate negli edifici del palazzo.\nQasr al-Hayr al-Sharqi \u00e8 a circa 100 chilometri a nord-est di Palmira sulla strada principale da Aleppo all'Iraq. Un grande recinto murato di 7 per 4 chilometri era presumibilmente usato per contenere animali domestici.\nUna \"madina\" murata, o citt\u00e0, conteneva una moschea, un frantoio e sei grandi case. Nelle vicinanze c'era un bagno e alcune case pi\u00f9 semplici. Secondo un'iscrizione datata al 728, il califfo aveva fornito finanziamenti significativi per il suo sviluppo. \nL'insediamento ha uno stile mediterraneo tardoantico, ma \u00e8 stato presto modificato. Originariamente la \"madina\" aveva quattro porte, una per ogni parete, ma tre furono presto murate. Il progetto di base era formale, ma gli edifici spesso non riuscivano a rispettare il piano.\nLa maggior parte dei palazzi del deserto furono abbandonati dopo che gli Omayyadi persero il potere e rimasero come rovine.\nMoschee.\nLe moschee erano spesso improvvisate. In Iraq, si sono evoluti da recinti di preghiera quadrati.\nLe rovine di due grandi moschee degli Omayyadi sono state rinvenute a Samarra, in Iraq. Uno \u00e8 73 per 48 m e l'altro 213 per 135 metri. Entrambi avevano uno stile ipostilo, con tetti sostenuti da colonne dal profilo elaborato.\nIn Siria, gli Omayyadi hanno conservato il concetto generale di una corte circondata da portici, con un santuario pi\u00f9 profondo, che venne sviluppato a Medina. Piuttosto che fare del santuario una sala ipostila, come \u00e8 stato fatto in Iraq, la divisero in tre navate. Ci\u00f2 potrebbe derivare dall'architettura delle chiese, sebbene tutti i corridoi avessero la stessa larghezza.\nIn Siria, le chiese sono state convertite in moschee bloccando la porta ovest e facendo entrate nel muro nord. La direzione della preghiera era a sud verso la Mecca, quindi l'asse lungo dell'edificio era perpendicolare alla direzione della preghiera.\nGli Omayyadi introdussero un transetto che divideva la sala di preghiera lungo il suo asse pi\u00f9 corto.\nHanno anche aggiunto il mihrab allo stile della moschea.\nLa moschea di Medina costruita da al-Walid I aveva il primo \"mihrab\", una nicchia sul muro della qibla, che sembra aver rappresentato il luogo in cui si ergeva il Profeta quando guidava la preghiera. Ci\u00f2 divenne quasi immediatamente una caratteristica di tutte le moschee.\nIl minbar cominci\u00f2 anche ad apparire nelle moschee nelle citt\u00e0 o nei centri amministrativi, una struttura simile a un trono con connotazioni regali piuttosto che religiose.\nLa grande moschea di Damasco fu costruita dal califfo al-Walid I intorno al 706-715.\nLa moschea di Al-Aqsa a Gerusalemme potrebbe essere stata la base del progetto.\nLa disposizione rimane in gran parte immutata e una parte della decorazione \u00e8 stata conservata. La Grande Moschea fu costruita all'interno dell'area di un temenos romano del I secolo.\nLe mura esterne del precedente edificio, un tempo tempio di Giove e successivamente chiesa, furono mantenute, sebbene gli ingressi meridionali furono murati e creati nuovi ingressi nel muro nord. L'interno \u00e8 stato completamente ricostruito.\nLa moschea di Damasco \u00e8 rettangolare, 157,5 x 100 metri, con un'area coperta di 136 x 37 metri e un cortile di 122,5 x 50 metri circondato da un portico.\nLa sala della preghiera ha tre navate parallele al muro della qibla, un accordo comune nelle moschee omayyade in Siria.\nIl minareto sopra l'angolo sudoccidentale \u00e8 una delle torri degli angoli romani originali ed \u00e8 il minareto pi\u00f9 antico dell'Islam.\nLa corte mantiene un piccolo edificio ottagonale su colonne. Questo era il tesoro dei musulmani, forse solo simbolico, che era tradizionalmente custodito nella principale moschea di una citt\u00e0.\nLe pareti della moschea sono state decorate con mosaici, alcuni dei quali sono sopravvissuti, tra cui uno che raffigura le case, i palazzi e la valle del fiume di Damasco.\nLe inferriate delle finestre di marmo nella grande moschea, che diffondono la luce, sono lavorate secondo modelli a cerchi e quadrati ad incastro, precursori dello stile arabesco che diventerer\u00e0 caratteristico della decorazione islamica.\nLa Grande Moschea di Damasco serv\u00ec da modello per le successive moschee.\nModelli simili, ridimensionati, sono stati trovati in una moschea scavata a Tiberiade, sul Mare di Galillea, e in una moschea nel palazzo di Khirbat al-Minya.\nIl piano della Moschea Bianca di Ramla si differisce nella forma e la sala di preghiera \u00e8 divisa in due soli corridoi. Ci\u00f2 pu\u00f2 essere spiegato con la costruzione di cisterne sotterranee nel periodo abbaside, causando il restringimento della struttura originale.\nLa moschea di Sidi Okba (sayyidi Okba ibn nafi) di Biskra (Algeria) appartiene a un grande complesso costruito attorno alla tomba del governatore dell'Ifriqiya 'Uqba ibn Nafi' (\u2020 683). Questa moschea \u00e8 una delle pi\u00f9 antiche del Nord Africa, illustra lo stile di Medina. Divenne col tempo un centro culturale di radiazione del culto che form\u00f2 brillanti studiosi del mondo musulmano. Il suo piano \u00e8 stato ispirato dalla prima moschea costruita a Medina. Le sette navate parallele al muro della qibla comprendono sette baie. Questa disposizione trasversale, l'attuazione del periodo omayyade, non \u00e8 solo la pi\u00f9 antica, ma anche la pi\u00f9 adatta alla preghiera musulmana. Gli archi a ferro di cavallo semicircolari mantenuti da cravatte di legno cadono su colonne fatte di tronchi di palma. \u00c8 l'unico esempio di sistema di supporto algerino, che proviene certamente da Medina, ma \u00e8 anche comune in Asia centrale."}
{"id": "7639465", "revid": "729019", "url": "https://it.wikipedia.org/wiki?curid=7639465", "title": "Strada statale 410 dir di Naro", "text": "La strada statale 410 dir di Naro (SS 410 dir) \u00e8 una strada statale italiana.\nCostituisce la diramazione della strada statale 410 di Naro che dal centro abitato di Naro conduce a quello di Canicatt\u00ec, dove si innesta sulla strada statale 122 Agrigentina dopo un tracciato di poco inferiore ai 10\u00a0km."}
{"id": "7639467", "revid": "322321", "url": "https://it.wikipedia.org/wiki?curid=7639467", "title": "W l'Italia - Oggi e domani", "text": "W l'Italia - Oggi e domani \u00e8 stato un programma televisivo italiano di genere talk show, politico e rotocalco, con la conduzione di Gerardo Greco, all'epoca direttore del TG4. Il programma \u00e8 andato in onda su Rete 4 il gioved\u00ec in prima serata dal 13 settembre al 13 dicembre 2018, dallo studio 1 del Centro Safa Palatino di Roma.\nIl programma.\nIl programma \u00e8 stato definito dal conduttore un \"reality emozionale\", ovvero che la realt\u00e0 viene presentata nel programma in modo emotivo muovendo i sentimenti.\nLa sigla del programma \u00e8 una versione strumentale del brano \"Arca di No\u00e8\" di Alessandro Mannarino. \n\u00c8 andato in onda dallo studio 1 del Centro Safa Palatino di Roma. Il programma venne chiuso il 13 dicembre 2018 dopo 14 puntate a causa dei bassi ascolti registrati per la prima ed unica edizione.\nControversie.\nIl 7 settembre 2018 RTL 102.5 intent\u00f2 una causa contro Mediaset per l'utilizzo improprio del marchio \"W l'Italia\", essendo un marchio registrato utilizzato dalla radio per l'omonima trasmissione. Il 5 dicembre 2018 la sezione civile del tribunale di Roma deliber\u00f2 la sentenza secondo la quale l'emittente radiofonica risultava vincitrice della causa. Nonostante ci\u00f2, Mediaset non era obbligata a cambiare titolo alla trasmissione in quanto, secondo il giudice, \u00abil nuovo marchio denominativo utilizzato dalla societ\u00e0 resistente non costituisce contraffazione del marchio di cui \u00e8 titolare la parte ricorrente e che l'uso di R.T.I. del segno raffigurativo, come modificato, non comporta una confusione tra i segni in discussione\u00bb."}
{"id": "7639469", "revid": "110157", "url": "https://it.wikipedia.org/wiki?curid=7639469", "title": "Chiesa di San Rocco (Montina)", "text": "La chiesa di San Rocco \u00e8 un edificio di culto situato a Montina di Torreano (UD).\nStoria.\nLa chiesa fu fatta costruire da un membro della famiglia del Torre.\nInterno.\nAll'interno \u00e8 presente un altare ligneo, intagliato, dipinto e dorato, a tre scomparti sormontati da un frontone quadrangolare; nelle nicchie sono presenti le statue di \"San Rocco\", \"San Lorenzo\" e \"San Sebastiano\". \u00c8 opera di Giovanni Martini, risalente al 1522, in cui traspare lo spirito rinascimentale del momento."}
{"id": "7639474", "revid": "426330", "url": "https://it.wikipedia.org/wiki?curid=7639474", "title": "Fortitudo Mozzecane Calcio Femminile 2018-2019", "text": "Questa voce raccoglie le informazioni riguardanti la Associazione Sportiva Dilettantistica Fortitudo Mozzecane Calcio Femminile nelle competizioni ufficiali della stagione 2018-2019.\nRosa.\nRosa, ruoli e numeri di maglia tratti dal sito ufficiale. Nel corso della stagione i tabellini presenti nel sito FIGC hanno fornito diverse numerazioni non essendoci obbligo per le squadre di mantenere una numerazione fissa durante il campionato."}
{"id": "7639475", "revid": "287204", "url": "https://it.wikipedia.org/wiki?curid=7639475", "title": "Batillo (efebo)", "text": "Anche Anacreonte ebbe per esso una colpevole passione che egli consacr\u00f2 ne' suoi versi. \nPolicrate avrebbe fatto innalzare dinanzi ad un'ara una statua a Batillo, in attitudine di un uomo che canta e suona la lira. \nBathyllus si trova nelle opere di Orazio, che lo descrive come amante di Anacreonte."}
{"id": "7639477", "revid": "838137", "url": "https://it.wikipedia.org/wiki?curid=7639477", "title": "Giuseppe Saitta (vescovo)", "text": "Biografia.\nNato il 31 gennaio 1768 a Bronte, nell'allora diocesi di Catania, fu ordinato presbitero il 3 marzo 1792. Fu professore di greco e latino nel collegio Capizzi di Bronte, di teologia nel seminario di Monreale e canonico della collegiata nella stessa citt\u00e0; N. Giardina, senza riferire la fonte, gli attribuisce la pubblicazione di un volumetto di poesie nel 1816 e di vari componimenti poetici anonimi diffusi in Sicilia. Proposto vescovo di Patti da Ferdinando II il 25 giugno 1833, fu confermato il 30 settembre 1833 da papa Gregorio XVI e ricevette l'ordinazione episcopale il successivo 15 dicembre da Domenico Orlando, vescovo di Catania, conconsacrante Francesco di Paola Berretta, vescovo titolare di Ippona Regia.\nAnziano e acciaccato, resse la diocesi per soli 4 anni, distinguendosi soprattutto nell\u2019impegno per la formazione dei chierici, che prima di diventare responsabili di comunit\u00e0 cristiane dovevano distinguersi in seminario per cultura, disciplina e piet\u00e0; a questo scopo, gi\u00e0 il 24 luglio 1834, a pochi mesi dal suo ingresso in diocesi, nomin\u00f2 rettore e prefetto degli studi il Sac. Luigi Natoli, che elabor\u00f2 subito un articolato piano di studi in quattro classi per lo studio delle lettere, della filosofia, della fisica, dell\u2019etica e del diritto.\nMor\u00ec il 20 giugno 1838 a Patti, lasciando ottimo ricordo di s\u00e9 e rimpianto per le sue doti e la sua cultura.\nGenealogia episcopale.\nLa genealogia episcopale \u00e8:"}
{"id": "7639479", "revid": "599013", "url": "https://it.wikipedia.org/wiki?curid=7639479", "title": "\u00d3scar Rodr\u00edguez Arnaiz", "text": "Caratteristiche tecniche.\n\u00c8 un trequartista, dal baricentro basso, forte fisicamente, con una notevole capacit\u00e0 di corsa, si dimostra molto rapido nei movimenti, dotato di un'ottima tecnica di base, possiede un buon tiro dalla distanza, ed \u00e8 abile nei calci piazzati. In possesso di un ottimo controllo di palla, ha una grande visione di gioco che gli permette di essere un buon assist-man; duttile tatticamente, pu\u00f2 essere schierato anche come ala offensiva, o in una posizione pi\u00f9 arretrata della met\u00e0 campo.\nCarriera.\nClub.\nCresciuto nel settore giovanile del , in cui \u00e8 arrivato a undici anni, nel 2017 \u00e8 stato inserito nella rosa della seconda squadra dei Blancos, con cui ha disputato un\u2019ottima stagione a livello individuale, emergendo come uno dei migliori giovani del club.\nIl 13 agosto 2018 viene ceduto in prestito annuale al . A fine stagione rinnova il prestito per un altro anno. Nella seconda stagione con 9 reti realizzate \u00e8 il migliore marcatore della squadra; tuttavia ci\u00f2 non basta a evitare la retrocessione del club pepinero.\nIl 29 agosto 2020 viene ceduto al Siviglia a titolo definitivo per un corrispettivo di 13,5 milioni di euro per il 75% del cartellino del giocatore.\nIl 17 gennaio 2022 passa in prestito al fino alla fine della stagione. \nNazionale.\nDopo avere rappresentato le selezioni giovanili spagnole, il 10 settembre 2019, ha fatto il suo esordio nella nazionale Under-21 spagnola, giocando da titolare, nella partita vinta per 1-0 in trasferta contro i pari et\u00e0 del Kazakistan, valida per la qualificazione agli Europei del 2021. Il 19 novembre successivo, segna la sua prima rete in maglia \"Rojita\" nella partita pareggiata per 1-1 in trasferta contro Israele.\nIl 20 agosto 2020 viene convocato per la prima volta in nazionale maggiore dal CT delle \"furie rosse\" Luis Enrique. Il 3 settembre esordisce contro la Germania subentrando all'80\u00ba minuto al posto di Fabi\u00e1n Ruiz.\nStatistiche.\nPresenze e reti nei club.\n\"Statistiche aggiornate al 19 luglio 2020.\""}
{"id": "7639480", "revid": "767487", "url": "https://it.wikipedia.org/wiki?curid=7639480", "title": "Jos\u00e9 Ramos Preto", "text": "Biografia.\nLaureato in giurisprudenza all'Universit\u00e0 di Coimbra, Ramos Preto cominci\u00f2 a fare politica con il Partito Democratico. Ricopr\u00ec vari incarichi pubblici come governatore civile e senatore. L'8 marzo 1920, divent\u00f2 ministro della Giustizia nel governo di Ant\u00f3nio Maria Baptista e il 6 giugno dello stesso anno, a causa dell'improvvisa morte di Baptista fu nominato Presidente dei Ministri. Il suo governo fu costretto alle dimissioni il 18 giugno a causa delle critiche dovute all'aumento dei salari dei membri di governo. Il 26 giugno fu sostituito come Primo Ministro da Ant\u00f3nio Maria da Silva."}
{"id": "7639494", "revid": "2519", "url": "https://it.wikipedia.org/wiki?curid=7639494", "title": "Parco naturale regionale del complesso lacuale di Bracciano-Martignano", "text": ""}
{"id": "7639500", "revid": "1543377", "url": "https://it.wikipedia.org/wiki?curid=7639500", "title": "Giacomo Aimoni", "text": "Biografia.\nNato a Ponte di Legno, in provincia di Brescia, nel 1939, a 24 anni ha preso parte ai Giochi olimpici di , sia nel trampolino normale che in quello largo, terminando 28\u00ba con 197.3 punti nella prima gara e 13\u00ba con 205.9 nella seconda.\n4 anni dopo ha partecipato di nuovo alle Olimpiadi, quelle di , ancora una volta in entrambe le gare, trampolino normale e largo, chiudendo rispettivamente 25\u00ba con 195.0 punti e 16\u00ba con 195.3.\nAi campionati italiani ha vinto 2 ori e 1 bronzo nel trampolino normale."}
{"id": "7639504", "revid": "1372820", "url": "https://it.wikipedia.org/wiki?curid=7639504", "title": "Athl\u012btikos Omilos Foinikas Syrou 2017-2018", "text": "Questa voce raccoglie le informazioni riguardanti l'Athl\u012btikos Omilos Foinikas Syrou nella stagione 2017-2018.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "7639505", "revid": "1005847", "url": "https://it.wikipedia.org/wiki?curid=7639505", "title": "Elezione del Presidente della Commissione di Difesa Nazionale del Comitato Popolare Centrale in Corea del Nord del 1986", "text": "L'elezione della Commissione di Difesa Nazionale del Comitato Popolare Centrale della Repubblica Popolare Democratica di Corea del 1986 avvenne il 29 dicembre ad opera dell'VIII Assemblea Popolare Suprema. Kim Il-sung e O Jin-u furono rieletti per la quarta volta, rispettivamente, Presidente e Vicepresidente."}
{"id": "7639506", "revid": "547034", "url": "https://it.wikipedia.org/wiki?curid=7639506", "title": "Euro/dollaro", "text": "L'euro/dollaro indica il tasso di cambio\ndell'euro espresso in dollari statunitensi,\novvero il valore di un euro espresso in\ndollari statunitensi (USD).\nL'euro/dollaro \u00e8 una coppia di valute,\nche viene abitualmente scritta\nEUR/USD, secondo la norma ISO 4217.\n\u00c8 lo strumento finanziario pi\u00f9 trattato al\nmondo. Il mercato sul quale si scambia\nl'euro/dollaro \u00e8 il Forex.\nConfusione da evitare.\nNon si deve in alcun caso confondere\nquesta espressione con eurodollaro, che\nnon ha niente a che vedere nemmeno\ncon l'euro. Questo termine, creato negli anni settanta, indica dei depositi in dollari detenuti al di fuori degli Stati Uniti e, per estensione, dei contratti futures sul tasso LIBOR USD..\nCronistoria prima del 1999.\nNonostante l'euro sia stato il successore\ndell'ECU, le due valute sono molto diverse. In particolare, l'ECU, che era un paniere,\nconteneva certe monete, come la sterlina britannica, che non sono state integrate\nnell'euro. La coincidenza tra le due valute europee\n\u00e8 stata quindi limitata a un breve periodo,\ndurante le ore di chiusura dei mercati\ntra la fine del 1998 e l'inizio del 1999.\nInoltre, se l'ECU esistesse ancora,\navrebbe adesso un valore totalmente\ndiverso da quello dell'euro.\nSe si vuole ricostituire il valore che\navrebbe avuto l'euro rispetto al dollaro\nprima della sua cristallizzazione il 31\ndicembre 1998, occorre utilizzare i tassi di cambio rispetto al dollaro di una valuta\nnazionale e applicare il suo tasso di\nconversione in euro. Per esempio, si prender\u00e0 6,55957 e lo si\ndivider\u00e0 per il valore del dollaro in franchi francesi. Il risultato del calcolo \u00e8 raffigurato sul\ngrafico qui a lato per il franco francese\nper tutto il periodo che va\ndall'introduzione del regime dei cambi\nflessibili da parte di Richard Nixon a\nquello dell'euro.\nDurante i dieci anni precedenti la sua\nintroduzione, l'euro avrebbe cos\u00ec avuto\nun valore medio dell'ordine di 1,1825\ndollari USA calcolato sulla base del\nfranco francese e 1,20 dollari USA calcolato sulla base del marco tedesco.\nUn altro metodo pi\u00f9 preciso consiste nel\nricostituire il corso dell'euro prima del\n1999 a partire dalle ponderazioni delle\nvalute che costituivano il paniere\ndell'ECU, come avviene per esempio sul\nsito FXTOP. Se si confrontano i tassi di cambio\ndell'ECU nei confronti del dollaro USA\ne i tassi di cambio dell'euro ricostituito\nnei confronti del dollaro tra il 1990 e il\n1999, si osserva solamente una differenza\ndi massimo 2,5%. Questa differenza \u00e8 dovuta principalmente\nalla sterlina britannica che faceva\nparte del paniere dell'ECU, ma non\ndell'euro.\nCronistoria dal 1999.\nQuotazioni:\nEvoluzione.\nI tassi di cambio dell'EUR/USD si modificano\nliberamente in un regime di\ncambi flessibili, seguendo l'offerta e la\ndomanda sul mercato interbancario, dal\nmomento che le due banche centrali,\novvero la Federal Reserve e la Banca centrale europea, intervengono solo\nmolto raramente per modificare\nl'evoluzione dei cambi.\n\u00c8 la coppia di valute di maggiore utilizzo\nnel mercato spot, infatti \u00e8 presente nel\n33% delle transazioni con il dollaro. Cos\u00ec, nell'aprile del 2007, si scambiavano\nsul mercato spot in media 265 miliardi\ndi dollari al giorno, solo per la coppia\nEUR/USD e, nel complesso, l'euro viene\nmaggiormente utilizzato nelle operazioni\ntransfrontaliere rispetto alle valute che\nha sostituito..\nLe variazioni sono abbastanza difficili\nda interpretare in assenza di uno standard\nmonetario mondiale che funga da\nriferimento o da perno. Per esempio, un aumento del valore di\nquesta coppia valutaria pu\u00f2 esprimere\ntanto un apprezzamento dell'euro, quanto\nun deprezzamento del dollaro. Cos\u00ec, l'apprezzamento dell'euro negli\nanni 2003-2008 \u00e8 in gran misura dovuto\nal crollo del dollaro nello stesso periodo,\ndal momento che Alan Greenspan aveva\nspalancato le porte alla creazione monetaria all'inizio di questo decennio."}
{"id": "7639507", "revid": "1005847", "url": "https://it.wikipedia.org/wiki?curid=7639507", "title": "Elezione del Presidente della Commissione di Difesa Nazionale del Comitato Popolare Centrale in Corea del Nord del 1982", "text": "L'elezione della Commissione di Difesa Nazionale del Comitato Popolare Centrale della Repubblica Popolare Democratica di Corea del 1982 avvenne il 6 aprile ad opera della VII Assemblea Popolare Suprema. Kim Il-sung e O Jin-u furono rieletti per la terza volta, rispettivamente, Presidente e Vicepresidente."}
{"id": "7639509", "revid": "1005847", "url": "https://it.wikipedia.org/wiki?curid=7639509", "title": "Elezione del Presidente della Commissione di Difesa Nazionale del Comitato Popolare Centrale in Corea del Nord del 1977", "text": "L'elezione della Commissione di Difesa Nazionale del Comitato Popolare Centrale della Repubblica Popolare Democratica di Corea del 1977 avvenne il 16 dicembre ad opera della VI Assemblea Popolare Suprema. Kim Il-sung e O Jin-u furono rieletti per la seconda volta, rispettivamente, Presidente e Vicepresidente."}
{"id": "7639511", "revid": "1005847", "url": "https://it.wikipedia.org/wiki?curid=7639511", "title": "Elezione del Presidente della Commissione di Difesa Nazionale del Comitato Popolare Centrale in Corea del Nord del 1972", "text": "L'elezione della Commissione di Difesa Nazionale del Comitato Popolare Centrale della Repubblica Popolare Democratica di Corea del 1972 avvenne il 28 dicembre ad opera della V Assemblea Popolare Suprema. Kim Il-sung e O Jin-u furono eletti, rispettivamente, Presidente e Vicepresidente."}
{"id": "7639515", "revid": "1529189", "url": "https://it.wikipedia.org/wiki?curid=7639515", "title": "Elezione del Presidente della Commissione di Difesa Nazionale in Corea del Nord del 1990", "text": ""}
{"id": "7639516", "revid": "481666", "url": "https://it.wikipedia.org/wiki?curid=7639516", "title": "Octavia Handworth", "text": "Sposatasi nel 1905 con il regista Harry Handworth da cui ebbe la figlia Elsie, nel 1916 rest\u00f2 vedova; spos\u00f2 in seconde nozze l'attore Gordon De Main."}
{"id": "7639521", "revid": "2519", "url": "https://it.wikipedia.org/wiki?curid=7639521", "title": "Parco regionale di Gianola e del Monte di Scauri", "text": ""}
{"id": "7639527", "revid": "1573940", "url": "https://it.wikipedia.org/wiki?curid=7639527", "title": "Dendrocitta leucogastra", "text": "La dendrogazza panciabianca, nota anche come dendrogazza ventrebianco o dendrogazza indiana (Dendrocitta leucogastra ) \u00e8 un uccello passeriforme appartenente alla famiglia Corvidae.\nEtimologia.\nIl nome scientifico della specie, \"leucogastra\", deriva dall'unione delle parole greche \"\u03bb\u03b5\u03c5\u03ba\u03bf\u03c2\" (\"lefkos\"/\"leukos\", \"bianco\") e \"\u03b3\u03b1\u03c3\u03c4\u03b7\u03c1\" (\"gast\u0113r\", \"ventre\"), col significato di \"dal ventre bianco\", in riferimento alla livrea di questi uccelli: il nome comune altro non \u00e8 che la traduzione di quello scientifico.\nDescrizione.\nDimensioni.\nMisura 45 cm di lunghezza, per 125 g di peso.\nAspetto.\nSi tratta di uccelli dall'aspetto robusto, muniti di testa arrotondata, becco conico forte e visibilmente ricurvo verso il basso, forti zampe, ali digitate e lunga coda rettangolare, con le penne che tendono ad allargarsi verso la punta: nel complesso, la dendrogazza panciabianca ricorda molto nell'aspetto le altre dendrogazze, in particolare la dendrogazza dal collare, rispetto alla quale presenta coda pi\u00f9 lunga rispetto al corpo e bianco ventrale pi\u00f9 esteso.\nIl piumaggio \u00e8 nero su fronte, vertice, faccia, gola e parte superiore del petto, mentre nuca, spalle, petto, ventre (da cui il nome scientifico e quello comune) e codione sono di colore bianco: le ali (cos\u00ec come il dorso) sono di color nocciola con penne remiganti nere, mentre la coda \u00e8 anch'essa nera, con le lunghe penne centrali che per\u00f2 presentano la met\u00e0 prossimale di colore bianco-argenteo.\nI due sessi sono simili, sia per quanto concernente la taglia che per quello che riguarda l'aspetto.\nIl becco e le zampe sono di colore nerastro, mentre gli occhi sono di colore bruno-rossiccio.\nBiologia.\nSi tratta di uccelli dalle abitudini di vita diurne, che vivono in gruppetti che generalmente sono a base familiare, non di rado associandosi con altre specie dalle abitudini di vita simili (in particolare il drongo del paradiso) durante il giorno, per poi rifugiarsi verso il far della sera fra le fronde degli alberi, per passare la notte al riparo da eventuali predatori.\nLa dendrogazza panciabianca \u00e8 un uccello molto vocale e chiassoso: i membri di un gruppo si tengono in contatto quasi continuo fra loro mediante una serie di vocalizzazioni alte e metalliche, che vanno da richiami fischianti ad altri aspri e gracchianti, passando per alcuni che ricordano dei gracidii o i cigolii di una ruota metallica. Mentre emette i richiami, l'animale allunga la testa in avanti e tende ad abbassare le ali.\nAlimentazione.\nLa dieta di questi animali \u00e8 onnivora, con netta prevalenza della componente animale su quella vegetale: le dendrogazze panciabianca si nutrono infatti di uova e nidiacei reperiti saccheggiando i nidi di altri uccelli, nonch\u00e9 di piccoli vertebrati (topolini, piccoli rettili come lucertole, gechi e serpentelli, rane) e invertebrati e delle loro larve, mentre pi\u00f9 sporadicamente possono cibarsi anche di granaglie, frutta, bacche e nettare.\nRiproduzione.\nLa stagione degli amori cade nel periodo immegiatamente precedente il monsone, estendendosi da marzo ai primi di maggio, con sporadiche nidificazioni gi\u00e0 nel mese di febbraio: durante questo periodo, non di rado gruppi di questi uccelli si riuniscono su di un albero, vocalizzando rumorosamente, sebbene non sia chiaro se ci\u00f2 costituisca un rituale di corteggiamento.\nSi tratta di uccelli monogami: le coppie collaborano nella costruzione del nido (una coppa di rametti intrecciati grossolanamente con ampia cornice a piattaforma, posta fra i rami di un albero e foderata internamente con fibre vegetali), nella cova delle 2-4 uova grigiastre con punteggiatura verdastra (che dura una ventina di giorni e viene materialmente portata avanti dalla sola femmina, col maschio che rimane di guardia nei pressi del nido e si occupa inoltre di reperire il cibo per s\u00e9 e per la compagna) e dell'allevamento dei nidiacei, i quali schiudono ciechi ed implumi e si rendono indipendenti a circa un mese di vita.\nDistribuzione e habitat.\nLa dendrogazza panciabianca \u00e8 endemica dell'India, della quale popola la porzione sud-occidentale corrispondente alla catena dei Ghati occidentali, dall'area a sud di Goa (nord del Karnataka) fino ai Nilgiri, nel Tamil Nadu occidentale: osservazioni isolate sono state effettuate inoltre nei pressi di Dharmapuri, nel Surat Dang e a Gawilghur (quest'ultima ancora oggetto di discussione).\nL\"'habitat\" di questi uccelli \u00e8 rappresentato dalla foresta monsonica sempreverde pedemontana, sia primaria che secondaria: rispetto alla congenere dendrogazza rossiccia, con la quale vive in simpatria, la dendrogazza panciabianca predilige le aree a maggiore copertura arborea e tende ad evitare quelle antropizzate."}
{"id": "7639541", "revid": "1543377", "url": "https://it.wikipedia.org/wiki?curid=7639541", "title": "Nuoto ai Giochi della XIX Olimpiade - 400 metri misti maschili", "text": "La competizione dei 400 metri misti maschili di nuoto ai Giochi della XIX Olimpiade si \u00e8 svolta nei gironi 22 e 23 ottobre 1968 alla Piscina Ol\u00edmpica Francisco M\u00e1rquez di Citt\u00e0 del Messico."}
{"id": "7639543", "revid": "21880", "url": "https://it.wikipedia.org/wiki?curid=7639543", "title": "Anas clypeata", "text": ""}
{"id": "7639548", "revid": "767487", "url": "https://it.wikipedia.org/wiki?curid=7639548", "title": "Alfredo Rodrigues Gaspar", "text": "Biografia.\nMilitare della Marinha Portuguesa, Rodrigues Gaspar ricopr\u00ec numerosi incarichi di governo: 4 volte Ministro delle Colonie (1914-1915, 1915-1916, 1919-1920, 1922-1923) e una volta Ministro della Marina nel 1919. Nel 1924, fu nominato Presidente dei Ministri, mantenendo nello stesso governo le cariche di Ministro dell'Agricoltura e Ministro degli Interni."}
{"id": "7639550", "revid": "287204", "url": "https://it.wikipedia.org/wiki?curid=7639550", "title": "Debba", "text": "Debba \u00e8 una frazione del comune italiano di Vicenza, la pi\u00f9 meridionale della citt\u00e0, posta lungo la strada provinciale della Riviera Berica. L'abitato di Debba \u00e8 contiguo a quello di Bugano di Sotto, frazione del Comune di Longare al quale, oltre che geograficamente, \u00e8 anche storicamente unito.\nGeografia.\nLa parte storicamente pi\u00f9 importante del territorio di Debba (l'opificio, le case operaie, la chiesa parrocchiale) appartiene al Comune di Vicenza; sulla curva della strada provinciale, subito dopo la chiesa parrocchiale, l'abitato continua con quello di Bugano, amministrato dal Comune di Longare. A ovest il territorio della frazione Debba \u00e8 delimitato dal tratto dei Colli Berici, a est dal Bacchiglione che lo separa da San Pietro Intrigogna, a nord da Longara, queste ultime due localit\u00e0 anch'esse frazioni del Comune di Vicenza.\nStretto tra colline e fiume, il paese non ha avuto grandi possibilit\u00e0 di sviluppo edilizio, situazione aggravata dall'essere paese un po' \"di frontiera\" tra due comuni e quindi parzialmente trascurato dal punto di vista amministrativo.\nToponimo.\nIl nome del paese deriva:\nStoria.\nPreistoria ed epoca romana.\nNon sono stati trovati reperti archeologici in zona, ma sembra probabile che la posizione geografica di questo territorio, stretto tra dolci colline e il fiume - che a quel tempo era senza argini e quindi creava zone acquitrinose - abbia potuto favorire insediamenti umani fin dalla pi\u00f9 remota preistoria.\nIn epoca romana il fiume - allora \"Edronis\", il Retrone - divenne un'importante via di comunicazione che collegava \"Vicetia\" con il mare, dove si trovava la localit\u00e0 costiera di \"Portus Edronis\", identificata con Chioggia.\nNella zona di Debba scorreva pure la strada - l'attuale Riviera - che, ricalcando una precedente pista dei Paleoveneti, collegava i \"municipia\" di Vicenza e di Este.\nMedioevo ed et\u00e0 moderna.\nIl nome della localit\u00e0 di Debba viene citato in alcuni documenti dei secoli X-XII, con i quali i vescovi di Vicenza attribuivano questa parte del territorio alle benedettine del monastero di San Pietro, con il compito di bonificarlo; questo spiegherebbe l'insediamento, gi\u00e0 a quel tempo, di popolazione rurale. Il primo di essi si trova nel Privilegio concesso nel 1185 dal vescovo di Vicenza Pistore ai canonici della cattedrale, confermato l'anno successiva da una bolla di papa Urbano III.\nIl territorio, in parte pianeggiante e coltivato prevalentemente a cereali e canapa, in parte collinare e ricoperto da frutteti, olivi, viti e castagni, rispecchiava la tipica economia rurale della regione. Nel Cinquecento esisteva sul lato destro del fiume un mulino azionato da quattro ruote, affittato a un certo \"Bastian de Deba, molinaro\"; altri atti notarili parlano di case, terreni arativi, orti e molini della zona.\nAgli inizi del Cinquecento la famiglia Squarzi, che possedeva buona parte della zona, cedette le sue propriet\u00e0 alla famiglia Mora, che a sua volta le cedette al veneziano Marc'Antonio Bonrizzo; suo figlio Alessandro, proprietario di centinaia di campi coltivati sui quali, sorgevano case coloniche, e anche le quattro ruote idrauliche di Debba, dopo la richiesta dei barcaioli di Vicenza al governo di Venezia finanzi\u00f2 nel 1583 la costruzione della conca di navigazione, di cui divenne proprietario esclusivo.\nIl nome Debba viene citato dal viaggiatore e letterato Filippo Pigafetta nella sua \"Descrizione del territorio e del contado di Vicenza\" (1602-1603): \"\u2026 la valle di Fimon, co'l suo lago et la Fontega lo stagno della Fontega, accomunanti l'acque loro nella Debeta \u2026 pi\u00f9 oltre st\u00e0 Deba, con molini et ponti sul tragitto del Bachiglione \u2026\".\nEt\u00e0 contemporanea.\nDurante il regno napoleonico, e cio\u00e8 nel 1806-10 quando furono costituiti gli attuali comuni, l'area di Debba fu frazionata in tre sezioni distinte tenendo conto, pi\u00f9 che delle abitazioni, della compattezza delle propriet\u00e0 fondiarie e del percorso del fiume: la porzione a sinistra del fiume fu inserita nel comune censuario di \"San Pietro Intrigogna con Casale\", quella verso Vicenza nel comune censuario di \"L\u00f2ngara\" e la parte rimanente, subito a valle del mulino e proseguente lungo la Riviera Berica, a quello di \"Longare\".\nNel 1813 Gaetano Macc\u00e0, dopo aver ricordato le origini altomedievali di Debba, segnalava che qui vi erano le \"porte\" che consentivano alle imbarcazioni di superare il dislivello presente nell'alveo del fiume. Ricordava poi che nel censimento del 1803 nella contrada vi erano 45 famiglie con 284 persone.\nNel 1873, su iniziativa dell'imprenditore friulano Giuseppe Roi, a Debba iniziarono i lavori per la costruzione di un canapificio, lavori che probabilmente proseguirono per una dozzina d'anni, per cui lo stabilimento venne completato intorno al 1885-86. All'inizio i telai per la lavorazione della canapa erano alimentati da motori a vapore, in seguito da una piccola centrale elettrica. All'inizio del Novecento vi lavoravano circa 450 operai, il 70% dei quali donne e fanciulle, anche per 10-12 ore al giorno.\nVerso la fine dell'Ottocento il conte Roi fece costruire anche alcune case popolari per gli operai e il Comune di Vicenza prolung\u00f2 l'acquedotto urbano, collocando al centro del paese una fontanella pubblica.\nNel 1906 lo stabilimento pass\u00f2 in propriet\u00e0 alla ditta Carugati &amp; C., con il nome di \"Linificio e Canapificio Nazionale\"; nel 1927 per\u00f2 venne chiuso, a causa della mancanza di materiale grezzo che, provenendo quasi tutto dall'estero, era stato bloccato in nome dell'autarchia dal regime fascista. Nel 1928, acquistato dall'imprenditore trevigiano Dal Pr\u00e0, riprese l'attivit\u00e0 come cotonificio; nel 1935 divenne parte del gruppo tessile dell'imprenditore Domenico Rossi e continu\u00f2 la sua storia con il nome di \"Cotorossi\". \nChiuso per motivi di sicurezza durante la seconda guerra mondiale, riprese la sua attivit\u00e0 negli anni cinquanta, dando lavoro a circa 750 operai e operaie, con positivi riflessi di ordine sociale ed economico innanzitutto sul paese di Debba. Nei decenni successivi, per\u00f2, il settore tessile entr\u00f2 dappertutto in crisi e nel biennio 1983-84 il personale venne trasferito nello stabilimento di Porta Monte, all'inizio della Riviera Berica.\nMonumenti e luoghi d'interesse.\nFu costruita tra il 1922 e il 1924 su progetto dell'architetto Ferruccio Chemello su un terreno donato da Maria Fogazzaro, figlia di Antonio, e con l'aiuto degli operai dello stabilimento. \n\u00c8 in stile neo romanico lombardesco, con tetto a capanna. Un piccolo rosone a vetri colorati sovrasta il portale della facciata, sorretto da colonne in pietra bianca; un cornicione in stile neo-gotico d\u00e0 rilievo agli spioventi della facciata. L'interno mantiene l'atmosfera di una chiesa di villaggio; sopra l'altare maggiore il tabernacolo \u00e8 realizzato in marmi policromi.\nNel 1964 fu eretto il campanile e nel 1966 l'edificio fu prolungato per la creazione della \"casa della dottrina cristiana\".\nLe case costruite per gli operai, nuclei della Debba industriale all'inizio del Novecento, erano cinque, tutte giunte fino ad oggi, anche se ristrutturate negli ultimi anni:\nAltri edifici in paese erano:\nBacino di muratura per far passare le barche dal tronco del fiume pi\u00f9 a monte a quello pi\u00f9 a valle, dotato di porte (battenti mobili per contenere l'acqua della conca) sul Bacchiglione.\nLa pi\u00f9 a monte tra le diverse conche del fiume, a forma di invaso ellittico, fu costruita nel 1583. All'inizio del Novecento ne fu progettato l'allungamento, fatto che ricorda ancora l'esistenza della navigazione.\nEconomia.\nLa definitiva chiusura, avvenuta nel 1984, del grande stabilimento Cotorossi ha ridotto di molto la possibilit\u00e0 di posti di lavoro e di crescita del paese.\nInfrastrutture e trasporti.\nIl paese \u00e8 attraversato dalla strada provinciale 247 Riviera Berica (SP 247), che porta verso Noventa nel Basso Vicentino. Fino al 2009 era classificata come strada statale e percorsa da traffico intenso, parzialmente diminuito dopo il prolungamento dell'autostrada A31 che scorre ad essa parallela. Oggi la strada \u00e8 servita da autolinee SVT.\nPer quasi un secolo il paese fu attraversato dalla Tranvia Vicenza-Noventa-Montagnana che offriva un servizio viaggiatori e merci tra la citt\u00e0 di Vicenza e il sud della provincia. Aperta nel 1887 come tranvia a vapore a scartamento ridotto dalla Societ\u00e0 Veneta, la linea fu ricostruita a scartamento ordinario a cura della Societ\u00e0 Ferrovie Tramvie Vicentine (FTV), ammodernata nel tempo e poi chiusa nel 1979.\nA partire dagli anni ottanta, il sedime tranviario fu oggetto di un progetto di recupero come pista ciclabile della Riviera Berica, che collega Vicenza a Noventa Vicentina passando anche per Debba.\nPer molti secoli il fiume Bacchiglione \u00e8 stata la pi\u00f9 importante via di comunicazione tra Vicenza e Venezia,\nutilizzato per la navigazione e la pesca fino ai primi decenni del Novecento."}
{"id": "7639551", "revid": "599013", "url": "https://it.wikipedia.org/wiki?curid=7639551", "title": "Bruno De Zordo", "text": "Biografia.\nNato a Cibiana di Cadore, in provincia di Belluno, nel 1941, era nonno di Emanuele Buzzi, sciatore alpino partecipante alle Olimpiadi di .\nA 22 anni prese parte ai Giochi olimpici di , nel trampolino normale, terminando 46\u00ba con 185.1 punti.\nAi campionati italiani vinse 2 ori e 3 bronzi nel trampolino normale.\nMor\u00ec il 25 giugno 2004 a Sappada all'et\u00e0 di 62 anni."}
{"id": "7639554", "revid": "6923", "url": "https://it.wikipedia.org/wiki?curid=7639554", "title": "Common voice", "text": "Common Voice \u00e8 un progetto realizzato da Mozilla Foundation, il cui obiettivo \u00e8 raccogliere, tramite il contributo di volontari, un numero sufficiente di ore di registrazione di voci su cui poter far allenare vari software per il riconoscimento vocale, come quello basato sull'algoritmo DeepSpeech (sempre di Mozilla Foundation), senza restrizioni o costi.\nIl progetto accetta voci in qualsiasi lingua, accento, sesso ed et\u00e0 (&gt;19 anni) proprio allo scopo di permettere la realizzazione di riconoscitori vocali che siano in grado di riconoscere qualunque voce.\nChi ha meno di 19 anni, come da Condizione d'utilizzo, ha bisogno del consenso di un genitore o tutore.\nEsiste anche un'app Android non ufficiale del progetto che permette di contribuire attraverso il proprio smartphone.\nContributi.\nContribuire al progetto \u00e8 molto semplice e non necessita di registrazione obbligatoria. Tuttavia, \u00e8 possibile fare l'accesso in varie modalit\u00e0: email, account Firefox, GitHub o Google.\nSi pu\u00f2 contribuire in due modi, principalmente: \"Parlare\", ovvero registrare delle frasi che compaiono a schermo, oppure \"Ascoltare\", ovvero convalidare registrazioni di altri volontari.\nIl sito web \u00e8 utilizzabile sia da dispositivi desktop sia da mobile, tuttavia per sistema operativo iOS \u00e8 necessario installare l'app ufficiale dall'App Store.\nCreazione account.\nSi pu\u00f2 anche creare un account, attraverso accesso con email, account Firefox, GitHub o Google, grazie al quale sar\u00e0 possibile accedere a un'area \"riservata\": \"Pannello.\"\nIn questa sezione \u00e8 possibile visualizzare la classifica dei collaboratori di tutto il mondo o solo delle lingue a cui si contribuisce.\nGrazie all'account \u00e8 anche possibile tenere traccia, sempre e ovunque, dei progressi effettuati. Quindi sia delle frasi registrate sia delle frasi convalidate.\nSi pu\u00f2 anche in qualunque momento eliminare il proprio profilo. In questo modo le frasi registrate verranno rimosse dal dataset.\nCaratteristiche del dataset.\nI dataset, ovvero tutti gli audio \"accorpati\", sono disponibili in pubblico dominio con licenza CC0 e possono essere pertanto pubblicamente e gratuitamente scaricati dalla sezione \"Dataset\" ed utilizzati nel proprio software, anche commerciale. Si pu\u00f2 scaricare la lingua preferita da quelle disponibili.\nSono presenti, prima del download, alcune informazioni quali la dimensione del file, le ore convalidate, le ore complessive, il numero di voci, gli accenti, le et\u00e0, il sesso e altri dati.\nIl dataset inglese di common voice \u00e8 il secondo pi\u00f9 grande database di voci accessibile dopo LibriSpeech. Alla data del 29 novembre 2017 pi\u00f9 di 20000 utenti in tutto il mondo avevano raccolto 400000 registrazioni di frasi convalidate per una lunghezza totale di 500 ore.\nNel febbraio 2019 sono state rilasciate le prime raccolte di lingue per l'utilizzo. Questo rilascio includeva 18 lingue tra le quali, oltre all'Inglese, Francese, Tedesco e Mandarino, figuravano anche lingue meno diffuse come il Gallese e il Cabila. In totale questo rilascio includeva pi\u00f9 di 1400 ore di registrazioni vocali da pi\u00f9 di 42000 contributori."}
{"id": "7639570", "revid": "6923", "url": "https://it.wikipedia.org/wiki?curid=7639570", "title": "Thimble", "text": "Thimble \u00e8 stato un editor di codice online che rendeva possibile creare e pubblicare pagine web mentre si imparavano i linguaggi HTML, CSS e JavaScript.\nThimble era un progetto di Mozilla Foundation disponibile in numerose lingue, compreso l'italiano."}
{"id": "7639571", "revid": "1573940", "url": "https://it.wikipedia.org/wiki?curid=7639571", "title": "Dendrocitta frontalis", "text": "La dendrogazza dal collare (Dendrocitta frontalis ) \u00e8 un uccello passeriforme appartenente alla famiglia Corvidae.\nEtimologia.\nIl nome scientifico della specie, \"frontalis\", deriva dal latino e significa \"frontale\", con riferimento alla livrea di questi uccelli.\nDescrizione.\nDimensioni.\nMisura 38 cm di lunghezza, per 100 g di peso.\nAspetto.\nSi tratta di uccelli dall'aspetto robusto, muniti di testa arrotondata, becco conico forte e visibilmente ricurvo verso il basso, forti zampe, ali digitate e lunga coda rettangolare, con le penne che tendono ad allargarsi verso la punta: nel complesso, la dendrogazza panciabianca ricorda molto nell'aspetto le altre dendrogazze, in particolare la dendrogazza ventrebianco, rispetto alla quale presenta corporatura pi\u00f9 massiccia, coda pi\u00f9 corta e bianco ventrale meno esteso.\nIl piumaggio \u00e8 nero su fronte, vertice, faccia, gola e parte superiore del petto, cos\u00ec come sulle remiganti e sulla coda: nuca, tempie lati del collo e spalle sono di colore bianco, che sfuma nel grigio cenere sul petto, a formare un collare chiaro (caratteristica questa dalla quale deriva il nome comune della specie). Il resto delle ali (tranne le copritrici, che sono di color grigio topo), il dorso, il codione, i fianchi ed il ventre sono infine di color nocciola.\nIl becco e le zampe sono di colore nerastro, mentre gli occhi sono di color bruno scuro.\nBiologia.\nLe dendrogazze dal collare sono uccelli essenzialmente diurni e arboricoli, che vivono da soli o in piccoli gruppi, passando la maggior parte della giornata alla ricerca di cibo (tenendosi in contatto fra loro mediante una variet\u00e0 di vocalizzazioni, fra le quali dei richiami gracchianti che ricordano vagamente dei miagolii) e verso sera si ritirano nel folto della vegetazione arborea per passare la notte al riparo da eventuali pericoli.\nAlimentazione.\nSi tratta di uccelli onnivori, che si nutrono soprattutto di invertebrati e delle loro larve (catturando ad esempio le termiti in volo durante lo sciamare), ma anche di piccoli vertebrati, frutta, bacche e granaglie.\nRiproduzione.\nLa stagione degli amori va da aprile a luglio: si tratta di uccelli monogami, le cui coppie collaborano nella costruzione del nido (una struttura a coppa costruita nel folto di una macchia di bamb\u00f9, generalmente sul limitare di un bosco, intrecciando finemente rametti e fibre vegetali ed imbottendo l'interno con materiale pi\u00f9 soffice, come foglie di felci), nella cova delle 3-5 uova (che viene portata avanti per una ventina di giorni dalla sola femmina, col maschio che staziona di guardia nei pressi del nido e si occupa di reperire il cibo per s\u00e9 e per la compagna) e dell'allevamento dei nidiacei, i quali, ciechi ed implumi alla schiusa, divengono virtualmente indipendenti a circa un mese e mezzo dalla nascita.\nDistribuzione e habitat.\nLa dendrogazza dal collare popola un areale che comprende le propaggini sud-orientali dell'Himalaya e l'alto corso del Brahmaputra, dalBhutan sud-orientale allo Yunnan occidentale, attraverso Assam orientale, Arunachal Pradesh, Tibet sud-orientale e Birmania centro-settentrionale: una popolazione apparentemente isolata \u00e8 inoltre presente nel nord del Tonchino.\nL\"'habitat\" di questi uccelli \u00e8 rappresentato dalla foresta pluviale pedemontana e montana, sia primaria che secondaria: questi uccelli amano inoltre le aree con copertura a bamb\u00f9.\nTassonomia.\nNonostante la popolazione disgiunta vietnamita venga da alcuni classificata come sottospecie a s\u00e9 stante col nome di \"D. f. kurodae\", la maggior parte degli autori considera la specie come monotipica."}
{"id": "7639572", "revid": "287204", "url": "https://it.wikipedia.org/wiki?curid=7639572", "title": "Ducasse", "text": ""}
{"id": "7639573", "revid": "2519", "url": "https://it.wikipedia.org/wiki?curid=7639573", "title": "Parco suburbano Valle del Treja", "text": ""}
{"id": "7639581", "revid": "1573940", "url": "https://it.wikipedia.org/wiki?curid=7639581", "title": "Spatula", "text": "Spatula \u00e8 un genere di uccelli della famiglia degli Anatidi.\nTassonomia.\nIl Congresso Ornitologico Internazionale (2018) assegna al genere \"Spatula\" le seguenti specie, in precedenza incluse nel genere \"Anas\":"}
{"id": "7639582", "revid": "21880", "url": "https://it.wikipedia.org/wiki?curid=7639582", "title": "Anas puna", "text": ""}
{"id": "7639585", "revid": "682087", "url": "https://it.wikipedia.org/wiki?curid=7639585", "title": "Mercato degli schiavi", "text": ""}
{"id": "7639590", "revid": "1001457", "url": "https://it.wikipedia.org/wiki?curid=7639590", "title": "Vasilij Grigorievich Fesenkov", "text": ""}
{"id": "7639591", "revid": "6923", "url": "https://it.wikipedia.org/wiki?curid=7639591", "title": "Nuoto ai Giochi della XIX Olimpiade - Staffetta 4x100 metri misti maschile", "text": "La competizione della staffetta 4x100 metri misti maschili di nuoto ai Giochi della XIX Olimpiade si \u00e8 svolta il 26 ottobre 1968 alla Piscina Ol\u00edmpica Francisco M\u00e1rquez di Citt\u00e0 del Messico."}
{"id": "7639592", "revid": "1632387", "url": "https://it.wikipedia.org/wiki?curid=7639592", "title": "Spiritual Genocide", "text": "Spiritual Genocide \u00e8 il dodicesimo album in studio del gruppo musicale thrash metal tedesco Destruction."}
{"id": "7639595", "revid": "271907", "url": "https://it.wikipedia.org/wiki?curid=7639595", "title": "Vasilij Fesenkov", "text": ""}
{"id": "7639616", "revid": "1632387", "url": "https://it.wikipedia.org/wiki?curid=7639616", "title": "Under Attack (Destruction)", "text": "Under Attack \u00e8 il tredicesimo album in studio del gruppo musicale thrash metal tedesco Destruction."}
{"id": "7639617", "revid": "1001457", "url": "https://it.wikipedia.org/wiki?curid=7639617", "title": "Aleksandr Gelfond", "text": ""}
{"id": "7639619", "revid": "271907", "url": "https://it.wikipedia.org/wiki?curid=7639619", "title": "Aleksandr Gel'fond", "text": ""}
{"id": "7639624", "revid": "287204", "url": "https://it.wikipedia.org/wiki?curid=7639624", "title": "Campionati africani di atletica leggera 2018 - Staffetta 4\u00d7100 metri femminile", "text": "La staffetta 4\u00d7100 metri femminile ai campionati africani di atletica leggera di Asaba 2018 si \u00e8 svolta il 3 agosto allo Stadio Stephen Keshi."}
{"id": "7639627", "revid": "486946", "url": "https://it.wikipedia.org/wiki?curid=7639627", "title": "Bobod\u017ean Gafurovi\u010d Gafurov", "text": ""}
{"id": "7639628", "revid": "61051", "url": "https://it.wikipedia.org/wiki?curid=7639628", "title": "Fortitudo Mozzecane Calcio Femminile 2017-2018", "text": "Questa voce raccoglie le informazioni riguardanti la Associazione Sportiva Dilettantistica Fortitudo Mozzecane Calcio Femminile nelle competizioni ufficiali della stagione 2017-2018.\nRosa.\nRosa, ruoli e numeri di maglia tratti dal sito societario e dal sito \"Football.it\", aggiornata al 23 gennaio 2018."}
{"id": "7639631", "revid": "287204", "url": "https://it.wikipedia.org/wiki?curid=7639631", "title": "Campionati africani di atletica leggera 2018 - Staffetta 4\u00d7100 metri maschile", "text": "La staffetta 4\u00d7100 metri maschile ai campionati africani di atletica leggera di Asaba 2018 si \u00e8 svolta il 3 agosto allo Stadio Stephen Keshi.\nRisultati.\nBatterie.\nQualificazione: le prime 3 squadre nazionali di ogni batteria (Q) e le due pi\u00f9 veloci delle escluse (q) si qualificano in finale."}
{"id": "7639632", "revid": "1318658", "url": "https://it.wikipedia.org/wiki?curid=7639632", "title": "Squadra europea di Ryder Cup", "text": "La squadra europea della Ryder Cup, detta anche Team Europe, \u00e8 la squadra di golf che rappresenta il continente europeo nella Ryder Cup, un torneo che mette di fronte una selezione composta da giocatori europei e una composta da giocatori statunitensi.\nIl Team Europe ha vinto la competizione per quattordici volte, l'ultima delle quali nel 2018."}
{"id": "7639636", "revid": "585241", "url": "https://it.wikipedia.org/wiki?curid=7639636", "title": "Selezione di golf dell'Europa", "text": ""}
{"id": "7639637", "revid": "287204", "url": "https://it.wikipedia.org/wiki?curid=7639637", "title": "Astal (videogioco)", "text": " \u00e8 un videogioco a piattaforme del 1995 sviluppato e pubblicato da SEGA per Sega Saturn.\nIl protagonista del gioco compare in alcuni fumetti della serie \"Sonic\".\nModalit\u00e0 di gioco.\n\"Platform\" bidimensionale in cui si controlla Astal e il suo uccello. Nella modalit\u00e0 multigiocatore cooperativa il volatile \u00e8 interamente controllato utilizzando il secondo gamepad, mentre in singolo \u00e8 possibile scegliere solamente alcune azioni da far eseguire alla creatura.\nAccoglienza.\nKeith Stuart di \"The Guardian\" consider\u00f2 \"Astal\" come uno dei trenta migliori videogiochi dimenticati nel corso del tempo."}
{"id": "7639640", "revid": "287204", "url": "https://it.wikipedia.org/wiki?curid=7639640", "title": "Campionati africani di atletica leggera 2018 - Staffetta 4\u00d7400 metri femminile", "text": "La staffetta 4\u00d7400 metri femminile ai campionati africani di atletica leggera di Asaba 2018 si \u00e8 svolta il 5 agosto allo Stadio Stephen Keshi."}
{"id": "7639642", "revid": "599013", "url": "https://it.wikipedia.org/wiki?curid=7639642", "title": "Jordi Quintill\u00e0", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile dello , nel 2009 viene acquistato dal .\nStatistiche.\nPresenze e reti nei club.\n\"Statistiche aggiornate al 12 dicembre 2021\"."}
{"id": "7639647", "revid": "404449", "url": "https://it.wikipedia.org/wiki?curid=7639647", "title": "Eugenio in Via Di Gioia", "text": "Gli Eugenio in Via Di Gioia sono un gruppo musicale italiano, formatosi a Torino nel 2012.\nStoria.\nIl nome del gruppo deriva dall'unione dei nomi dei tre membri fondatori del gruppo: Eugenio Cesaro, Emanuele Via e Paolo Di Gioia; Lorenzo Federici, entrato nel gruppo poco dopo, ha dato invece il nome al loro primo album.\nGli Eugenio in Via Di Gioia nascono come artisti di strada e dalla tradizione delle balere, dello swing e del folk italiano fino ad arrivare al pi\u00f9 recente nu-folk. Il gruppo ha fatto parlare di s\u00e9 sui media nazionali per aver intrattenuto con un \"live on the road\" i viaggiatori del treno Italo sulla tratta Torino-Roma in ritardo di oltre sei ore.\nNel 2013 partecipano alla quinta edizione del Reset Festival (Torino) e vincono il premio \"Il migliore per noi\" indetto da Viva La Radio! Network, mediapartner della manifestazione.\nNel 2014 esce il loro disco d'esordio \"Lorenzo Federici\" pubblicato dall'etichetta discografica Libellula Music. Nello stesso anno vincono il premio della critica al Premio Buscaglione. Il 22 dicembre sul sito de \"La Stampa\" esce il loro primo videoclip in anteprima intitolato \"Argh!\". Sono presenti ad alcuni eventi dal vivo a \"Music Club\" su Radio 1 e a \"MiniSonica\" su Radio Popolare Network, alla partecipazione alla compilation \"Sotto il cielo di Fred\" in compagnia di Brunori Sas, Dente, i Perturbazione ed altri.\nNel giugno 2015 vengono invitati come ospiti al Premio L\u00e9o Ferr\u00e9. A luglio dello stesso anno esce il loro nuovo video \"Non ancora\", che viene selezionato da MTV New Generation e presentato in anteprima su Vevo. Il gruppo ottiene il primo posto come rivelazione live 2014-2015 nella classifica KeepOn, il primo posto nel 2018 come best Live sempre nelle classifica KeepOn.\nA settembre 2016 il gruppo lancia il brano \"Pam\" attraverso un videogioco, intitolato \"Pamman\". Ad aprile 2016 la band ha intrapreso il primo tour europeo, frutto della vittoria del Premio KeepOn dell'anno precedente, che tocca Francia, Belgio, Paesi Bassi e Germania.\nIl 24 febbraio 2017 esce \"Giovani illuminati\", primo singolo estratto dal loro secondo album, assieme al primo videoclip realizzato con la tecnica del \"hyperlapse\" in Italia. Il brano entra stabilmente a far parte della classifica \"Viral Top 50 Italia\" di Spotify, mentre il video in poche settimane supera le visualizzazioni. Il 14 aprile esce il loro secondo album \"Tutti su per terra\", che vede la partecipazione di Willie Peyote nel brano \"Selezione naturale.\"\nL'inizio del 2018 li vede ospiti come resident band nella trasmissione \"Beati voi\" su TV2000. Dopo un tour di un anno e mezzo gli Eugenio in Via Di Gioia il 28 settembre fanno uscire il singolo \"Altrove\", prima pubblicazione della band per Virgin Records e Universal Music Italia.\nIl 4 febbraio 2019 annunciano l'uscita del loro terzo album di studio intitolato \"Natura viva\", lanciato poi il 1\u00ba marzo dello stesso anno.\nA maggio 2019 prendono parte al tradizionale Concerto del Primo Maggio organizzato a Roma, in Piazza San Giovanni, dalle sigle sindacali CGIL, CISL e UIL suonando i brani \"Prima di tutto ho inventato me stesso\", \"La punta dell'iceberg\" e \"Altrove\".\nA settembre 2019 hanno aperto una campagna di crowdfunding chiamata \"Lettera al prossimo\", in collaborazione con Federforeste e Coldiretti, dove si impegnano a ripiantare una foresta danneggiata dalla tempesta Vaia; la raccolta fondi \u00e8 terminata solo dieci giorni dopo, per poi essere riaperta in via eccezionale a febbraio 2020 per un giorno. L'iniziativa \u00e8 stata accompagnata dalla pubblicazione dell'omonimo singolo.\nAd ottobre 2019 annunciano la loro partecipazione a Sanremo Giovani 2019, con il brano \"Tsunami\". Superano le semifinali svoltesi a novembre 2019 durante la trasmissione \"Italia s\u00ec\" accedendo alla finale del 19 dicembre ed entrano tra i selezionati che parteciperanno a Festival di Sanremo 2020 nella sezione \"Nuove proposte\". Il gruppo \u00e8 il primo ad esibirsi nella prima serata del festival ma, in seguito al voto della giuria demoscopica, composta da 300 persone, la loro canzone viene eliminata in uno scontro diretto con il brano \"8 marzo\" di Tecla Insolia. Nella quarta serata del festival viene assegnato al gruppo il premio della critica \"Mia Martini\".\nNel gennaio del 2020 annunciano via social l'uscita di un nuovo album, una raccolta di 15 canzoni dal titolo \"Tsunami (Forse vi ricorderete di noi per canzoni come)\" in uscita il 31 dello stesso mese. Nella raccolta compaiono canzoni provenienti dai precedenti dischi, il brano presentato al Festival di Sanremo e \"L'unico sveglio\", sigla della web-serie \"Involontaria\". Nel maggio dello stesso anno, il loro brano \"Perfetto uniformato\" viene scelto come sigla per la webserie \"La mia jungla\" di Giovanni Scifoni su RaiPlay."}
{"id": "7639648", "revid": "287204", "url": "https://it.wikipedia.org/wiki?curid=7639648", "title": "Campionati africani di atletica leggera 2018 - Staffetta 4\u00d7400 metri maschile", "text": "La staffetta 4\u00d7400 metri maschile ai campionati africani di atletica leggera di Asaba 2018 si \u00e8 svolta il 4 e 5 agosto allo Stadio Stephen Keshi.\nRisultati.\nBatterie.\nQualificazione: le prime 3 squadre nazionali di ogni batteria (Q) e le 2 pi\u00f9 veloci delle escluse (q) si qualificano in finale."}
{"id": "7639704", "revid": "124759414", "url": "https://it.wikipedia.org/wiki?curid=7639704", "title": "Eric dos Santos Rodrigues", "text": "Caratteristiche tecniche.\n\u00c8 un mediano.\nCarriera.\nCresciuto nelle giovanili del , ha esordito in prima squadra il 6 settembre 2018 in occasione del match di S\u00e9rie A vinto 2-0 contro lo .\nSegna la sua prima rete il 21 settembre successivo, aprendo le marcature nel match di Coppa Sudamericana vinto 2-1 contro il .\nIl 2 settembre 2019 sbarca in Europa passando in prestito per un anno al .\nStatistiche.\n\"Statistiche aggiornate al 25 gennaio 2019\"."}
{"id": "7639706", "revid": "1232412", "url": "https://it.wikipedia.org/wiki?curid=7639706", "title": "Rainbow (Sia)", "text": "Rainbow \u00e8 un singolo della cantante australiana Sia, pubblicato il 14 settembre 2017 come brano principale della colonna sonora del film di animazione \"My Little Pony - Il film.\"\nDescrizione.\n\"Rainbow\" \u00e8 la sesta traccia della colonna sonora di \"My Little Pony - Il film\" ed \u00e8 scritta da James Vincent Notorleva, Jesse Shatkin e dalla stessa Sia. Nel film la canzone viene interpretata da Songbird Serenade, la versione pony della cantante con la quale condivide l'aspetto e, ovviamente, la voce.\nVideo ufficiale.\nLa canzone ha avuto due video ufficiali, uno pubblicato dalla stessa cantante e un altro da Hasbro. Il primo video \u00e8 stato pubblicato il 19 settembre. Questo \u00e8 stato diretto da Daniel Askill con la partecipazione di Maddie Ziegler, mentre la coreografia \u00e8 di Ryan Heffington. Il video alterna scene in cui si vede Maddie Ziegler (che indossa una parrucca come quella del pony) danzare su un palcoscenico ricoperto da un sottile strato d'acqua, a scene tratte dal concerto di Songbird Serenade. Il secondo video \u00e8 una versione con testo che alterna spezzoni tratti dal film.\nAccoglienza.\nIl brano \u00e8 stato accolto molto positivamente sia dai fan dello show che dalla critica. Bryan Rolli di Billboard ha definito la canzone come \"un elevamento spirituale che porta felicit\u00e0 e speranza\". Egli ha affermato \"La Pop star australiana abbandona le acrobazie vocali di successi del passato come ad esempio Chandelier per lasciar spazio a un Hook e a un ritmo ipnotico, non intaccando la forza tipica dei suoi brani. Cantando \"Riesco a vedere un arcobaleno nelle tue lacrime mentre esce il sole\", riesce a mantenere lo spirito ottimistico delle sue canzoni migliori\". Hilary Hughes di MTV ha affermato: \"\"Rainbow\" ha tutte le caratteristiche per essere un brano stellare: significato importante, un ritmo incalzante e una melodia accattivante\"."}
{"id": "7639710", "revid": "1573940", "url": "https://it.wikipedia.org/wiki?curid=7639710", "title": "Dendrocitta vagabunda", "text": "La dendrogazza rossiccia (Dendrocitta vagabunda ()) \u00e8 un uccello passeriforme appartenente alla famiglia Corvidae.\nEtimologia.\nIl nome scientifico della specie, \"vagabunda\", deriva dal latino e rappresenta un riferimento alle abitudini erratiche di questi uccelli.\nDescrizione.\nDimensioni.\nMisura 46-50 cm di lunghezza, per 90-130 g di peso: sussiste un gradiente di dimensioni crescenti in direttrice SE-NW, con gli esemplari del sud dell'areale pi\u00f9 piccoli.\nAspetto.\nSi tratta di uccelli dall'aspetto robusto, muniti di testa arrotondata, becco conico forte e visibilmente ricurvo verso il basso, forti zampe, ali digitate e lunga coda rettangolare, con le penne che tendono ad allargarsi verso la punta: nel complesso, la dendrogazza rossiccia ricorda una sorta di incrocio fra una gazza (con la quale condivide l'aspetto slanciato, la lunga coda e le ali digitate con bande alari) ed un corvo (al quale l'accomunano la grossa testa e la conformazione del becco, oltre che il portamento).\nIl piumaggio si presenta di color nero su testa, spalle e parte superiore del petto: nere sono anche le remiganti e le copritrici primarie, mentre in entrambi i casi le secondarie sono invece di colore bianco. La coda \u00e8 anch'essa nera, con le due lunghe penne centrali che mostrano solo la punta di colore nero, presentandosi per il resto di color bianco-grigiastro. Il nero cefalico assume sfumature cenerine prima di sfumare definitivamente nella colorazione bruno-aranciata del torso alla quale la dendrogazza rossiccia deve il proprio nome comune: tale colorazione si presenta pi\u00f9 scura su dorso, ali e codione (che tendono pi\u00f9 verso un caldo bruno-castagna) e pi\u00f9 chiara nell'area ventrale e sui fianchi (tendenti al sabbia, con sfumature color pesca). Il sottocoda \u00e8 ulteriormente pi\u00f9 chiaro rispetto al ventre, sfumando nel bianco-grigiastro.&lt;br&gt;\nI sessi sono simili, sia per quanto riguarda le dimensioni che per quanto concernente la colorazione: le popolazioni delle aree pi\u00f9 secche tendono ad essere pi\u00f9 chiare rispetto a quelle delle aree tropicali.\nIl becco e le zampe sono di colore nerastro: gli occhi sono invece di colore bruno-rossiccio.\nBiologia.\nLa dendrogazza rossiccia \u00e8 un uccello dalle abitudini di vita essenzialmente diurne, che vive in coppie o in gruppetti, non di rado aggregandosi a stormi misti in compagnia di altre specie dalle abitudini di vita simili, come i dronghi e i garruli.\nQuesti uccelli popolano generalmente la canopia o i rami degli alberi, muovendosi agilmente alla ricerca di cibo fra di essi ed il fogliame e scendendo solo raramente al suolo: durante la ricerca del cibo, le dendrogazze rossicce utilizzano il becco per scandagliare le foglie e le spaccature della corteccia, non di rado rimanendo appese a testa in gi\u00f9.&lt;br&gt;\nEssi si dimostrano maggiormente attivi durante le prime ore del mattino, mentre nel tardo pomeriggio le dendrogazze rossicce si ritirano nel fitto della vegetazione arborea, passando la nottata al riparo dalle intemperie e da eventuali predatori.\nSimilmente agli altri corvidi, la dendrogazza rossiccia \u00e8 un uccello molto vocale: i vari membri di un gruppo si tengono in contatto vocale quasi costante fra loro, utilizzando allo scopo una vasta gamma di richiami, che vanno da suoni aspri e gracchianti ad altri pi\u00f9 flautati, passando attraverso l'imitazione dei suoni uditi nell'ambiente circostante. Il richiamo tipico della dendrogazza rossiccia \u00e8 un gracchio bitonale che suona come \"ko-tri\", al quale l'animale deve uno dei suoi nomi comuni indiani, \"kotri\". \nAlimentazione.\nLa dendrogazza rossiccia \u00e8 un uccello virtualmente onnivoro: in questi uccelli, tuttavia, similmente a quanto osservabile nelle altre specie di dendrogazza la componente carnivora \u00e8 preponderante rispetto a quella vegetariana.\nQuesti animali si nutrono di una grande variet\u00e0 di invertebrati e delle loro larve (fra cui anche il punteruolo rosso, motivo per il quale questi uccelli sono fra i pochissimi corvidi non considerati dannosi ma anzi benefici), nonch\u00e9 di uova e nidiacei (reperiti saccheggiando i nidi di altri piccoli uccelli), topolini, lucertole, gechi, rane, serpentelli ed altri piccoli vertebrati, nonch\u00e9, sebbene pi\u00f9 sporadicamente, di bacche, frutta matura (fra cui i frutti di \"Trichosanthes tricuspidata\", tossici per altri animali), nettare e granaglie. La dendrogazza rossiccia reperisce inoltre il proprio cibo sia dalle carcasse degli animali morti, piluccando la carne ed i saprofagi ad essa associati, che fra i rifiuti e le discariche delle aree antropizzate.\nLa dendrogazza rossiccia, similmente a molte specie di corvidi, \u00e8 solita nascondere il cibo in \"surplus\" al fine di consumarlo in un secondo momento: questi uccelli, inoltre, sono stati osservati mentre percorrevano i dorsi e le teste di alcune specie di cervidi al fine di nutrirsi dei parassiti annidati nella pelliccia, similmente a quanto fanno le bufaghe africane.\nRiproduzione.\nSi tratta di uccelli rigidamente Monogami: la stagione riproduttiva varia a econda della stagione delle piogge, estendendosi comunque in generale fra marzo e luglio.\nIl nido, a forma di coppa con ampio bordo a piattaforma, viene edificato da ambedue i \"partner\" nel folto della vegetazione arborea, intrecciando rametti e fibre vegetali ed imbottendo l'interno con materiale pi\u00f9 soffice, sempre di origine vegetale (come foglie e radichette): al suo interno, la femmina depone 3-6 uova, che provvede a covare da sola per circa una ventina di giorni, al termine dei quali schiudono \"pulli\" ciechi ed implumi.&lt;br&gt;\nIl maschio (che durante la cova staziona di guardia nei pressi del nido, occupandosi inoltre di reperire il cibo per s\u00e9 e per la compagna intenta nell'incubazione) collabora con la femmina nell'allevamento dei nidiacei: questi cominciano a tentare l'involo a partire dalle tre settimane circa dalla schiusa, pur non allontanandosi definitivamente dal territorio natio, rendendosi virtualmente indipendenti, prima dei quaranta giorni di vita.\nDistribuzione e habitat.\nLa dendrogazza rossiccia occupa un areale piuttosto vasto che abbraccia gran parte dell'Asia meridionale e del Sud-est asiatico, andando dalla valle dell'Indo al nord della Birmania attraverso Pakistan, India, Nepal, Bhutan e Bangladesh, e da qui a sud fino alla Cocincina e all'istmo di Kra attraverso lo Yunnan sud-occidentale, la Thailandia, la Cambogia ed il Vietnam meridionale.\nL\"'habitat\" di questi uccelli \u00e8 rappresentato dalle aree alberate: la dendrogazza rossiccia si dimostra un animale molto adattabile, popolando una grande variet\u00e0 di ambienti che va dalla foresta pluviale alla foresta secca, sia primaria che secondaria, colonizzando senza problemi anche le aree antropizzate, purch\u00e9 con sufficiente copertura arborea (aree coltivate, giardini, parchi e viali nelle aree urbane).\nTassonomia.\nSe ne riconoscono 9 sottospecie:\nLa tassonomia della specie \u00e8 ancora oggetto di dibattito, in quanto si basa su criteri di carattere fenetico piuttosto che genetico, con le varie popolazioni che intergradano l'una nell'altra nelle aree di sovrapposizione dell'areale. "}
{"id": "7639711", "revid": "1310927", "url": "https://it.wikipedia.org/wiki?curid=7639711", "title": "Mo Hamdaoui", "text": "Caratteristiche tecniche.\n\u00c8 un'ala sinistra.\nCarriera.\n\u00c8 cresciuto nel settore giovanile del .\nHa esordito fra i professionisti il 20 settembre 2014 con la maglia del in occasione dell'incontro di Eredivisie pareggiato 1-1 contro l'."}
{"id": "7639712", "revid": "458786", "url": "https://it.wikipedia.org/wiki?curid=7639712", "title": "Mohamed Hamdaoui", "text": ""}
{"id": "7639713", "revid": "121129086", "url": "https://it.wikipedia.org/wiki?curid=7639713", "title": "Jonathan \u00c1lvez", "text": "Caratteristiche tecniche.\n\u00c8 un centravanti.\nCarriera.\n\u00c8 cresciuto nelle giovanili di e ."}
{"id": "7639718", "revid": "100029725", "url": "https://it.wikipedia.org/wiki?curid=7639718", "title": "Autostrada Napoli-Canosa", "text": ""}
{"id": "7639719", "revid": "100029727", "url": "https://it.wikipedia.org/wiki?curid=7639719", "title": "Autostrada Napoli-Bari", "text": ""}
{"id": "7639720", "revid": "380453", "url": "https://it.wikipedia.org/wiki?curid=7639720", "title": "Athl\u012btikos Omilos Petosfairis\u012bs K\u012bfisias 2017-2018", "text": "Questa voce raccoglie le informazioni riguardanti l'Athl\u012btikos Omilos Petosfairis\u012bs K\u012bfisias nella stagione 2017-2018.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "7639722", "revid": "100029760", "url": "https://it.wikipedia.org/wiki?curid=7639722", "title": "Autostrada Roma-Civitavecchia", "text": ""}
{"id": "7639723", "revid": "100029762", "url": "https://it.wikipedia.org/wiki?curid=7639723", "title": "Autostrada Genova-Livorno", "text": ""}
{"id": "7639724", "revid": "100029763", "url": "https://it.wikipedia.org/wiki?curid=7639724", "title": "Autostrada Genova-Rosignano", "text": ""}
{"id": "7639725", "revid": "100029768", "url": "https://it.wikipedia.org/wiki?curid=7639725", "title": "Autostrada Roma-L'Aquila-Teramo", "text": ""}
{"id": "7639726", "revid": "100029770", "url": "https://it.wikipedia.org/wiki?curid=7639726", "title": "Autostrada Roma-L'Aquila-Alba Adriatica", "text": ""}
{"id": "7639727", "revid": "100029772", "url": "https://it.wikipedia.org/wiki?curid=7639727", "title": "Autostrada Roma-L'Aquila", "text": ""}
{"id": "7639728", "revid": "100029776", "url": "https://it.wikipedia.org/wiki?curid=7639728", "title": "Autostrada Torano-Pescara", "text": ""}
{"id": "7639730", "revid": "120939054", "url": "https://it.wikipedia.org/wiki?curid=7639730", "title": "Teque\u00f1o", "text": "Il teque\u00f1o, dedito de queso o dedito \u00e8 un piatto famoso in Venezuela, in Colombia e in Per\u00f9, usato sopratto durante feste e riunioni o come colazione, pranzo veloce o merenda.\nConsiste in un impasto di farina di grano fritto, farcito con formaggio bianco.\nEtimologia.\nSi ipotizzano tre origini: proveniente dalla famiglia B\u00e1ez di Los Teques, origine zuliana della citt\u00e0 di Villa del Rosario ed infine la meno probabile, una origine da Caracas."}
{"id": "7639732", "revid": "100029783", "url": "https://it.wikipedia.org/wiki?curid=7639732", "title": "Autostrada Torino-Piacenza", "text": ""}
{"id": "7639733", "revid": "100029786", "url": "https://it.wikipedia.org/wiki?curid=7639733", "title": "Autostrada Torino-Piacenza-Brescia", "text": ""}
{"id": "7639734", "revid": "100029790", "url": "https://it.wikipedia.org/wiki?curid=7639734", "title": "Autostrada Genova-Ventimiglia", "text": ""}
{"id": "7639736", "revid": "100029796", "url": "https://it.wikipedia.org/wiki?curid=7639736", "title": "Autostrada Genova-Savona", "text": ""}
{"id": "7639737", "revid": "100029799", "url": "https://it.wikipedia.org/wiki?curid=7639737", "title": "Autostrada Ponte San Luigi-Savona", "text": ""}
{"id": "7639738", "revid": "100029805", "url": "https://it.wikipedia.org/wiki?curid=7639738", "title": "Autostrada Milano-Serravalle", "text": ""}
{"id": "7639739", "revid": "100029808", "url": "https://it.wikipedia.org/wiki?curid=7639739", "title": "Autostrada Milano-Genova", "text": ""}
{"id": "7639740", "revid": "100029821", "url": "https://it.wikipedia.org/wiki?curid=7639740", "title": "Autostrada Torino-Milano", "text": ""}
{"id": "7639741", "revid": "100029832", "url": "https://it.wikipedia.org/wiki?curid=7639741", "title": "Autostrada Torino-Trieste", "text": ""}
{"id": "7639742", "revid": "100029833", "url": "https://it.wikipedia.org/wiki?curid=7639742", "title": "Autostrada Venezia-Trieste", "text": ""}
{"id": "7639743", "revid": "100029835", "url": "https://it.wikipedia.org/wiki?curid=7639743", "title": "Autostrada Milano-Bergamo", "text": ""}
{"id": "7639744", "revid": "100029836", "url": "https://it.wikipedia.org/wiki?curid=7639744", "title": "Autostrada Milano-Brescia", "text": ""}
{"id": "7639745", "revid": "100029841", "url": "https://it.wikipedia.org/wiki?curid=7639745", "title": "Autostrada Brescia-Padova", "text": ""}
{"id": "7639746", "revid": "100029847", "url": "https://it.wikipedia.org/wiki?curid=7639746", "title": "Autostrada Padova-Venezia", "text": ""}
{"id": "7639747", "revid": "100029851", "url": "https://it.wikipedia.org/wiki?curid=7639747", "title": "Autostrada Mestre-Vittorio Veneto", "text": ""}
{"id": "7639748", "revid": "100029863", "url": "https://it.wikipedia.org/wiki?curid=7639748", "title": "Autopalio", "text": ""}
{"id": "7639749", "revid": "100029866", "url": "https://it.wikipedia.org/wiki?curid=7639749", "title": "Raccordo autostradale Firenze-Siena", "text": ""}
{"id": "7639750", "revid": "100029870", "url": "https://it.wikipedia.org/wiki?curid=7639750", "title": "Raccordo autostradale Salerno-Avellino", "text": ""}
{"id": "7639752", "revid": "486946", "url": "https://it.wikipedia.org/wiki?curid=7639752", "title": "Raccordo autostradale Sicignano-Potenza", "text": ""}
{"id": "7639753", "revid": "486946", "url": "https://it.wikipedia.org/wiki?curid=7639753", "title": "Raccordo autostradale Bettolle-Perugia", "text": ""}
{"id": "7639754", "revid": "100029892", "url": "https://it.wikipedia.org/wiki?curid=7639754", "title": "Raccordo autostradale Bereguardo-Pavia", "text": ""}
{"id": "7639755", "revid": "100029896", "url": "https://it.wikipedia.org/wiki?curid=7639755", "title": "Raccordo autostradale Ferrara-Porto Garibaldi", "text": ""}
{"id": "7639756", "revid": "767487", "url": "https://it.wikipedia.org/wiki?curid=7639756", "title": "Gysenstein", "text": "Gysenstein (toponimo tedesco) \u00e8 una frazione del comune svizzero di Konolfingen, nel Canton Berna (regione di Berna-Altipiano svizzero, circondario di Berna-Altipiano svizzero).\nStoria.\nGi\u00e0 comune autonomo che apparteneva al distretto di Konolfingen e che comprendeva anche le localit\u00e0 di Ballenb\u00fchl, Buchli, Herolfingen, H\u00f6tschigen, H\u00fcrnberg, Konolfingen-Dorf, Niedergysenstein e Ursellen, nel 1933 \u00e8 stato accorpato all'altro comune soppresso di Stalden im Emmental per formare il nuovo comune di Konolfingen.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "7639768", "revid": "1776051", "url": "https://it.wikipedia.org/wiki?curid=7639768", "title": "Stalden im Emmental", "text": "Stalden im Emmental (toponimo tedesco) \u00e8 una frazione del comune svizzero di Konolfingen, nel Canton Berna (regione di Berna-Altipiano svizzero, circondario di Berna-Altipiano svizzero).\nStoria.\nGi\u00e0 comune autonomo che apparteneva al distretto di Konolfingen e che fino al 1923 comprendeva anche la localit\u00e0 di \u00c4mligen (poi assegnata al comune di T\u00e4gertschi), nel 1933 \u00e8 stato accorpato all'altro comune soppresso di Gysenstein per formare il nuovo comune di Konolfingen.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "7639779", "revid": "125936464", "url": "https://it.wikipedia.org/wiki?curid=7639779", "title": "MANTIS", "text": "MANTIS (Sistema di intercettazione e puntamento modulare, automatico e di rete), precedentemente denominato NBS-C-RAM (contro-razzo, artiglieria e mortaio), \u00e8 l'ultimo sistema di protezione a corto raggio dell'Aeronautica tedesca, destinato alla base -protezione, in particolare in Afghanistan. \u00c8 prodotto da Rheinmetall Air Defence, una filiale di Rheinmetall in Germania. Fa parte del futuro progetto di difesa aerea SysFla dell'aeronautica.\nIl sistema NBS C-RAM dovrebbe rilevare, tracciare e abbattere i proiettili in arrivo prima che possano raggiungere il loro bersaglio entro una distanza molto ravvicinata. Il sistema stesso \u00e8 basato sul sistema di difesa aerea Skyshield di Oerlikon Contraves.\nUn sistema C-RAM NBS \u00e8 composto da sei pistole automatiche da 35 mm (in grado di sparare 1.000 colpi al minuto), un'unit\u00e0 di controllo a terra e due unit\u00e0 sensore. L'intero sistema \u00e8 completamente automatizzato. Le armi sparano munizioni programmabili \"Ahead\", sviluppate da Rheinmetall Weapons and Munitions - Switzerland (ex Oerlikon Contraves Pyrotec). Le munizioni trasportano un carico utile di 152 proiettili al tungsteno del peso di 3,3 g ciascuno.\nOriginariamente, l'esercito tedesco ordin\u00f2 un primo lotto di due sistemi nel 2009, con altri due seguiti nel 2013. Tutti i sistemi MANTIS sono stati trasferiti all'aviazione tedesca, che ora \u00e8 responsabile di tutte le attivit\u00e0 di difesa aerea. I primi due sistemi costano circa \u20ac 110,8 milioni, pi\u00f9 altri \u20ac 20 milioni per scopi di formazione e documentazione. In un contratto successivo, del valore di circa 13,4 milioni di euro, Rheinmetall consegner\u00e0 anche le munizioni corrispondenti all'esercito tedesco.\nLa Bundeswehr tedesca ha rilevato il primo sistema MANTIS il 1\u00ba gennaio 2011.\nStruttura.\nIl FlaWaSys MANTIS si adatta in modo flessibile alle dimensioni e all'ambiente di un oggetto protetto e consiste in un centro di controllo e controllo antincendio (BFZ), due sensori radar e fino a otto pistole GDF-020 collegate (fino a quattro pistole per sensore). Si sta prendendo in considerazione il coinvolgimento di MANTIS nel \"sistema anti-aereo\" (SysFla).\nUnit\u00e0 sensore NBS\nPer combattere con successo la RAM, MANTIS \u00e8 collegato ad almeno un sensore radar, che \u00e8 stato ottimizzato principalmente per rilevare e tracciare bersagli il cui Radar Cross Section (RCS) \u00e8 molto piccolo. Il radar MANTIS dovrebbe essere in grado di rilevare bersagli con un RCS ben al di sotto di 0,01 m\u00b2 a distanze fino a 20 km. Uno o pi\u00f9 sensori aggiuntivi servono solo come ridondanza, per chiudere gli spazi vuoti nella copertura radar (ombra radar) o per la valutazione della profondit\u00e0 della ricerca obiettivo.\n35-mm-Gesch\u00fctz GDF 020\nLa gamma di rotazione orizzontale \u00e8 di 360 \u00b0, l'altezza del tubo aumenta da -15 \u00b0 a + 85 \u00b0. La cadenza \u00e8 di 1000 giri al minuto non appena l'otturatore del revolver ha raggiunto la piena velocit\u00e0 di rotazione, dopo alcuni scatti. Come un sistema C-RAM, la pistola \u00e8 caricata con munizioni AHEAD (moderna munizione a shrapnel), la cui velocit\u00e0 di volata \u00e8 di circa 1050 m / s. La portata massima della pistola \u00e8 di 5 km contro un velivolo corso lento o non chiaramente variabile e circa 3 km contro le munizioni.\nSistema di difesa aerea (SysFla).\nCon il sistema di difesa aerea pianificato (SysFla), la Bundeswehr ricever\u00e0 un sistema di difesa aerea all'avanguardia, che mira a garantire una protezione completa dei soldati contro le minacce provenienti dall'aria. Lo spettro coperto da questo sistema varier\u00e0 da piccoli bersagli a missili e missili di grosso calibro, cos\u00ec come bersagli classici come elicotteri e aerei da combattimento. Come parte di SysFla, gli elementi di MANTIS devono essere integrati o estesi in questo. La configurazione di base SysFla acquisisce la pistola GDF-020, l'unit\u00e0 sensore NBS e anche il BFZ, per cui quest'ultima deve sperimentare un'estensione per la connessione del missile guidato di nuova generazione (LFK NG) e il sensore a infrarossi FIRST."}
{"id": "7639782", "revid": "100030420", "url": "https://it.wikipedia.org/wiki?curid=7639782", "title": "Raccordo di Avellino", "text": ""}
{"id": "7639783", "revid": "100030423", "url": "https://it.wikipedia.org/wiki?curid=7639783", "title": "Raccordo autostradale di Avellino", "text": ""}
{"id": "7639796", "revid": "113343546", "url": "https://it.wikipedia.org/wiki?curid=7639796", "title": "\u00c1lvaro Pombo", "text": "Biografia.\nNato a Santander nel 1939, si \u00e8 laureato in filosofia all'Universit\u00e0 Complutense di Madrid e ha ottenuto un B.A. a Birkbeck, Universit\u00e0 di Londra.\nHa esordito nel 1973 con la raccolta poetica \"Protocolos\" e ha vinto quattro anni dopo il Premio El Bardo per la successiva collezione di liriche dal titolo \"Variaciones\".\nCon i racconti di \"Relatos sobre la falta de sustancia\" ha fatto il suo esordio nella narrativa nel 1977 e successivamente ha pubblicato numerosi romanzi spaziando tra diversi registri e generi letterari e privilegiando temi quali l'omosessualit\u00e0, la morte, la religione e il rapporto tra il potere e il popolo.\nMembro della Real Academia Espa\u00f1ola a partire dal 2004 (assegnato alla poltona \"j\"), nel corso della sua carriera ha ricevuto svariati premi letterari l'ultimo dei quali, in ordine di tempo, \u00e8 stato il Premio Nadal nel 2012 per il romanzo \"El temblor del h\u00e9roe\".\nAttivo politicamente, \u00e8 stato candidato per il senato nel 2008 e nel 2011 con il partito Unione Progresso e Democrazia."}
{"id": "7639814", "revid": "125284269", "url": "https://it.wikipedia.org/wiki?curid=7639814", "title": "Centro Bot\u00edn", "text": "Il Centro Bot\u00edn, noto anche come Centro Bot\u00edn per l'Arte e la Cultura, \u00e8 una struttura culturale situata a Santander (Cantabria) in Spagna.\nIl progetto \u00e8 sostenuto dalla Fondazione Marcelino Bot\u00edn, creata nel 1964 da Marcelino Bot\u00edn, poi presieduta da Emilio Bot\u00edn, presidente della Banca Santander fino alla sua morte nel 2014. Il centro \u00e8 inaugurato il 23 giugno 2017.\nIl progetto \u00e8 opera dell'architetto italiano Renzo Piano.\nLa struttura \u00e8 composta dall'incontro di due edifici di diverse dimensioni supportati da colonne e in parte sospesi sopra il Mar Cantabrico. I due edifici sono uniti da una passerella che sovrasta il mare.\nSecondo Emilio Bot\u00edn, il costo dell'installazione \u00e8 di circa 77 milioni di euro. La Fondazione ha pianificato un budget annuale di oltre 12 milioni di euro per la manutenzione e lo sviluppo delle attivit\u00e0 del Centro.\nIl complesso si affaccia sul mare, lungo la baia di Santander, a ovest del Museo Marittimo e il porto, al posto di un vecchio terminal dei traghetti."}
{"id": "7639818", "revid": "125548857", "url": "https://it.wikipedia.org/wiki?curid=7639818", "title": "Jacopo Luchini", "text": " \nBiografia.\nJacopo Luchini nasce a Prato il 10 ottobre 1990 e viene alla luce senza la mano sinistra a causa di un'aplasia. Residente a Montemurlo, inizia presto con lo sport con cui \u00e8 amore a prima vista: dai 6 ai 12 anni pratica nuoto (stile dorso e rana) e colleziona diverse medaglie gareggiando con i normodotati.\nLo sport, per Jacopo, \u00e8 da sempre un mezzo per affermarsi e per dimostrare di non essere inferiore a nessuno. A 8 anni inizia a giocare a calcio nel ruolo di terzino destro e nella stagione 2004/2005 vince un campionato provinciale, categoria Giovanissimi. Con il pallone smette a 18 anni quando viene attratto dalle arti marziali, iniziando cos\u00ec a praticare Muay Thai. \u00c8 in questo periodo che nasce la passione per lo snowboard, coltivata con gli amici nei weekend sul Monte Cimone in Emilia Romagna.\nLuchini a 19 anni si trasferisce a Valencia (Spagna) per un'esperienza di lavoro che dura un paio d'anni. Nel frattempo mette da parte lo snowboard e le arti marziali, mentre sperimenta il \nsurf e lo skateboard. A 21 anni rientra in Italia e inizia a dedicarsi completamente allo snowboard fino all'esordio in Nazionale. Nell'ottobre 2017 si laurea in Scienze Politiche all'Universit\u00e0 degli Studi di Firenze.\nNel 2019 accede al corso per diventare maestro di snowboard organizzato dal Collegio regionale maestri di sci e di snowboard della Regione Veneto. Luchini \u00e8 il primo italiano con disabilit\u00e0 che riesce ad accedervi e il 6 ottobre 2020, dopo il superamento dell'esame, diventa ufficialmente maestro.\nNel 2021 diventa ufficialmente allenatore nazionale di primo livello nello snowboard. E' il primo italiano con disabilit\u00e0 a ottenere tale risultato.\nOggi Jacopo Luchini \u00e8 un atleta sponsorizzato da Burton e fa parte dell'adaptive team Burton Europe.\nCarriera sportiva.\nNel 2015 partecipa alla prima Coppa Italia e conquista subito una medaglia di bronzo nello snowboard cross, sua disciplina preferita. Nello stesso anno, a novembre, debutta in una gara internazionale di banked slalom (indoor) a Landgraaf (Paesi Bassi): \u00e8 decimo all'Europeo e poi dodicesimo nella gara di Coppa del Mondo. Nel 2016, a Les Angles (Francia), esordisce in Coppa del Mondo di snowboard cross e chiude quarto dopo aver realizzato il terzo miglior tempo in qualifica. Ad aprile 2016 partecipa alle finali di Coppa del Mondo di banked slalom e snowboard cross a Moena, chiudendo al decimo posto. Poi conquista un terzo posto in Coppa Italia.\nA gennaio 2017, nella sua prima gara fuori dall'Europa, conquista in Coppa del Mondo il primo podio (terzo posto) nello snowboard cross sulla pista di Lake Tahoe (California). Nel febbraio 2017, a Big White (Canada), partecipa al suo primo Mondiale e conquista una straordinaria medaglia di bronzo nello snowboard cross, mentre nel banked slalom \u00e8 quinto. Chiude la stagione 2016/2017 con un terzo posto nella classifica generale di Coppa del Mondo, specialit\u00e0 snowboard cross.\nNella stagione 2017/2018 Luchini compie un ulteriore salto di qualit\u00e0. A Landgraaf (Paesi Bassi) conquista due medaglie d'argento nel banked slalom in Coppa del Mondo ed \u00e8 terzo all'Europeo. Nel febbraio 2018, alle finali di Coppa del Mondo a Big White (Canada), \u00e8 terzo nello snowboard cross e secondo nel banked slalom: due importanti risultati che gli consentono di chiudere la stagione con un prestigioso terzo posto nella classifica generale e un secondo posto assoluto nel banked slalom. \nNel 2018 partecipa ai XII Giochi paralimpici invernali di Pyeongchang (Corea del Sud), dove arriva a un passo dalle medaglie. Nello snowboard cross si classifica al quarto posto, perdendo la finale per il bronzo contro il grande favorito Mike Minor. Nel banked slalom \u00e8 ancora una volta quarto e gli sfugge il bronzo per soli 3 centesimi.\nNel 2019, all'ultima gara in Svezia, vince la Coppa del Mondo di snowboard cross al termine di una stagione straordinaria: nei due appuntamenti in Finlandia conquista un argento e un bronzo nello snowboard cross; nei due appuntamenti a Big White (Canada) conquista un argento e un bronzo nello snowboard cross; a La Molina (Spagna) conquista un argento nello snowboard cross e un bronzo nello slalom. \u00c8 la prima volta nella storia che un atleta italiano vince la Coppa del Mondo nel para snowboard.\nAl Mondiale in Finlandia, sempre nel 2019, \u00e8 medaglia d'argento nel Team event di snowboard cross e medaglia di bronzo nello slalom.\nNel 2020, da campione in carica nello snowboard cross, comincia subito con un bronzo in Coppa del Mondo in Finlandia e poi prosegue con un doppio oro a La Molina, in Spagna. Questi tre podi in quattro gare di Coppa del Mondo lo portano al primo posto della classifica overall con 1.000 punti di vantaggio sul secondo, un risultato straordinario e mai ottenuto prima da Luchini.\nTuttavia, alle finali di Coppa del Mondo in Norvegia, arriva la beffa: a Luchini basterebbe un decimo posto per conquistare sia la Coppa del Mondo di specialit\u00e0 che quella overall, ma l'emergenza causata dal Covid-19 impedisce all'atleta di gareggiare e gli fa perdere la Coppa. I voli per Lillehammer vengono infatti cancellati e, nonostante Luchini raggiunga la Norvegia dopo tre giorni di viaggio con un furgone insieme a tutta la squadra, le autorit\u00e0 locali - come misura preventiva - obbligano il gruppo a rientrare immediatamente in Italia.\nLa stagione 2021 inizia subito al massimo, con un doppio oro in snowboard cross in Finlandia. Poi per\u00f2, prima delle finali disputate in Italia, Jacopo subisce un infortunio a un ginocchio che lo tiene lontano dalle piste per diverse settimane. L'atleta azzurro si presenta comunque alle gare ma \u00e8 fuori condizione e, dopo un secondo posto in gara-1, finisce quarto in gara-2 e svanisce cos\u00ec di nuovo la possibilit\u00e0 di vincere la Coppa del Mondo per la seconda volta. Luchini nel 2021 conquista comunque il secondo posto nell'overall generale di Coppa del Mondo.\nOnorificenze.\nNel 2019 e nel 2020 riceve dal CIP Toscana la medaglia d\u2019argento al valore atletico. \nNel 2018 riceve dal Comitato Italiano Paralimpico (CIP) la medaglia d'argento al valore atletico.\nPremi ed esperienze.\nNel 2019 viene eletto atleta dell'anno dall'Assessorato allo Sport del Comune di Montemurlo.\nNel 2019 riceve il premio ASI Prato per Sport e Cultura.\nNel 2018 viene eletto atleta dell'anno dal Comune di Montemurlo (Prato), citt\u00e0 dove \u00e8 nato.\nNel 2018, in virt\u00f9 dei risultati conseguiti, riceve il premio \"Pegaso per lo Sport\" dalla Regione Toscana.\nNel 2018 riceve la Fiaccola d'oro dal Panathlon.\nNel dicembre 2017 partecipa al Dew Tour, uno degli eventi di snowboard pi\u00f9 prestigiosi al mondo. A Breckenridge (Colorado), patria dello snowboard mondiale, conquista la medaglia di bronzo in uno spettacolare e complicato tracciato di banked slalom."}
{"id": "7639819", "revid": "889014", "url": "https://it.wikipedia.org/wiki?curid=7639819", "title": "Zero-day", "text": ""}
{"id": "7639827", "revid": "124123", "url": "https://it.wikipedia.org/wiki?curid=7639827", "title": "Giovanni Salomone", "text": "Biografia.\nGiovanni Salomone si form\u00f2 all'Accademia di belle arti di Napoli che a quell'epoca era ancora dominata dal gusto neoclassico. Nel 1827 ottenne il primo premio nella classe di Pittura e nel 1835 ebbe la medaglia piccola d'oro, sempre per la Pittura.\nAlla mostra biennale Borbonica del 1830 present\u00f2 \"Vecchio filosofo\" a mezza figura, \"Cristo risorto\" e \"San Paolo\" a mezza figura. Alla mostra Borbonica del 1835 fu presente con \"L'atleta Milone\" - opera che oggi si trova al Museo di Capodimonte - e a quella del 1851 espose un ritratto ufficiale di Ferdinando II di Borbone, che si conserva al Palazzo Reale di Caserta e in cui il re \u00e8 rappresentato fiero, severo e impettito. Il pittore mostra grande attenzione ai particolari dell'abito e della capigliatura, alle decorazioni e alla feluca piumata, ma il volto del re risulta statico e privo di introspezione psicologica. Questo ritratto \u00e8 stato esposto nel 2011-2012, alla mostra \"Neoclassiche compostezze\". Giovanni Salomone \u00e8 stato anche il ritrattista ufficiale di molti dignitari della Corte borbonica.\nDal 1855 ebbe l'incarico di professore di \"Disegno elementare\", nella scuola per l'Ornato Dipinto, all'Accademia di belle arti di Napoli. Tra i suoi allievi: Teofilo Patini e Gennaro Raiano.\nTele di Giovanni Salomone, a soggetto sacro, si trovano a Napoli, nella chiesa di Santa Brigida e nella chiesa dei Santi Crispino e Crispiniano. A Gaeta, nella chiesa di Santa Caterina d'Alessandria, la sua pala d'altare \"San Francesco di Paola\" \u00e8 posta sopra uno dei due altari laterali della cantoria, che \u00e8 stata realizzata negli anni 1852-1855, su progetto di Federico Travaglini."}
{"id": "7639828", "revid": "363629", "url": "https://it.wikipedia.org/wiki?curid=7639828", "title": "Inalazione", "text": ""}
{"id": "7639833", "revid": "1149807", "url": "https://it.wikipedia.org/wiki?curid=7639833", "title": "FLCL Progressive", "text": ""}
{"id": "7639834", "revid": "1149807", "url": "https://it.wikipedia.org/wiki?curid=7639834", "title": "FLCL Alternative", "text": ""}
{"id": "7639841", "revid": "110157", "url": "https://it.wikipedia.org/wiki?curid=7639841", "title": "Viadotto Moro", "text": "Il viadotto Moro \u00e8 un viadotto autostradale italiano, sito lungo l'autostrada A14 (strada europea E55) nel territorio comunale di Ortona. Attraversa la valle del fiume Moro.\nStoria.\nIl viadotto, commissionato dalla Societ\u00e0 Autostrade, fu progettato e costruito dall'impresa Vianini.\nI lavori ebbero inizio nel maggio 1967 e si conclusero nell'ottobre dell'anno successivo. Il tronco autostradale venne aperto al traffico il 4 novembre 1969.\nCaratteristiche.\nSi tratta di un ponte a travata, in calcestruzzo armato, costituito da 25 campate di di luce, per una lunghezza totale di .\nLe travate, prefabbricate, sono appoggiate ai pilastri e hanno una larghezza di . Le travi che sostengono la soletta sono in calcestruzzo armato precompresso, sistema BBRV.\nIl viadotto Moro ha caratteristiche costruttive identiche a quelle dei vicini viadotti Riccio II e Saraceni, i quali tuttavia hanno un numero inferiore di campate (rispettivamente, 8 e 4)."}
{"id": "7639843", "revid": "287204", "url": "https://it.wikipedia.org/wiki?curid=7639843", "title": "Queer Eye (programma televisivo 2003)", "text": "Queer Eye \u00e8 una serie televisiva statunitense che ha debuttato nella rete televisiva via cavo Bravo nel luglio 2003. Originariamente nota come Queer Eye for the Straight Guy il nome le venne successivamente accorciato, all'inizio della sua terza stagione, per includere individui indipendentemente dal genere o dall'orientamento sessuale.\nLa premessa si basa sullo stereotipo degli uomini gay (queer) come esperti in materia di moda, stile, cura personale, interior design e cultura. Ogni episodio presenta una squadra conosciuta come \"Fab Five\" (favolosi 5) che esegue un makeover (nel linguaggio dello show, un \"make-better\"), di solito per un uomo eterosessuale: rinnovare il guardaroba, ridefinire l'aspetto, offrire consigli su toelettatura, stile di vita, cibo e casa.\n\"Queer Eye for the Straight Guy\" divenne rapidamente un successo a sorpresa, con il conseguente merchandising, il franchising del concetto a livello internazionale e uno spin-off orientato alle donne, \"Queer Eye for the Straight Girl\". La produzione del programma \u00e8 terminata nel giugno 2006 e l'episodio finale \u00e8 andato in onda il 30 ottobre 2007.\nIn Italia, nel 2003, venne prodotto un programma analogo, da LA7, chiamato \"I fantastici 5;\" mentre lo show originale venne distribuito da Paramount Comedy dal 2004 al 2006.\nNetflix annunci\u00f2 a gennaio 2017 che stava rifacendo la serie con un nuovo \"Fab Five\" in una stagione di otto episodi. Il 7 febbraio 2018 il revival fu reso disponibile sulla sua piattaforma.\nProduzione.\nI produttori Collins e Metzler hanno ricevuto l'approvazione di Bravo per sviluppare \"Queer Eye\" dopo il successo ottenuto dalla rete quando ha controprogrammato una maratona della loro serie del 2002 \"Gay Weddings\" in contemporanea con il Super Bowl XXXVII nel gennaio 2003. L'episodio pilota \u00e8 stato girato a Boston, nel Massachusetts, nel giugno del 2002. Degli eventuali Fab Five, sono stati riconfermati solo Kressley e Allen. I ruoli di cultura, design e grooming sono stati interpretati da James Hannaham, Charles Daboub, Jr. e Sam Spector.\nIl pilota \u00e8 stato consegnato a Bravo nel settembre 2002 ed \u00e8 stato ben accolto dai test per audience. Poco dopo NBC acquist\u00f2 Bravo e ordin\u00f2 12 episodi della serie. NBC ha promosso lo spettacolo in modo capillare, incluse campagne pubblicitarie e annunci pubblicitari su riviste nazionali.\nKyan Douglas e Thom Filicia si sono uniti allo show per questi episodi, insieme a Blair Boone nel ruolo di \"ragazzo della cultura\". Boone ha filmato due episodi (che sono stati trasmessi come secondo e terzo episodio e per i quali \u00e8 stato accreditato come \"esperto di cultura ospite\"), ma \u00e8 stato sostituito da Rodriguez a partire dalla produzione del terzo episodio. Ogni puntata \u00e8 stato girato in un arco di quattro giorni e modificato per creare la percezione che gli eventi dell'episodio si svolgessero in un solo giorno.\nFormato.\nLa maggior parte degli episodi di Queer Eye utilizzava lo stesso format. Il canovaccio inizia con i Fab Five in un SUV (di solito a New York, dove era ambientata principalmente la serie) discutendo del soggetto presso cui sarebbero intervenuti. I Cinque rivedono i dettagli della vita personale del soggetto e segnalano i problemi nelle loro diverse aree di competenza. I Cinque di solito hanno un evento specifico per il quale hanno in programma di preparare il soggetto. Questi eventi erano i pi\u00f9 svariati, da un barbecue nel cortile per gli amici alla richiesta di un aumento di stipendio fino a una proposta di matrimonio.\nUna volta arrivati a casa del soggetto i \"Fab Five\" passano in rassegna la sua vita con una miriadi di commenti felini ininterrotti sullo stato del suo guardaroba, l'arredamento e la pulizia. Parlano anche con i membri della famiglia e gli amici per avere un'idea del tipo di stile che amano e dei loro obiettivi per l'esperienza.\nIl resto della prima met\u00e0 dell'episodio segue i \"Fab Five\" mentre scortano il protagonista dell'episodio in vari locali per selezionare nuovi mobili e vestiti. Spesso, Ted dimostra come selezionare e preparare il cibo per un particolare piatto che il soggetto preparer\u00e0 per l'evento speciale, e Kyan lo porta per trattamenti termali e un nuovo taglio di capelli. Ciascun segmento dell'episodio include un suggerimento di stile sovrapposto sullo schermo. Intervallati da questo ci sono parti d'interviste in cui amici e familiari del soggetto discutono i suoi problemi di stile.\nNella seconda parte, il soggetto ritorna in una casa completamente rinnovata e supervisione gli articoli del suo nuovo guardaroba. Ognuno dei Cinque offre parole finali di consulenza e incoraggiamento, accompagnati da forniture di prodotti per la toelettatura, cibo, stoviglie e, in alcuni casi, articoli elettronici costosi come centri di intrattenimento e computer.\nIl finale vede il protagonista della puntata mentre si prepara per l'evento speciale, con i Fab Five che guardano riprese dei suoi preparativi e criticano quanto bene o quanto malamente abbia seguito i loro consigli. Infine, il soggetto viene seguito attraverso l'evento stesso, con i Cinque che ancora commentano e il protagonista (con amici, colleghi e parenti) che esprime, spesso, la sua profonda gratitudine ai Fab Five per i loro consigli. Un ultimo suggerimento da ciascuno dei Fab Five, di solito relativo a uno degli argomenti trattati nell'episodio, viene proposto poco prima dei titoli di coda.\nEpisodi speciali di \"Queer Eye\" hanno deviato da questa formula, in cui i Fab Five viaggiavano fuori dalla grande area di New York, incluse puntate girate in Inghilterra, Texas e Las Vegas. In due episodi i Fab Five hanno aiutato il restyling di uomini omosessuali (entrambi trasmessi nel mese di giugno, il occasione del Gay Pride, nel 2004 e nel 2006) e, in un altro episodio, di un transgender. Lo show ha visto protagonisti anche i membri dei Boston Red Sox dopo la loro vittoria alle World Series del 2004, diversi speciali per le vacanze e, nella stagione finale, un concorso di \"Mister Straight Guy\" con soggetti degli episodi della serie.\nAccoglienza.\nCritica.\n\"Queer Eye for the Straight Guy\" ha debuttato il 15 luglio 2003 raggiungendo rapidamente un alto share, con un picco nel settembre dello stesso anno con 3,34 milioni di spettatori per episodio. La popolarit\u00e0 della serie fece diventare i Fab Five delle celebrit\u00e0, con apparizioni di alto profilo agli Emmy e un \"make-better\" di Jay Leno. I membri di Fab Five hanno trasformato la loro celebrit\u00e0 in contratti di sponsorizzazione, in particolare Thom Filicia divent\u00f2 il portavoce di Pier 1 Imports.\nLa stampa americana, quasi universalmente, si compliment\u00f2 con la serie e con i Fab Five. La rivista \"Out\" ha inserito i Fab Fivenella classifica \"OUT 100\" (le pi\u00f9 grandi storie di successo gay) del 2003. La rivista \"Instinct\" ha collocato Kressley tra i \"Leading Men\" del 2004.\nLa serie ha anche attirato critiche per aver fatto generalizzazioni sull'identit\u00e0 sessuale, e cio\u00e8 che gli uomini omosessuali sono intrinsecamente pi\u00f9 alla moda degli eterosessuali. Tra coloro che hanno fatto questa critica c'erano Tom Shales nel \"Washington Post\" (\"stereotipi in parata\"), Richard Goldstein in \"Village Voice\" e il membro del Congresso degli Stati Uniti Barney Frank sul \"New York Post\".\nNella seconda stagione lo share \u00e8 diminuito, con una media di circa 1,8 milioni di spettatori per episodio. Nuovi episodi hanno continuato a essere trasmessi per altre due stagioni. Bravo ha confermato all'inizio del 2007 che Queer Eye era stato cancellato. Gli altri episodi della quinta stagione sono stati annunciati come \"Queer Eye: The Final Season\" e sono stati trasmessi due volte a settimana dal 2 ottobre 2007.\nRiconoscimenti.\n\"Queer Eye\" ha vinto un Emmy Award per Outstanding Reality Program nel 2004 ed fu nominato per un altro Emmy nella stessa categoria nel 2005. La serie ha anche ricevuto GLAAD Media Awards per Outstanding Reality Program nel 2004 e 2005, ed \u00e8 stata nominata, per lo stesso premio, nel 2006.\nInfluenza culturale.\nLa popolarit\u00e0 della serie ha ispirato parecchie parodie. Comedy Central ha ospitato una serie televisiva satirica chiamata \"Straight Plan for the Gay Man\", in cui quattro uomini eterosessuali insegnavano agli uomini omosessuali come essere pi\u00f9 stereotipati, ad avere nelle loro case insegne di birra al neon e a fare sport. \"South Park\" ha parodiato lo show ed i suoi ospiti nell'episodio \"South Park Is Gay!\", In cui i protagonisti scoprono che i Fab Five sono in realt\u00e0 cattivi.\nSerie spin-off.\nNel gennaio 2005, Scout Productions ha presentato in anteprima una serie spin-off intitolata \"Queer Eye for the Straight Girl\", ambientata a Los Angeles. Presentava un cast di quattro esperti dello stile di vita (tre uomini e una donna, conosciuti come i \"Gal Pals\") che eseguivano il restyling per le donne. Lo spettacolo \u00e8 stato cancellato dopo una stagione.\nAdattamenti internazionali.\nIl successo americano di \"Queer Eye\" ha portato molte reti televisive di diversi paesi doppiare gli episodi americani, con un certo numero di paesi che hanno creato le loro versioni locali di \"Queer Eye\". Tuttavia, alcune di queste versioni non hanno avuto il successo dell'originale e la maggior parte non dur\u00f2 molto. La gestione delle licenze del formato fu gestita da NBCUniversal.\nIl produttore televisivo NBCU, David Hedges, e la sua casa di produzione britannica vialondon.tv hanno prodotto versioni locali per l'Europa, con il canale Living di Flextech che ha fatto lo stesso per produrre la versione del Regno Unito dopo che il primo tentativo di produzione inglese fu abbandonato.\nCasi mediatici.\nCon il successo della prima stagione, il \"ragazzo della cultura\" originale Blair Boone cit\u00f2 in giudizio lo spettacolo per la violazione del contratto, sostenendo che avrebbe dovuto essere pagato non solo per due episodi, ma per tutta la stagione per cui era stato ingaggiato per girare.\nMerchandising.\nColonna sonora.\nLa colonna sonora di Queer Eye for the Straight Guy \u00e8 stata rilasciata il 10 febbraio 2004 negli Stati Uniti. L'album ha raggiunto il primo posto nella classifica della musica elettronica, il secondo posto nella classifica della colonna sonora piazzandosi anche tra i primi 40 posti nella classifica degli album di Billboard 200. In Australia la colonna sonora \u00e8 stata distribuita dal Sydney Gay and Lesbian Mardi Gras.\nLibri.\nUn libro intitolato \"Queer Eye for the Straight Guy: The Fab 5's Guide to Looking Better, Cooking Better, Dressing Better, Behaving Better and Living Better\" \u00e8 stato pubblicato nel 2004 da Clarkson Potter / Publishers, un marchio di Random House.\nUscite di DVD.\nDiversi DVD sono stati rilasciati in concomitanza con la serie. Kressley, Filicia e Allen avevano ciascuno delle pubblicazioni individuali che enfatizzavano i loro argomenti di competenza. Douglas e Rodriguez sono stati protagonisti di un unico DVD incentrato sulla tolettatura. Altre versioni di DVD includono \"Queer Eye\" per i Red Sox (con l'episodio di makeover del team) e un cofanetto multi-disc.\nRevival.\nNetflix ha ordinato 8 nuovi episodi di Queer Eye nel gennaio 2017 per presentare un nuovo \"Fab Five\". Scout Productions ha contribuito con il revival, che scambia l'ambientazione originale di New York per la Georgia.\nIl nuovo Fab Five \u00e8 composto da:\nCritica.\nSul sito web di aggregatori di recensioni Rotten Tomatoes la prima stagione ha un rating di approvazione del 100% basato su 13 recensioni e una valutazione media di 7,35/10. Il consenso critico del sito web recita: \"\"Queer Eye\" si adatta a un'epoca diversa senza perdere il suo stile, fascino o senso del divertimento, dimostrando che la formula dello show rimane altrettanto dolcemente coinvolgente anche dopo un cambio di location e un nuovo gruppo di host\". Su Metacritic, la stagione ha un punteggio medio ponderato di 73 su 100, basato su 7 critici, che indica \"recensioni generalmente favorevoli\".\nRiconoscimenti.\nEmmy Awards \u2013 2004\nEmmy Awards \u2013 2005\nOnline Film &amp; Television Association \u2013 2004\nPGA Awards \u2013 2004\nGLAAD Media Awards 2004\nPGA Awards \u2013 2005\nGLAAD Media Awards\nPeople's Choice Awards, USA \u2013 2005\nGLAAD Media Awards 2006\nGLAAD Media Awards 2007\nTeen Choice Awards \u2013 2009"}
{"id": "7639845", "revid": "1664282", "url": "https://it.wikipedia.org/wiki?curid=7639845", "title": "Queer Eye for the Straight Guy", "text": ""}
{"id": "7639850", "revid": "767487", "url": "https://it.wikipedia.org/wiki?curid=7639850", "title": "Salty Dog (cocktail)", "text": "Il Salty Dog \u00e8 un cocktail a base di vodka e succo di pompelmo, servito in un bicchiere di tipo highball con una crusta di sale. Se sul bordo del bicchiere non viene posto il sale, il cocktail prende il nome di \"Greyhound\". \u00c8 comparso in due occasioni nella lista dei cocktail ufficiali IBA, nel 1986 e nel 2004.\nComposizione.\nIngredienti.\nLa ricetta ufficiale IBA del 2004 prevedeva i seguenti ingredienti:\nLa ricetta IBA del 1986, invece, riportava come dosi 4/10 di vodka e 7/10 di succo di pompelmo.\nPreparazione.\nApplicare una crusta di sale sul bordo del bicchiere (inumidire il bordo e premerlo su un piatto di sale) e riempirlo di ghiaccio. Shakerare la vodka e il succo di pompelmo all'interno di uno shaker, dopodich\u00e9 versare il cocktail nel bicchiere utilizzando uno strainer."}
{"id": "7639856", "revid": "100032064", "url": "https://it.wikipedia.org/wiki?curid=7639856", "title": "La tecnica professionale", "text": ""}
{"id": "7639864", "revid": "1480390", "url": "https://it.wikipedia.org/wiki?curid=7639864", "title": "Storms (fiume)", "text": "Il fiume Storms \u00e8 un fiume situato nella provincia del Capo Orientale del Sudafrica. La foce del fiume si trova nel Parco nazionale Tsitsikamma."}
{"id": "7639865", "revid": "486946", "url": "https://it.wikipedia.org/wiki?curid=7639865", "title": "Fiume Storms", "text": ""}
{"id": "7639876", "revid": "767487", "url": "https://it.wikipedia.org/wiki?curid=7639876", "title": "Black Box BRD", "text": "Black Box BRD \u00e8 un documentario del 2001 diretto da Andres Veiel."}
{"id": "7639877", "revid": "767487", "url": "https://it.wikipedia.org/wiki?curid=7639877", "title": "Un dragon dans les eaux pures du Caucase", "text": "Un dragon dans les eaux pures du Caucase \u00e8 un documentario del 2005 diretto da Nino Kirtadze."}
{"id": "7639878", "revid": "767487", "url": "https://it.wikipedia.org/wiki?curid=7639878", "title": "Le papier ne peut pas envelopper la braise", "text": "Le papier ne peut pas envelopper la braise \u00e8 un documentario del 2007 diretto da Rithy Panh."}
{"id": "7639884", "revid": "767487", "url": "https://it.wikipedia.org/wiki?curid=7639884", "title": "Komunia", "text": "Komunia \u00e8 un documentario del 2016 diretto da Anna Zamecka."}
{"id": "7639885", "revid": "1522738", "url": "https://it.wikipedia.org/wiki?curid=7639885", "title": "Alleanza Tripartita", "text": "L'Alleanza Tripartita (in inglese e afrikaans \"Tripartite Alliance\") \u00e8 una coalizione elettorale sudafricana composta da tre distinti soggetti politici:\nLa coalizione, presente dagli anni 1990, \u00e8 sempre in maggioranza."}
{"id": "7639887", "revid": "1464699", "url": "https://it.wikipedia.org/wiki?curid=7639887", "title": "Santuario del Buoncammino", "text": ""}
{"id": "7639889", "revid": "767487", "url": "https://it.wikipedia.org/wiki?curid=7639889", "title": "Winter Nomads", "text": "Winter Nomads (\"Hiver nomade\") \u00e8 un documentario del 2012 diretto da Manuel von St\u00fcrler."}
{"id": "7639890", "revid": "8596", "url": "https://it.wikipedia.org/wiki?curid=7639890", "title": "Fellini, sono un gran bugiardo", "text": ""}
{"id": "7639893", "revid": "486946", "url": "https://it.wikipedia.org/wiki?curid=7639893", "title": "W\u0142odzimierz Lewoniewski", "text": ""}
{"id": "7639896", "revid": "767487", "url": "https://it.wikipedia.org/wiki?curid=7639896", "title": "Evaporazione dell'uomo", "text": "Evaporazione dell'uomo (\u4eba\u9593\u84b8\u767a) \u00e8 un film del 1967 diretto da Sh\u014dhei Imamura.\nTrama.\nSuperficialmente, \u00e8 un documentario su un uomo comune che - come molti giapponesi ogni anno - scompare senza lasciare traccia, lasciandosi alle spalle il lavoro e la fidanzata. Imamura, tuttavia, porta la narrazione in direzioni inaspettate, costringendo lo spettatore a mettere in discussione ci\u00f2 che \u00e8 realt\u00e0 e ci\u00f2 che potrebbe essere una finzione."}
{"id": "7639897", "revid": "536103", "url": "https://it.wikipedia.org/wiki?curid=7639897", "title": "Ivan Kukuljevi\u0107 Sakcinski", "text": "Biografia.\nKukuljevic Sakcinski, di nobile famiglia, svolse la carriera di studi nelle scuole di Varazdin e nell'Universit\u00e0 di Zagabria, dove studi\u00f2 filosofia nel 1833. \nSubito dopo sospese gli studi per unirsi alla scuola cadetti a Krom\u011b\u0159\u00ed\u017e. \nDal 1835 Kukuljevic Sakcinski prest\u00f2 servizio a Vienna, l'anno seguente divent\u00f2 ufficiale e nel 1840 fu trasferito a Milano. \nA Vienna incontr\u00f2 esponenti di spicco della rinascita nazionale croata e divent\u00f2 un esponente principale del movimento illirico.\nLasci\u00f2 l'esercito nel 1842 e lavor\u00f2 come giudice nelle regioni di Zagabria e Vara\u017edin.\nNel Parlamento croato Kukuljevic Sakcinski ha tenuto il primo discorso in lingua croata il 2 maggio 1843, chiedendo di utilizzarla come lingua ufficiale nelle scuole e negli uffici croati. \nDopo il suo ulteriore discorso del 23 gennaio 1847, in cui conferm\u00f2 le sue richieste, il Parlamento introdusse la lingua croata come \"lingua diplomatica\" e lingua ufficiale di uso pubblico.\nNel 1848 Kukuljevic Sakcinski si impegn\u00f2 per convocare il Congresso slavo a Praga. \nDopo la rivoluzione del 1848 si ritir\u00f2 temporaneamente dalla politica.\nDue anni dopo Kukuljevic Sakcinski fond\u00f2 la \"Societ\u00e0 di storia jugoslava\" (\"Dru\u0161tvo povjestnicu jugoslavensku\", 1850), di cui fu segretario e presidente. \nDal 1860 lavor\u00f2 come archivista realizzando un moderno servizio di archiviazione. \nTorn\u00f2 in politica nel 1861, diventando fino al 1867 prefetto della contea di Zagabria, oltre che uno dei fondatori del Partito Popolare Indipendente (1863), in cui si dimostr\u00f2 concorde con la politica di Ivan Ma\u017eurani\u0107.\nFu presidente di Matica hrvatska, istituzione culturale e scientifica, dal 1874 fino alla sua morte. \nDal 1886 Kukuljevic Sakcinski \u00e8 stato membro onorario dell'Accademia croata delle Scienze e delle Arti.\nScrittore e storico.\nKukuljevic Sakcinski si dedic\u00f2 all'attivit\u00e0 letteraria scrivendo drammi con contenuto storico, come il primo dramma 'illirico' \"Juran e Sofia\" (\"Juran i Sofija\", 1839) e \"Il turcizzato\" (\"Poturica\", 1867), che ottennero un grande successo; la tragedia \"Marula\" (1879); le raccolte di poesie \"Slavjanka\" (\"Slavjanke\" 1848) e \"Poesie storiche\" (\"Povijesne pjesme\", 1874), di argomento patriottico e di stile romantico.\nViaggi\u00f2 in numerosi Paesi europei, tra i quali, la Bosnia, l'Albania, la Grecia e l'Italia, dal 1854 al 1873, per raccogliere materiale per le opere storiche. \nKukuljevic Sakcinski pubblic\u00f2 il primo lessico biografico artistico degli slavi del sud in cinque volumi, la prima bibliografia della storia dell'arte nazionale (1858-1860), scrisse monografie e articoli su artisti croati, centri storici e monumenti artistici, tra i quali, \"Giulio Clovio\" (\"Julije Klovi\u0107\", 1847); \"Doga\u0111aji Medvedgrada\" (1854); \"Andrea Schiavone\" (\"Andrija Meduli\u0107\", 1863). \nCome archivista pubblic\u00f2 l\"Archivio per la storia slavo-meridionale\" (\"Arkiv za povjestnicu jugoslavensku\", 1851-1875).\nCome storico pubblic\u00f2 diverse raccolte di fonti per la storia croata, come \"Iura regni Croatiae, Dalmatiae et Slavoniae\" (\"Prava kraljevstva Hrvatske, Dalmacije i Slavonije\", 1861-1862).\nCollabor\u00f2 con numerose riviste, nelle quali con approccio interdisciplinare approfond\u00ec la storia del diritto, le relazioni economiche e sociali, le strutture statali e la Chiesa, le tradizioni popolari, la vita quotidiana e gli eventi scientifici e culturali.\nComplessivamente Kukuljevic Sakcinski lavor\u00f2 in numerose discipline: la storiografia, l'archivistica, la bibliografia, la letteratura, l'epigrafia, l'archeologia, l'etnologia, la musicologia e la filologia.\nKukuljevic Sakcinski diede le basi della storiografia moderna croata del XIX secolo.\nI suoi lavori sono stati tradotti in ceco, tedesco, francese, polacco, russo, slovacco e sloveno."}
{"id": "7639910", "revid": "1318658", "url": "https://it.wikipedia.org/wiki?curid=7639910", "title": "Mariano Luis de Urquijo", "text": "Ricopr\u00ec la carica di Segretario di Stato del Regno di Spagna sotto il regno di Carlo IV dal 12 febbraio 1799 al 13 dicembre 1800 e successivamente sotto il regno di Giuseppe Bonaparte tra il 7 luglio 1808 ed il 27 giugno 1813. Di idee illuministe cerc\u00f2 di limitare il potere della Santa Inquisizione spagnola, inimicandosi sia il clero che la Santa Sede. Quando l'Impero francese invase la Spagna e insedi\u00f2 Giuseppe Bonaparte come nuovo sovrano, Urquijo ader\u00ec al nuovo governo insediatosi, sperando cos\u00ec di portare avanti la sua politica anti-cattolica. Con la ritirata dei francesi dalla Spagna, fu dichiarato fuorilegge e costretto a vivere in esilio a Parigi dove mor\u00ec nel 1817\nFormazione e attivit\u00e0 diplomatica.\nNato da una famiglia basca di nobili origini, studi\u00f2 legge prima a Madrid e poi a Salamanca, dove fu compagno di studi del poeta e giurista Juan Mel\u00e9ndez Vald\u00e9s, con il quale condivise gli entusiasmi per lo spirito illuminista. Trascorse diverso tempo in Irlanda, prima di entrare nella compagine diplomatica spagnola sotto la protezione del conte di Aranda e del Conte di Floridablanca.&lt;br&gt;\nNel 1791 pubblic\u00f2 una traduzione in spagnolo dell'opera \"La Mort de C\u00e9sar\" di Voltaire messa all'Indice dei libri proibiti dalla Chiesa cattolica, per questo motivo venne fatto oggetto di accuse e persecuzioni da parte della Congregazione per la dottrina della fede, che portarono al suo confino a Pamplona e l'obbligo, dopo la sollevazione dal confino, di dover risiedere in uno dei comuni della provincia di Biscaglia.&lt;br&gt; \nAlla traduzione dell'opera di Voltaire accompagn\u00f2 un \"pamphlet\" polemico dal titolo \"Discurso sobre el estado de nuestros teatros y la necesidad de su reforma\", nel quale sosteneva una forte critica contro il teatro spagnolo settecentesco, avocando come soluzione la necessit\u00e0 di tornare alle regole neoclassiche.\nGrazie alla protezione e all'intervento del Conte di Aranda, Urquijo si liber\u00f2 dalla persecuzione della Santa Inquisizione spagnola, e venne nominato \"Segretario di Gabinetto\" presso la \"Secretar\u00eda de Estado\" sotto la presidenza dello stesso Conte di Aranda nel 1792.&lt;br&gt;\nIl 5 febbraio 1796 fu nominato Segretario dell'ambasciata spagnola a Londra, a dispetto delle sue simpatie filo-francesi, ed appena pochi giorni dopo, il 12 febbraio 1796 venne eletto alto funzionario del Segretario di Stato. Durante il suo incarico, in onore delle sue visioni illuministe, cerc\u00f2 di limitare il pi\u00f9 possibile l'influenza politica e culturale della Santa Inquisizione, inimicandosi ulteriormente la Santa Sede; come segno di questa politica culturale anti-clericale, nomin\u00f2 Francisco Goya come primo pittore di Corte (\"pintor de C\u00e1mara\").\nSegretario di Stato (febbraio 1799 - dicembre 1800).\nNel 1797, fu nominato ambasciatore spagnolo presso la Repubblica Batava ma le pessime condizioni di salute di Francisco de Saavedra costrinsero re Carlo IV a nominare Urquijo come Segretario di Stato al suo posto il 12 febbraio 1799. Approfittando dell'invasione francese dello Stato della Chiesa prima e della morte di Papa Pio VI nell'agosto 1799, Urquijo cerc\u00f2 di riconquistare alcune potest\u00e0 appartenenti in precedenza alla Chiesa spagnola e ora nelle mani del Papato e di istituire cos\u00ec una nuova realt\u00e0 ecclesiastica nazionale separata dalla curia romana, sulle orme della dottrina gallicana francese e dello scisma anglicano; tale tentativo \u00e8 stato chiamato dagli storici \"scisma Urquijo\". Sebbene godesse dell'appoggio di eminenti religiosi di simpatie gianseniste, come il vescovo di Salamanca Antonio Tavira Almaz\u00e1n, lo storico ecclesiastico Juan Antonio Llorente e lo storico illuminista Joaqu\u00edn Lorenzo Villanueva e di alcuni canonici di alto profilo appartenenti alla Collegiata di Sant'Isidoro di Madrid, come il giurista e liberale Jos\u00e9 de Espiga, il tentativo \"illuminato\" di una riforma ecclesiastica nazionale di Urquijo trov\u00f2 una forte opposizione all'interno delle gerarchie ecclesiastiche spagnole che risposero negativamente alle sue riforme soprattutto in reazione agli accadimenti successivi alla Rivoluzione francese, e fu quindi inesorabilmente destinato al fallimento.&lt;br&gt;\nLe difficolt\u00e0 politiche di Urquijo non si limitavano solo al perseguimento della sua politica di riforma ecclesiastica, ma anche ai pessimi rapporti con l'alleato francese, al quale la Spagna era legato dal Secondo Trattato di San Ildedfonso del 1796, che univa i due paesi in un'alleanza militare e strategica contro il comune avversario rappresentato dall'Inghilterra. Tuttavia, pur mantenendo fede ai termini dell'alleanza, Urquijo ebbe modo di lamentare come il Direttorio \"trattasse la Spagna come una provincia francese\"; i rapporti con la Francia si deteriorarono ulteriormente con la deposizione del Direttorio da parte di Napoleone Bonaparte a seguito del Colpo di Stato del 18 brumaio. Napoleone, infatti, aveva invisa la figura di Urquijo in qualit\u00e0 di Segretario di Stato spagnolo, soprattutto in virt\u00f9 della opposizione di quest'ultimo al progetto d'invasione francese del vicino Portogallo, spingendolo ad intavolare delle trattative segrete con l'Inghilterra nel mese di agosto del 1799.&lt;br&gt;\nIl 1\u00ba ottobre 1800 la politica espansionistica di Bonaparte costrinse il Segretario di Stato spagnolo Urquija a firmare il Terzo Trattato di San Ildefonso, con il quale la Spagna cedeva alla Francia di Napoleone il territorio di Nuova Orleans e della Louisiana.&lt;br&gt;\nL'inimicizia di Napoleone Bonaparte per Urquijo trov\u00f2 un valido alleato nella fazione fedele al re e vicina alla Chiesa Cattolica, definita \"beata\" o \"jesuita\", capitanata da un acerrimo avversario di Urquijo, Manuel Godoy, il quale cercava di arrestare l'ascesa e la carriera politica di Urquijo a corte, dal momento che costui aveva offuscato ed impedito le sue stesse ambizioni personali. Dopo l'elezione del nuovo pontefice nella persona di Pio VII, si ord\u00ec a corte una congiura orchestrata dal nunzio apostolico, monsignor Filippo Casoni e dallo stesso Godoy, volta a convincere il sovrano spagnolo che il Segretario di Stato Urquijo non solo era un pericolo per la chiesa spagnola ma anche per la stessa corona. Convinto da simili istanze, re Carlo IV esoner\u00f2 Urquijo dal suo incarico il 13 dicembre 1800, ordinandone l'allontanamento dalla corte con la proibizione categorica di intraprendere qualsiasi tentativo di contatto sia con il re che con la regina Maria Luisa di Borbone-Parma; ne segu\u00ec una vera e propria epurazione politica che colp\u00ec tutti i simpatizzanti di Urquijo e della sua riforma religiosa.&lt;br&gt;\nDurante il suo incarico di Segretario di Stato, Urquijo fu promotore delle attivit\u00e0 di ricerca ed esplorazione del naturalista tedesco Alexander von Humboldt, patrocinando in particolare i suoi viaggi di esplorazione nelle Americhe, fornendo all'esploratore approvvigionamenti e salvacondotti necessari per le sue imprese.\nL'esilio e il coinvolgimento nelle rivolte locali basche.\nCostretto all'esilio a Bilbao, Urquijo fu protagonista di una delle ultime rivolte locali note storicamente come \"Machinadas\", scoppiate per tutto il XVII secolo nei Paesi Baschi per motivazioni sia economiche che sociali. Questa rivolta in particolare \u00e8 identificata con il nome di \"Zamacolada\", dal leader basco Simon Bernardo Zamacola, il quale propose all'assemblea rappresentativa della \"Juntas Generales\" di Biscaglia riunitasi nel luglio 1804 una mozione per la creazione di un nuovo porto che avrebbe fatto concorrenza a quello di Bilbao. Pur di ottenere il consenso della corona, la \"Juntas Generales\" di Biscaglia offr\u00ec non solo di intitolare il nuovo porto al ministro Godoy, ma anche di riformare il sistema di organizzazione della leva militare locale in modo da permettere alla monarchia di fare cos\u00ec uso dei militari, fino ad allora reclutati per difendere unicamente la regione basca, anche al di fuori del contesto prettamente regionale. Quando nelle citt\u00e0 e nei villaggi baschi si diffuse la notizia che i giovani chiamati alla leva sarebbero stati costretti a combattere nell'esercito del re, si diffuse tra la popolazione un forte malcontento.\nIl 18 agosto 1804 venne convocata e si riun\u00ec una nuova assemblea nella \"elizate\" di Abando che contest\u00f2 l'approvazione da parte della precedente assemblea del nuovo piano di coscrizione alla leva in favore della monarchia, mentre nelle strade la popolazione in armi costrinse due deputati dell'assemblea generale, Jos\u00e9 Agust\u00edn Ib\u00e1\u00f1ez de la Renter\u00eda e Pedro Jim\u00e9nez Bret\u00f3n, insieme al sindaco di Abando Luis Marcelino Pereyra, i segretari dell'assemblea e un ex deputato, Pedro Francisco de Abenda\u00f1o, a trincerarsi nella sala consiliare della cittadina basca. Solo grazie all'intervento personale di Urquijo e dell'ammiraglio Jos\u00e9 de Mazarredo Salazar, in compagnia di altri notabili del luogo, i rivoltosi furono convinti a rilasciare gli ostaggi a patto di rimanere sotto la loro custodia personale.&lt;br&gt;\nForte delle sue convinzioni progressiste e riformiste, Urquijo si rese conto che la rivolta popolare era frutto della reazione contro le ingiustizie sociali che la riforma della leva militare aveva provocato; a tal proposito si offr\u00ec come mediatore tra i rivoltosi e la deputazione del \"Se\u00f1or\u00edo de Vizcaya\". Sedata la rivolta con l'intervento dell'esercito inviato per ordine di Carlo IV, nonostante non venisse provata alcuna complicit\u00e0 con i rivoltosi, venne decisa la sua espulsione dal \"Se\u00f1or\u00edo de Vizcaya\", cos\u00ec come di suo padre e dell'ammiraglio Salazar.&lt;br&gt;\nDurante il suo periodo di esilio, Urquijo scrisse le sue memorie che pubblic\u00f2 con il titolo \"Apuntes para la memoria sobre mi vida pol\u00edtica, persecuciones y trabajos padecidos en ella\".\nSegretario di Stato sotto il governo di Giuseppe Bonaparte (luglio 1808 - giugno 1813).\nNel 1808, quando le truppe francesi del generale Murat entrarono il 23 marzo a Madrid, Urqujia comprese il pericolo che questo evento avrebbe comportato per la corona spagnola, allertando invano personalmente lo stesso Ferdinando VII. Convinto di dover collaborare con i francesi, quando Giuseppe Bonaparte venne nominato Re di Spagna, Urquijo non solo lo riconobbe pubblicamente come nuovo sovrano ma accett\u00f2 di ricoprire nuovamente l'incarico di Segretario di Stato per conto del nuovo regime, il 7 luglio 1808. Spinto forse dalla speranza che la presenza francese avrebbe permesso di contrastare l'ultracattolicesimo ed il tradizionalismo retrogrado della corona spagnola, Urqujio si impegn\u00f2 a fondo per introdurre finalmente una Costituzione che avrebbe per sempre cancellato le ingiustizie sociali e politiche del suo paese. Fu per questo motivo che intraprese la stesura di alcune \"Reflexiones\" (\"Riflessioni\") che presero spunto dai principi che ispirarono il cosiddetto \"Statuto di Baiona\", ovvero la Costituzione concessa dal governo napoleonico al Regno di Napoli il 20 giugno 1808. In esse Urqujio auspicava la soppressione dei diritti feudali e dei privilegi ecclesiastici, cos\u00ec come lo smantellamento degli ordini militari e la redistribuzione dei loro beni e capitali.&lt;br&gt;\nDopo la fuga precipitosa di Giuseppe Bonaparte dalla Spagna, il 27 giugno 1813 Urquijo fu costretto ad andare al seguito delle truppe francesi in ritirata. Nel 1814 fu a capo di una delegazione di esiliati \"afrancesados\" (ovvero simpatizzanti della dottrina illuministica e delle istanze politiche della Rivoluzione francese) volta a chiedere il perdono a Ferdinando VII, instauratosi nuovamente sul trono spagnolo. Tuttavia i suoi trascorsi anti-clericali e le inimicizie createsi nel corso del tempo a corte spinsero il sovrano spagnolo a non concedere alcun perdono ed anzi ad accusare Urquijo di alto tradimento per la sua collaborazione con il regime napoleonico.&lt;br&gt;\nCostretto all'esilio in maniera permanente e definitiva, Urquijo decise di prendere la cittadinanza francese e scelse di risiedere a Parigi, dove mor\u00ec il 3 maggio 1817, e venne sepolto nel cimitero monumentale di cimitero di P\u00e8re-Lachaise."}
{"id": "7639911", "revid": "775504", "url": "https://it.wikipedia.org/wiki?curid=7639911", "title": "FremantleMedia", "text": ""}
{"id": "7639912", "revid": "742538", "url": "https://it.wikipedia.org/wiki?curid=7639912", "title": "Bellonari", "text": "I bellonari erano i sacerdoti di Bellona, nell'antica Roma.\nPrima di essere ammessi al sacerdozio, i bellonari erano obbligati di lasciarsi fare un'incisione ad un braccio come segno indicante che questa divinit\u00e0 non voleva essere onorata che col sangue. Anche quando celebravano le feste del loro nume si facevano dei tagli nelle braccia o nelle gambe, ed offrivano in sacrifizio il sangue che ne usciva. Con l'andar del tempo, queste ferite non furono pi\u00f9 inflitte, ma simulate. L'Imperatore Commodo annull\u00f2 questa pratica e li costrinse a tagliarsi come un tempo. \nIl giorno che celebravano la festa della dea, i bellonari correvano per le strade come forsennati, con una spada sguainata in ciascuna mano. Appena avessero terminate le loro corse ed i loro sacrif\u00ecci, ognuno si affrettava a consultarli, perch\u00e9 si credeva che avessero il dono di predire il futuro, dato che avevano la fama di annunciare sempre la presa di qualche citt\u00e0 o la sconf\u00ectta dei nemici."}
{"id": "7639923", "revid": "124123", "url": "https://it.wikipedia.org/wiki?curid=7639923", "title": "Kim Staal", "text": "Carriera.\nNel corso della sua carriera ha indossato, tra le altre, le maglie di Malm\u00f6 IF (1996-2001), Modo Hockey (2001-2003), MIF Redhawks (2003/04), Malm\u00f6 Redhawks (2004/05), Milwaukee Admirals (2006-07), Link\u00f6pings HC (2007/08) e HV71 (2008/09).\nCon la nazionale danese ha preso parte a diverse edizioni dei campionati mondiali a partire da quella del 2003."}
{"id": "7639925", "revid": "486946", "url": "https://it.wikipedia.org/wiki?curid=7639925", "title": "Parco urbano dell'antichissima Citt\u00e0 di Sutri", "text": ""}
{"id": "7639927", "revid": "92723", "url": "https://it.wikipedia.org/wiki?curid=7639927", "title": "Dmitrij Bykov (scrittore)", "text": "Biografia.\nSi \u00e8 laureato presso la facolt\u00e0 di giornalismo dell'Universit\u00e0 statale di Mosca. Ha insegnato letteratura e storia della letteratura sovietica nelle scuole secondarie di Mosca. Come giornalista e critico, ha scritto per la rivista \"Ogon\u00ebk\" dal 1993. \nHa ottenuto riscontro e riconoscimenti per la sua biografia di Boris Pasternak, pubblicata nel 2005. La biografia ha ottenuto il Premio Nazionale Bestseller (\u041d\u0430\u0446\u0438\u043e\u043d\u0430\u043b\u044c\u043d\u044b\u0439 \u0431\u0435\u0441\u0442\u0441\u0435\u043b\u043b\u0435\u0440, \"Nacionlal'nyj Bestseller\") nel 2006 e il Premio \"Grande Libro\" (\u0411\u043e\u043b\u044c\u0448\u0430\u044f \u041a\u043d\u0438\u0433\u0430, \"Bol'\u0161aja Kniga\"). In seguito ha scritto le biografie di Maksim Gor'kij e Bulat Okud\u017eava.\nNel 2009 \u00e8 stato nominato assistente redattore-capo della rivista \"Profile\". Insieme all'attore Michail Efremov ha creato il progetto \"Citizen Poet\", in cui Efremov legge poesie scritte da Bykov, contenenti di solito critiche e satira riguardo alla societ\u00e0, alla politica e alla cultura russa contemporanea. In origine il progetto era trasmesso anche dal canale televisivo Do\u017ed', ma poi \u00e8 stato chiuso perch\u00e9 le poesie erano troppo critiche nei confronti del governo russo. Fu quindi ospitato in formato audio dalla stazione radiofonica Echo di Mosca."}
{"id": "7639928", "revid": "486946", "url": "https://it.wikipedia.org/wiki?curid=7639928", "title": "Eugenio in via di Gioia", "text": ""}
{"id": "7639929", "revid": "1573940", "url": "https://it.wikipedia.org/wiki?curid=7639929", "title": "Dmitrij Bykov", "text": "Carriera.\nLa sua carriera \u00e8 iniziata in IHL nella stagione 1995-96 con il CSK VVS Samara. Nella stagione 1997/98 ha indossato le maglie di HC Lada Togliatti e Torpedo Yaroslavl. \nDalla stagione 1999/2000 alla stagione 2001/02 ha giocato con l'Ak Bars Kazan. Nel 2002/03 ha militato in NHL con i Detroit Red Wings, prima di tornare all'Ak Bars Kazan, in cui ha giocato fino al 2005. Dopo una stagione all'HC Dinamo Mosca (2005/06), ha giocato con il Khimik Moscow Oblast (2006-2008) e con l'Atlant Moskovskaja Oblast' (2008-2010).\nCon la nazionale danese ha preso parte a quattro edizioni dei campionati mondiali (1999, 2002, 2004 e 2006), conquistando la medaglia d'argento in quella del 2002."}
{"id": "7639930", "revid": "1464699", "url": "https://it.wikipedia.org/wiki?curid=7639930", "title": "Santuario della Madonna del Buoncammino", "text": ""}
{"id": "7639938", "revid": "767487", "url": "https://it.wikipedia.org/wiki?curid=7639938", "title": "Frode sul mercato dei cambi", "text": "La frode sul mercato dei cambi (meglio conosciuto con il termine Forex) \u00e8 un sistema utilizzato nell\u2019intento di truffare i trader (o apprendisti trader). La frode non indica un solo e unico metodo che porta a questa truffa, ma ne esistono diversi.\nChiusura affrettata.\nTra le truffe pi\u00f9 diffuse, si trovano i siti che incassano i soldi degli investitori e che chiudono i battenti da un giorno all\u2019altro. Questi trader non sono quindi in grado di recuperare pi\u00f9 i propri soldi.\nPubblicit\u00e0 ingannevole.\nLa truffa di gran lunga pi\u00f9 diffusa consiste nel convincere l\u2019internauta, attraverso numerose pubblicit\u00e0 ingannevoli, che si arricchir\u00e0 molto rapidamente senza il minimo sforzo e con pochissimo capitale di partenza. Il rischio di perdita non viene quindi menzionato. L\u2019attrattiva del guadagno, la mancanza di informazione e di formazione sono i tre principali vettori che sono all\u2019origine di queste perdite subite dagli apprendisti trader. Questi ultimi non hanno soprattutto la formazione per utilizzare correttamente la leva finanziaria che ha quindi delle conseguenze disastrose.\nFrequenza.\nLe frodi sono sempre pi\u00f9 numerose, soprattutto tramite Internet. In Italia, le autorit\u00e0 di vigilanza per quanto riguarda i mercati e gli intermediari finanziari sono principalmente la Consob e la Banca d\u2019Italia, ma anche il Ministero dell\u2019economia e delle finanze. In particolare, secondo quanto stabilito dall\u2019articolo 5 del TUF (Testo Unico della Finanza), la Consob \u00e8 competente per la trasparenza e la correttezza dei comportamenti nell\u2019ambito finanziario e la Banca d\u2019Italia per il contenimento del rischio, la stabilit\u00e0 patrimoniale e la sana e prudente gestione degli intermediari. Nel 2017, l\u2019ACF (Arbitro per le Controversie Finanziarie), organismo di risoluzione stragiudiziale delle controversie tra risparmiatori ed intermediari, istituito dalla Consob, ha ricevuto 1839 ricorsi, di cui 1469 ammessi, con 5,2 milioni di euro di risarcimenti complessivamente riconosciuti.\nIn particolare, per quanto riguarda proprio le frodi sul mercato dei cambi, sul sito della Consob sono presenti diversi consigli e link utili che mettono in guardia contro le numerose truffe di alcune piattaforme online di trading. Oltre a ci\u00f2, la\nConsob provvede ad autorizzare alcune piattaforme di trading e a tenere monitorato il loro operato al fine di tutelare gli investitori italiani. Per esempio, nel 2015 e nel 2016, sono state 44 le comunicazioni a tutela dei risparmiatori (\u201cwarning\u201d) riguardanti soggetti operanti soprattutto tramite Internet, mentre le segnalazioni all\u2019Autorit\u00e0 Giudiziaria sono aumentate da 63 a 77 dal 2015 al 2016. Questo tipo di frodi non riguarda ovviamente solo l\u2019Italia. Per esempio, in Francia, tra il 2009 e il 2012, sarebbero state segnalate 13000 vittime, con una perdita totale di 175 milioni di euro. Sempre in Francia, l\u2019Autorit\u00e9 des March\u00e9s Financiers (AMF, in italiano: Autorit\u00e0 dei Mercati Finanziari) ha ricevuto nel corso dei primi sette mesi del 2014 un totale di 810 denunce, ovvero pi\u00f9 del totale del 2013 . Dal 2008, il trading di valute \u00e8 diventato, secondo Michael Dunn della Commodity Futures Trading Commission degli Stati Uniti, la \"frode del giorno\" ."}
{"id": "7639939", "revid": "124123", "url": "https://it.wikipedia.org/wiki?curid=7639939", "title": "Vja\u010deslav Bucaev", "text": ""}
{"id": "7639941", "revid": "599013", "url": "https://it.wikipedia.org/wiki?curid=7639941", "title": "Egor Podomackij", "text": ""}
{"id": "7639942", "revid": "200568", "url": "https://it.wikipedia.org/wiki?curid=7639942", "title": "Lipe", "text": ""}
{"id": "7639943", "revid": "1233442", "url": "https://it.wikipedia.org/wiki?curid=7639943", "title": "Essilor Luxottica", "text": ""}
{"id": "7639946", "revid": "124123", "url": "https://it.wikipedia.org/wiki?curid=7639946", "title": "Dmitrij Ju\u0161kevi\u010d", "text": ""}
{"id": "7639961", "revid": "729019", "url": "https://it.wikipedia.org/wiki?curid=7639961", "title": "Thomas P\u00f6ck", "text": "Carriera.\nIn NHL ha giocato con New York Rangers (2003/04, 2005-2007, 2007/08) e New York Islanders (2008/09). Inoltre ha vestito le maglie di Hartford Wolf Pack (in quattro periodi dal 2004 al 2008 in AHL), Charlotte Checkers (2004/05), Rapperswil-Jona Lakers (2009-2011 in NLA), Modo Hockey (2011/12), Lake Erie Monsters (2012/13), EC KAC (2013-2016) e Graz 99ers (dal 2016).\nCon la nazionale austriaca ha preso parte a due edizioni dei Giochi olimpici invernali (2002 e 2014) e a cinque edizioni dei campionati mondiali (2002, 2003, 2004, 2005 e 2013)."}
{"id": "7639962", "revid": "124123", "url": "https://it.wikipedia.org/wiki?curid=7639962", "title": "Thomas Koch", "text": "Carriera.\nHa indossato le maglie di EC Klagenfurt AC (1999-2004, 2011-2015), Lule\u00e5 HF (2004-2006) e EC Red Bull Salisburgo (2006-2011)."}
{"id": "7639966", "revid": "124123", "url": "https://it.wikipedia.org/wiki?curid=7639966", "title": "Daniel Welser", "text": "Carriera.\nNel corso della sua carriera ha indossato le maglie di EC Klagenfurt AC (1999-2000, 2000-2005), Team Telekom Austria (1999/2000), Skellefte\u00e5 AIK (2005-2007) e EC Red Bull Salisburgo (2007-2017)."}
{"id": "7639967", "revid": "276451", "url": "https://it.wikipedia.org/wiki?curid=7639967", "title": "Bumbaran", "text": ""}
{"id": "7639968", "revid": "212348", "url": "https://it.wikipedia.org/wiki?curid=7639968", "title": "Lautaro (nome)", "text": "Origine e diffusione.\n\"Lautaro\" \u00e8 la forma ispanizzata del nome \"Lef-Traru\", che in mapudungun, la lingua del popolo amerindo dei Mapuche, significava \"falco (\"tharu\" o \"traru\") veloce (\"lef\" o \"lev\").\nIl nome, diffuso principalmente in Sudamerica, fu portato da Lautaro, un capo militare Mapuche vissuto in Cile nel XVI secolo e protagonista di una guerra contro gli Spagnoli, nota come guerra di Arauco."}
{"id": "7639983", "revid": "344503", "url": "https://it.wikipedia.org/wiki?curid=7639983", "title": "Rocketman (film 2019)", "text": "Rocketman \u00e8 un film del 2019 diretto da Dexter Fletcher.\nLa pellicola, vincitrice del premio Oscar per la miglior canzone, narra la vita di Elton John, interpretato da Taron Egerton, a partire dalla Royal Academy of Music fino ad arrivare agli anni '80.\nTrama.\nStati Uniti, 1983. Un Elton John depresso e stanco del suo continuo abuso di alcol e droghe, decide di recarsi in un centro di riabilitazione per confrontarsi e riuscire a star bene, iniziando cos\u00ec a parlare al gruppo della sua vita attraverso flashback.\nSiamo a Londra nella seconda met\u00e0 degli anni cinquanta. Reginald Dwight \u00e8 un ragazzo molto timido che vive con sua madre Sheila e sua nonna Ivy; il padre Stanley, un ufficiale dell'esercito britannico, spesso assente per via del suo lavoro, \u00e8 poco attaccato alla sua famiglia. Il giovane Dwight non trascorre un'infanzia felice e successivamente viene turbato nel vedere sua madre che tradisce il marito con un altro uomo, portando la famiglia a disgregarsi completamente. Nel frattempo il ragazzo mostra un notevole talento nel suonare il pianoforte, inizialmente ad orecchio e poi con un maestro.\nCon la fine degli anni cinquanta e l'inizio dei primi anni sessanta Reginald, col supporto di sua nonna, si iscrive alla Royal Academy of Music. Poco tempo dopo scopre e si appassiona al rock, iniziando a esibirsi in vari locali londinesi ed entrando anche in una band chiamata Bluesology. Giorni pi\u00f9 tardi incontra un manager, che in quei giorni ospita una banda di cantanti afroamericani, specializzati in genere soul: \u00e8 l\u00ec che Reginald Dwight, colpito dal carisma e dal modo di fare del solista, decide di cambiare il proprio nome in Elton John. Successivamente inizia a scrivere canzoni e prova a trovare successo con la casa discografica DJM Records di Dick James, sotto la direzione di Ray Williams. Nel 1964, in un bar poco vicino allo studio di registrazione, incontra Bernie Taupin, un giovane scrittore di testi: i due iniziano una collaborazione che li porter\u00e0 in breve tempo a diventare due dei compositori pi\u00f9 influenti di quel periodo, oltre a buoni amici. Nel frattempo l'omosessualit\u00e0 di Elton \u00e8 sempre pi\u00f9 conclamata, anche se questo deve ancora acquisirne consapevolezza.\nInizialmente lo studio di registrazione si dimostra scettico nei confronti dei due giovani artisti, ma la svolta avvenne nel 1970, quando i due, in cerca di un posto per scrivere e mettere in atto le proprie canzoni, tornano nella casa d'infanzia del giovane Dwight. Un pomeriggio, mentre Taupin si fa la barba, Elton compone \"Your Song\" con il testo di Bernie e la canzone ha un successo enorme, con i due che iniziano ad essere conosciuti non solo a livello nazionale, ma anche internazionale. Ben presto Ray decide di fare una mossa azzardata, mandando Elton, Bernie e Ray a Los Angeles a tenere due concerti al Troubadour, un famoso locale di Los Angeles, nel quale la sera del debutto Elton canta \"Crocodile Rock\". Ben accettato dalla critica, Elton diviene popolare anche oltreoceano. La sera successiva i due si recano a una festa a casa di Cass Elliot, durante la quale Bernie viene abbordato da una ragazza; la sera stessa Elton conosce il giovane manager John Reid e i due, dopo aver preso un bicchiere di Dom P\u00e9rignon, consumano un rapporto sessuale.\nElton, che si affeziona subito a Reid, vede la sua popolarit\u00e0 crescere giorno dopo giorno. Nel 1972, insieme a Kiki Dee, compone \"Don't Go Breaking My Heart\" e questo suscita l'ira di John Reid, che rimprovera ad Elton di vivere ancora con sua madre e di dover pensare pi\u00f9 in grande. Con il passare del tempo Elton John, da ragazzo timido e impacciato, diviene un'icona, nonch\u00e9 un alcolizzato e un tossicodipendente. Dopo aver iniziato un relazione con John, Reid costringe Elton a rivelare ai suoi genitori che \u00e8 omosessuale: dopo aver rincontrato suo padre e i suoi due nuovi figli, a cui Stanley si mostra molto legato, Elton non riesce a dirgli la verit\u00e0 e cos\u00ec, dopo un breve dialogo, torna in lacrime in auto, deciso a chiudere per sempre con lui; poco dopo si ferma a una cabina telefonica, da dove chiama sua madre per dirle che \u00e8 gay. Questa, gi\u00e0 a conoscenza della sessualit\u00e0 di Elton, lo avvisa che facendo cos\u00ec sta scegliendo una vita dove rimarr\u00e0 per sempre solo e nessuno lo amer\u00e0 mai.\nEmotivamente distrutto, Elton viene costretto da John a continuare le sue esibizioni, in cui ad ognuna Elton peggiora sempre di pi\u00f9. Una mattina Elton, dopo un'altra notte a base di sesso, alcol e droghe, trova John intento a tradirlo con il suo assistente e decide cos\u00ec di interrompere la loro relazione. Lo stesso giorno Elton organizza un party in piscina e, dopo essere caduto in depressione, si abbandona ad alcol e droghe, tentando il suicidio saltando in piscina. Poco tempo dopo essersi ripreso, Elton ha un matrimonio di breve durata con Renate Blauel, ma a causa della sua omosessualit\u00e0, decide di divorziare. Dopo aver litigato con sua madre e con Bernie, un Elton agitato, infuriato e depresso, decide di fare uso di pillole e di droghe che gli provocano un attacco di cuore, che per\u00f2 gli viene subito curato in modo che si riprenda per le esibizioni organizzate da Reid.\nDopo numerosi concerti, per via del suo stato di salute, una sera, prima di iniziare un nuovo concerto, Elton capisce che non era quella la vita che aveva immaginato e decide cos\u00ec di abbandonare il palco ed entrare in riabilitazione. \u00c8 cos\u00ec che finisce il flashback e torniamo nel presente: Elton John, dopo aver fatto pace con i suoi demoni, abbandona definitivamente l'uso di droghe e alcol. Decide di riconciliarsi con il suo unico e solo amico Bernie, il quale gli lascia la canzone \"I'm Still Standing\". Inizialmente Elton \u00e8 preoccupato, pensando che senza alcol o droghe non potr\u00e0 pi\u00f9 esibirsi, ma poi, rendendosi conto che non gli occorrono, torna ad avere fiducia in s\u00e9 stesso, ritornando cos\u00ec il compositore che tutti amavano. Dopo aver completato il suo ciclo di riabilitazione, Elton rimase sobrio per pi\u00f9 di 28 anni e apr\u00ec una fondazione contro l'AIDS. Lui e Bernie rimasero migliori amici e oggi Elton \u00e8 sposato con David Furnish, con il quale ha due figli.\nProduzione.\nIl budget del film \u00e8 stato di 40 milioni di dollari.\nLa prima versione del film durava 158 minuti, da cui il regista, in accordo con la Paramount Pictures, ha tagliato personaggi e storie relative alla vita sentimentale di Elton John, incentrandosi sul percorso di riabilitazione da sostanze stupefacenti e sul successo ottenuto dal cantante.\nColonna sonora.\n\"Rocketman: Music from the Motion Picture\" viene distribuita da Virgin EMI Records e Interscope Records su CD e in formato digitale dal 24 maggio 2019; la colonna sonora contiene ventidue brani, tra cui le canzoni pi\u00f9 famose di Elton John e la canzone originale \"(I'm Gonna) Love Me Again\", composta appositamente per la pellicola, cantata in duetto dal cantante stesso insieme all'attore Taron Egerton.\nPromozione.\nIl primo trailer del film viene diffuso il 1\u00ba ottobre 2018.\nDistribuzione.\nLa pellicola, inizialmente programmata per il 17 maggio 2019, \u00e8 stata presentata in anteprima mondiale e fuori concorso al Festival di Cannes 2019 il 16 maggio, venendo distribuita nelle sale cinematografiche italiane a partire dal 29 maggio 2019 ed in quelle statunitensi dal 31 maggio.\nDivieti.\nIn Russia il film \u00e8 stato vietato ai minori di 18 anni; sono stati tagliati cinque minuti dal film, cio\u00e8 tutte le scene che fanno riferimento all'omosessualit\u00e0 di Elton John e all'uso di droghe, ed \u00e8 stato eliminato anche il testo informativo nei titoli di coda, dove si informa il pubblico che il cantante vive tuttora col marito e coi loro figli.\nIn Egitto il film \u00e8 stato bandito a causa dell'omosessualit\u00e0 di Elton John, mentre nelle Samoa la pellicola viene bandita a causa dei \"rapporti omosessuali ritratti sullo schermo che violano la legge e non si addicono al credo culturale e cristiano dello Stato\".\nAccoglienza.\nIncassi.\nIl film ha incassato nel Nord America e nel resto del mondo, per un totale di in tutto il mondo.\nCritica.\nAlla fine della proiezione al Festival di Cannes, il film ha ricevuto una standing ovation.\nSull'aggregatore Rotten Tomatoes riceve il 90% delle recensioni professionali positive con un voto medio di 7,6 su 10 basato su 303 critiche, mentre su Metacritic ottiene un punteggio di 70 su 100 basato su 49 recensioni. Peter Bradshaw del \"The Guardian\" lo ha definito \"un onesto, sentito omaggio alla musica di Elton John e la sua immagine pubblica\", mentre per Maurizio Porro del \"Corriere della Sera\" il film \"eccede volentieri divertendo, \u00e8 opulento, ma infine vince: un musical che si trascina dietro la vita\".\nSul sito Internet Movie Database \"Rocketman\" si posiziona al decimo posto dei film del 2019 col voto pi\u00f9 alto del pubblico, con un 7,4.\nKylie Hemmert e Grant Hermanns, critici di ComingSoon.net, posizionano il film al secondo posto tra i migliori del 2019."}
{"id": "7639987", "revid": "92723", "url": "https://it.wikipedia.org/wiki?curid=7639987", "title": "Nembo II Daytona", "text": "La Nembo II Daytona \u00e8 una vettura ad alte prestazioni realizzata dalla Carrozzeria Modenese Neri &amp; Bonacini nel 1966.\nLa produzione di 5 esemplari prevedeva l'adozione di un telaio Iso Rivolta con motorizzazione iniziale V8 Chevrolet. Le Nembo Daytona, insieme alla Nembo Ferrari e alle Nembo Lancia, rappresentano esempi di design di altissimo livello al punto che le quotazioni raggiunte per questa auto sono tra le pi\u00f9 alte in assoluto.\nStoria.\nAl progetto Nembo II si arriva quasi per caso e la nascita di questa vettura, come spesso succedeva negli anni '60, \u00e8 conseguenza delle richieste bizzarre di particolari facoltosi clienti. Carlo Bernasconi, comasco, noto imprenditore dell'epoca e grande appassionato di auto sportive, sull'onda della eccezionale successo di quel periodo dovuto alla creativit\u00e0 dei modelli sfornati dai designer italiani, decide di creare un piccolo lotto di 5 vetture, sportive, potenti e leggere, da vendere nel mercato americano cui aveva contatti e grandi amici.\nAffida il compito di realizzare la piccola serie di vetture (che Neri chiamer\u00e0 \u201cbozze\u201d) e alla quale sembra aver dato personalmente un proprio contributo estetico al disegno della linea, alla carrozzeria Neri e Bonacini di Modena, gi\u00e0 nota per aver realizzato prototipi per marche pi\u00f9 blasonate come Lancia e Ferrari.\nLe auto realizzate, inizialmente senza nome definito e specifico, come avveniva per tutte le creazioni artigianali di Neri e Bonacini, vennero battezzate dalla stampa specializzata con \u201cIso Daytona\u201d, Iso Nembo o ancora \u201cStrale Daytona 6000GT\u201d oppure \u201cNembo II\u201d (giocando sul significato del vocabolo Nembo cio\u00e8 'nel cielo' ovvero un riferimento alle divinit\u00e0 invece del semplice acronimo NEri Modena BOnacini. \nCon certezza si conoscono 3 esemplari attualmente in circolazione. Di altri 2 non si hanno notizie.\nTelaio e carrozzeria.\nIl telaio.\nPer la realizzazione di questa piccola serie venivano utilizzati telai gi\u00e0 pronti della Iso Rivolta. Il passo della Nembo II misura 2500 mm che \u00e8 lo stesso adottato dal telaio Grifo, mentre la IR 300 ha passo 2700 mm. Questo lascia presumere che fossero utilizzati telai Iso Grifo, forse privi di numero ai quali poi erano associati numeri della serie IR 300.\nIl telaio era realizzato in lamiera di acciaio saldata e non il classico telaio tubolare, questo perch\u00e9 si era visto forniva adeguata rigidit\u00e0 torsionale e estrema maneggevolezza. Inoltre lasciava libert\u00e0 creativa per quanto riguardava la carrozzeria che poteva cos\u00ec usufruire della versione aperta o chiusa a seconda delle richieste senza dover intervenire sui telai per rinforzarli.\nTale nuova impostazione telaistica la si deve in origine al cavalier Rivolta che chiese a Pier Luigi Raggi, tecnico esperto di lamiere e a Giotto Bizzarrini di progettare un telaio fatto di lamiere stampate e saldate a punti, molto pi\u00f9 adatto per la grande produzione in serie. Infatti l'ingegnere Rivolta aveva come idea base sempre la produzione di grandi quantit\u00e0 sia si trattasse di auto che di frigoriferi ed in tal senso chiese che venisse progettato il telaio della IR 300 e della Grifo.\nLa Nembo II utilizzando tale telaio, eredita le sospensioni anteriori che erano formate da doppi bracci di lunghezza diseguale con una barra antirollio. Quelle posteriori erano invece costituite da doppi bracci oscillanti e da un ponte De Dion con parallelogramma di Watt (della Grifo). Erano montati, sulle quattro ruote, delle molle elicoidali e degli ammortizzatori telescopici idraulici. \nLa carrozzeria.\nLa carrozzeria era basata su pannelli in alluminio e acciaio saldati sul telaio in lamiera sagomata. \nAl progetto Nembo II si arriva quasi per caso. Fondamentali furono gli studi effettuati dall'ingegnere Bizzarrini riguardo alla telaistica e allo studio dei motori americani V8 al banco prove della Iso Rivolta, dove approda nel 1965 chiamato dall'ingegnere Rivolta per la realizzazione di un prototipo destinato alle corse: la IR 300 GT (Gran Turismo). \nBizzarrini, nei primi anni '60 (1963) alla Neri e Bonacini sviluppa la ASA 1000 e proprio in quella collaborazione getter\u00e0 le basi per il progetto Nembo II fornendo ai geniali carrozzieri le stesse soluzioni che adotter\u00e0 per le sue auto 5300 GT e A3/C e A3/L quali telaio in lamiera saldata e grosso ed economico motore v8 americano.\nLa carrozzeria inizialmente pensata coup\u00e9 chiusa due posti viene realizzata anche targa, con tettuccio amovibile. Il profilo basso e l'aerodinamica curata seguono lo stile dell'epoca, mutuando a grandi linee le forme di successo adottate da Ferrari, Lamborghini e altri minori carrozzieri costruttori dell'epoca.\nLe versioni oggi esistenti hanno subito modificazioni nella carrozzeria, in un caso consistenti, dovuti a lavori di restauro o a modifiche commissionate direttamente dal proprietario.\nMotore e cambio.\nIl motore.\nLa motorizzazione rappresenta l'aspetto pi\u00f9 curioso e incerto. Nelle intenzioni si voleva dotare la nuova auto di un motore molto potente che permettesse di darle una potenza superiore alla concorrenza (motore Ferrari) ma ad un costo molto pi\u00f9 appetibile o come diceva lo stesso Bizzarrini, \u201cal costo di due lire\u201d. Si pens\u00f2 al v8 Ford 6277 cc da 430 cavalli, oppure allo Chevrolet v8 di equivalente cilindrata, ma nessuno di questi motori fu mai utilizzato nella realt\u00e0 in quanto erano motorizzazioni difficoltose da procurarsi se non direttamente dagli Stati Uniti e a costi eccessivi. Si adott\u00f2 per tutti gli esemplari prodotti la pi\u00f9 economica motorizzazione V8 Chevrolet 327 da 5.358 cm\u00b3 di cilindrata, sfruttando i canali di approvvigionamento gi\u00e0 consolidati.\nInoltre, questo motore era stato gi\u00e0 ampiamente studiato e collaudato dall'ingegnere Giotto Bizzarrini, come scrive lui stesso nel suo Curriculum Vitae; relegando a un futuro l'adattamento dell'eventuale nuovo motore. \nIl motore, perfettamente integrato sul telaio ISO, vedeva applicate alcune modifiche che realizzava il corridore americano Dick Moroso, che poi ha dato vita ad una serie di parti ed accessori ad alte prestazioni tutt'ora molto conosciuto e diffuso in America. Alcune di queste componente permise di aumentare il numero di cavalli.\nIl cambio.\nIl cambio era ZF a cinque rapporti sincronizzati, azionabile da una leva montata centralmente sul pavimento, era lo stesso delle auto pi\u00f9 blasonate dell'epoca: si trattava dello ZF S5-325. Il motore anteriore, mentre la trazione era posteriore."}
{"id": "7639988", "revid": "116250668", "url": "https://it.wikipedia.org/wiki?curid=7639988", "title": "Proteina legante auxina", "text": "In biologia molecolare, la famiglia delle proteine leganti auxina \u00e8 una famiglia di proteine che legano l'auxina. Si trovano nel lume del reticolo endoplasmatico (ER). La struttura primaria di queste proteine contiene una sequenza leader idrofobica N-terminale di 30-40 amminoacidi, che potrebbe rappresentare un segnale per la traslocazione della proteina in ER. La proteina matura comprende circa 165 residui e contiene un numero di potenziali siti di N-glicosilazione. Studi di trasporto in vitro hanno dimostrato la glicosilazione co-traslazionale. La ritenzione all'interno del lume dell'ER \u00e8 correlata a un segnale aggiuntivo situato nel terminale C, rappresentato dalla sequenza Lys-Asp-Glu-Leu, nota per essere responsabile della prevenzione della secrezione di proteine dal lume dell'ER nelle cellule eucariotiche."}
{"id": "7639993", "revid": "1078002", "url": "https://it.wikipedia.org/wiki?curid=7639993", "title": "Documento di programmazione economica finanziaria", "text": ""}
{"id": "7640015", "revid": "729019", "url": "https://it.wikipedia.org/wiki?curid=7640015", "title": "Bernd Br\u00fcckler", "text": ""}
{"id": "7640017", "revid": "31886", "url": "https://it.wikipedia.org/wiki?curid=7640017", "title": "Angelo Fumagalli", "text": "Biografia.\nFumagalli entr\u00f2 da giovane nell'Ordine cistercense, e oltre agli studi per la professione monastica e di teologia, segue quelli in lingue orientali e nella storia della sua patria.\nFumagalli trova risorse nei ricchi archivi del suo convento, l'abazia di sant'Ambrogio a Milano, e sui diritti sovrani del feudo di Lombardia. I primi frutti dei suoi studi furono due dissertazioni prima di compiere i trent'anni: un trattato sopra le origini della idolatria e un altro su un manoscritto in greco che parla della liturgia ambrosiana.\nL'erudizione di Fumagalli abbraccia anche soggetti letterari e religiosi e scrive la vita di Francisco Cicercio, un saggio del sedicesimo secolo, e scrive di padre Ilarione Rancati, che aveva parlato del tema spinoso del giansenismo.\nIn seguito fu unviato a Roma, dove insegn\u00f2 come professore di teologia e di diplomatica. Al suo ritorno a Milano nel 1773 fu lettore nel suo monastero. \nPi\u00f9 tardi fu nominato abate e ottenne i diritti di cancelleria e tipografia, indipendente dall'autorit\u00e0 dei Duchi di Milano, nell'interesse dell'istruzione dei suoi compatrioti.\nLa tipografia di Sant'Ambrogio arricchisce l'Italia con un'edizione di \"Storia dell'arte del disegno degli antichi\", di Winckelmann, tradotta dall'originale tedesco in italiano dall'abate Carlo Amoretti e commentata da Fumagalli.\nLa prosperit\u00e0 territoriale della sua patria occupa le sue meditazioni tanto quanto la gloria della provincia lombarda, e scrive alcune memorie sull'irrigazione dei prati, sugli uliveti. Altra opera importante, considerata classica, sono le \"Instituzioni diplomatiche\", pubblicate nel 1802 dal tipografo Crivelli.\nFumagalli fu uno dei trenta membri dell'Istituto di scienze, lettere ed arti nominato dal governo; per\u00f2 la soppressione del suo Ordine lo mette in difficolt\u00e0 economica.\nL'abate mor\u00ec a settantasei anni e venne sepolto al cimitero di Porta Vercellina, poi demolito alla fine dell'Ottocento."}
{"id": "7640018", "revid": "1165513", "url": "https://it.wikipedia.org/wiki?curid=7640018", "title": "Interplay Productions", "text": ""}
{"id": "7640019", "revid": "729019", "url": "https://it.wikipedia.org/wiki?curid=7640019", "title": "Andr\u00e9 Lakos", "text": "Carriera.\nNel corso della sua carriera ha vestito, tra le altre, le maglie di Albany River Rats (1999-2002), Utah Grizzlies (2001/02), Augusta Lynx (2002/03), Vienna Capitals (2002-2004, 2011-2013), Syracuse Crunch (2004/05), EC Red Bull Salisburgo (2006-2008, 2009-2011), F\u00e4rjestads BK (2007/08), Traktor \u010celjabinsk (2008-2010) e K\u00f6lner Haie (2011/12).\nCon la nazionale austriaca ha partecipato ai Giochi olimpici invernali 2002 e a diverse edizioni dei campionati mondiali a partire da quella del 1999."}
{"id": "7640021", "revid": "1543377", "url": "https://it.wikipedia.org/wiki?curid=7640021", "title": "Accordi della Giamaica", "text": "Gli accordi della Giamaica sono il seguito della riunione di Kingston (Giamaica), avvenuta il 7 e l\u20198 gennaio 1976, del Comitato interinale del Fondo Monetario Internazionale (FMI), il quale mette fine definitivamente al sistema monetario delle parit\u00e0 fisse ma aggiustabili. Questi accordi sono la conferma ufficiale dell\u2019abbandono del ruolo legale internazionale dell\u2019oro.\nContesto.\nGli accordi di Bretton Woods (1944) hanno definito le grandi linee del sistema finanziario internazionale fin dalla fine della\nSeconda Guerra Mondiale. Tuttavia, nessun controllo fu instaurato nell\u2019ambito di questi accordi sulla quantit\u00e0 di dollari statunitensi emessi. Gli Stati Uniti hanno la possibilit\u00e0 di non rispettare i loro impegni verso i conti con l\u2019estero. Negli anni \u201960, i paesi che esportano di pi\u00f9 verso gli Stati Uniti accumulano immense riserve in dollari che danno origine ad altrettante emissioni nella propria moneta, alimentando un\u2019inflazione sempre pi\u00f9 inquietante.\nLa Repubblica Federale Tedesca, paese esportatore molto sensibile in materia di inflazione, provoca la fine del sistema in atto, presentando richieste di rimborso in oro dei dollari in eccesso. Non volendo veder sparire la propria riserva aurea, gli Stati Uniti sospendono la convertibilit\u00e0 del dollaro in oro il 15 agosto 1971. Il sistema dei tassi di cambio fissi crolla definitivamente nel marzo 1973 con l\u2019adozione del regime dei cambi flessibili, ovvero dei cambi che si stabiliscono in funzione delle forze del mercato.\nDopo il fallimento del Serpente Monetario Europeo, i responsabili europei cercano un nuovo approccio per assicurare la stabilit\u00e0 delle loro valute. Allo stesso tempo, l\u20198 gennaio 1976, i ministri delle finanze che formano il Comitato interinale del Fondo Monetario Internazionale (FMI), presieduto dal ministro belga Willy De Clercq, adottano a\nKingston una riforma del sistema monetario internazionale. Gli \u201cAccordi della Giamaica\u201d rendono infatti legale il sistema dei tassi di cambio flessibili e mettono fine al regime delle parit\u00e0 fisse ma aggiustabili. Di fatto, si tratta semplicemente di una regolarizzazione, visto che le valute fluttuavano gi\u00e0 dal 19 marzo 1973.\nPunti fondamentali.\nGli accordi della Giamaica si appoggiano su tre disposizioni fondamentali:\nAnalisi e conseguenze.\nDominati dalla potenza americana, gli accordi della Giamaica danno un\u2019apparenza collaborativa a un sistema basato sull\u2019assenza di collaborazione.\nTuttavia, se gli accordi prendono atto del fatto che alcuni paesi hanno rinunciato a partire dalla seconda svalutazione del dollaro nel 1973 ad avere delle parit\u00e0 fisse, gli obiettivi sono riaffermati:\u201cRiconoscendo che l\u2019obiettivo fondamentale del sistema monetario internazionale \u00e8 quello di fornire un contesto che faciliti lo scambio di beni, di servizi e di capitale tra i paesi, e che sostenga una crescita economica sana, e che un obiettivo principale consiste nel proseguimento dello sviluppo delle condizioni dell\u2019ordine che \u00e8 alla base della stabilit\u00e0 economica e finanziaria, ogni membro si impegna a collaborare con il Fondo e con gli altri membri per assicurare dei meccanismi di cambio ordinati e per promuovere un sistema di tassi di cambio stabili\u201d.Questo richiamo degli obiettivi di base degli accordi iniziali presi a Bretton Woods \u00e8 un \u201comaggio del vizio alla virt\u00f9\u201d, richiesto dagli Europei e accettato dagli Americani perch\u00e9 non risulta in alcun caso vincolante.\nIn verit\u00e0, la sorveglianza del FMI non eserciter\u00e0 mai il suo potere sugli Stati Uniti, la cui moneta avr\u00e0 a che fare con delle fluttuazioni molto forti (fino al doppio) e i cui deficit della bilancia dei pagamenti provocheranno un\u2019immensa emissione di crediti, che \u00e8 all\u2019origine di numerose crisi.\nJacques de Larosi\u00e8re, il quale rappresentava la Francia al tavolo dei negoziati, nella sua opera \u201c50 ans de crises financi\u00e8res\u201d (\u201c50 anni di crisi finanziarie\u201d, 2016) ritorna su queste conseguenze:\u201cAll\u2019epoca, si \u00e8 sottostimata la portata del crollo del sistema di Bretton Woods. Si \u00e8 visto con la pratica quanto la fluttuazione delle monete abbia incoraggiato il lassismo monetario e di bilancio, i cui effetti accumulati ci schiacciano oggi. Come \u00e8 possibile immaginare che un tale regime di libert\u00e0 incontrollata possa essere compatibile con una cooperazione economica mondiale e con la stabilit\u00e0 del sistema finanziario? Sebbene sia stata denunciata troppo di rado, questa successione di conseguenze della decisione dell\u2019agosto 1971 \u00e8, a mio avviso, all\u2019origine del numero di disequilibri strutturali al giorno d\u2019oggi\u201d.Il debito totale degli Stati Uniti, che costituiva circa il 180% del PIL nel 1976, raggiunger\u00e0 il 356,7% del PIL nel giugno 2008 (6788,1 miliardi di dollari). I disequilibri delle bilance commerciali, dei saldi di bilancio e del risparmio privato sono all\u2019origine della crisi finanziaria mondiale iniziata nel settembre 2008.\nGli accordi della Giamaica hanno permesso al FMI di continuare la sua attivit\u00e0 dal punto di vista amministrativo, anche se ha perso il ruolo reale e centrale che gli veniva attribuito dagli accordi di Bretton Woods. Tuttavia, la crisi d\u2019identit\u00e0 del FMI non smetter\u00e0 di peggiorare. A partire dal 1976, l\u2019istituzione inizia a\nsostenere i paesi emergenti che hanno visto un sovraindebitamento. Il FMI propone a questi paesi di applicare delle riforme economiche strutturali in cambio di prestiti. Questa politica \u00e8 per\u00f2 fortemente contestata.\nIl conflitto tra gli europei e gli americani, che non aveva visto pi\u00f9 sviluppi dai tempi di Kingston, riemerger\u00e0 nuovamente. Infatti,\nentrambi si ritroveranno allo stesso modo nelle discussioni successive alla crisi del 2008, che puntano ad accordare al FMI un ruolo di controllo molto pi\u00f9 importante in seguito al crollo finanziario."}
{"id": "7640026", "revid": "767487", "url": "https://it.wikipedia.org/wiki?curid=7640026", "title": "L'or du duc", "text": "L'or du duc \u00e8 un film del 1965 diretto da Jacques Baratier.\nTrama.\nIl duca di Talois-Minet: Ludovic \u00e8 rovinato. Ludovic e la moglie Monique, con tutta la famiglia, composta da dieci figli, vengono espulsi dal loro castello.\nLudovic eredita da uno zio, un autobus, ma senza sapere che \u00e8 fatto di oro massiccio."}
{"id": "7640027", "revid": "124123", "url": "https://it.wikipedia.org/wiki?curid=7640027", "title": "Reinhard Divis", "text": "Carriera.\nHa iniziato la sua carriera in patria con il VEU Feldkirch nel 1994. Dal 1999, per due stagioni, ha vestito la maglia del Leksands IF.\nSelezionato dai St. Louis Blues in occasione dell'NHL Entry Draft 2000, si \u00e8 trasferito negli Stati Uniti. Ha giocato con i Worcester Ice Cats in AHL. Nella stagione 2004/05 ha giocato con il VSV EC. Dopo un altro periodo ai Blues, si \u00e8 trasferito all'EC Red Bull Salisburgo.\nCon la nazionale austriaca ha partecipato ai Giochi olimpici invernali nel 1998 e nel 2002 e a diverse edizioni dei campionati mondiali.\nNel giugno 2008 ha firmato un contratto con il club svedese del F\u00e4rjestads BK.\nSi \u00e8 ritirato dall'attivit\u00e0 nel 2012."}
{"id": "7640032", "revid": "767487", "url": "https://it.wikipedia.org/wiki?curid=7640032", "title": "Dieter Kalt", "text": "Carriera.\nNel corso della sua carriera ha indossato le maglie di EC Klagenfurt AC (1992-1996, 1998/99, 2009-2012), Adler Mannheim (1996-1998), Long Beach Ice Dogs (1999/2000), K\u00f6lner Haie (2000/01), F\u00e4rjestads BK (2001-2004), Vienna Capitals (2004/05), EC Red Bull Salisburgo (2005-2009) e Lule\u00e5 HF (2008/09).\nCon la nazionale austriaca ha preso parte a ben 14 edizioni dei campionati mondiali e a tre edizioni dei Giochi olimpici invernali (1994, 1998 e 2002)."}
{"id": "7640033", "revid": "1001457", "url": "https://it.wikipedia.org/wiki?curid=7640033", "title": "Bobojon Gafurov", "text": ""}
{"id": "7640034", "revid": "271907", "url": "https://it.wikipedia.org/wiki?curid=7640034", "title": "Bobo\u00e7on \u01a2afurov", "text": ""}
{"id": "7640035", "revid": "31886", "url": "https://it.wikipedia.org/wiki?curid=7640035", "title": "Philippe Wolfers", "text": "Biografia.\nPhilippe \u00e8 il figlio primogenito di Louis Wolfers (1820\u20131892), un immigrato tedesco che nel 1850 apre un piccolo laboratorio per la produzione di prodotti in argento. I tre figli inizieranno a lavorare nella societ\u00e0 familiare fin da giovani e nel 1885 il padre associer\u00e0 Philippe all'azienda, cinque anni dopo sar\u00e0 il turno di Marc (detto Max) e nel 1897 entreranno l'ultimo genito, Robert e il cognato Albert. Con l'ingresso dei nuovi soci l'azienda prender\u00e0 il nome di \"Wolfers Fr\u00e8res\".\nPhilippe frequenta l'Accademia reale di belle arti di Bruxelles e ha come professore il famoso scultore belga Isidore De Rudder. L'influenza del suo professore sar\u00e0 decisiva e De Rudder collaborer\u00e0 anche con l'atelier paterno.\nNel 1897 \u00e8 uno dei primi gioiellieri a lavorare l'avorio e le sue creazioni avranno un enorme successo durante Esposizione internazionale di Bruxelles (1897). Quello \u00e8 anche l'anno della nascita della nuova societ\u00e0 \"Wolfers Fr\u00e8res\" dove Philippe ricoprir\u00e0, fino alla sua morte il ruolo di direttore artistico. \nNel 1909 commissiona al pi\u00f9 celebre architetto belga dell'epoca, Victor Horta di realizzare un prestigioso negozio rue d'Arenberg a Bruxelles dove saranno esposte e vendute le sue creazioni e quelle del figlio Marcel Wolfers, che riprender\u00e0 il ruolo di direttore artistico alla dipartita del padre. Philippe morir\u00e0 improvvisamente il 13 dicembre 1929 a Bruxelles."}
{"id": "7640037", "revid": "271907", "url": "https://it.wikipedia.org/wiki?curid=7640037", "title": "Elezioni legislative nell'Unione Sovietica del 1989", "text": ""}
{"id": "7640043", "revid": "124123", "url": "https://it.wikipedia.org/wiki?curid=7640043", "title": "Oliver Setzinger", "text": "Carriera.\nNel corso della sua carriera ha indossato le maglie di Ilves Tampere (1999-2002), EHC Black Wings Linz (2001/02), Vienna Capitals (2002/03, 2005-2007), Lahti Pelicans (2002-2004), HPK (2003-2005), Milwaukee Admirals (2007/08), SCL Tigers (2008-2010), HC Davos (2009/10), Lausanne HC (2010/11, 2011-2014), Gen\u00e8ve-Servette HC (2010/11), CSM Dun\u0103rea Gala\u021bi (2014/15), EC KAC (2014-2016) e Graz 99ers (dal 2016).\nCon la nazionale austriaca ha preso parte a due edizioni dei Giochi olimpici invernali (2002 e 2014) e a numerose edizioni dei campionati mondiali."}
{"id": "7640062", "revid": "1238756", "url": "https://it.wikipedia.org/wiki?curid=7640062", "title": "Prinsjesdag", "text": "Il Prinsjesdag (in italiano: \"Giorno del piccolo principe\") \u00e8 un giorno importante nella politica olandese, durante il quale viene aperto l'anno della sessione parlamentare. Si svolge ogni anno il terzo marted\u00ec di settembre. Al Prinsjesdag, il Capo di stato olandese, attualmente Re Guglielmo Alessandro, legge il discorso del trono. In esso, il governo annuncia gli obiettivi della sua politica per il prossimo anno.\nIn conformit\u00e0 con l'articolo 65 della Costituzione olandese \"Ogni terzo marted\u00ec di settembre (...) una dichiarazione sulla politica che il governo deve seguire \u00e8 fatta dal Re o nel suo nome in un'Assemblea plenaria degli Stati Generali.\" Secondo l'articolo 105, paragrafo 2 della Costituzione l'evento coincide con la presentazione del budget per l'anno successivo.\nA seguito di questo, la Seconda Camera del Parlamento dei Paesi Bassi, la camera bassa del Parlamento dei Paesi Bassi, ha tenuto le cosiddette \"considerazioni generali\" (Dibattito generale), nel contesto del \"Rijksbegroting\", il bilancio del Regno, chiamato anche \"miljoenennota\", viene discusso.\nIl Prinsjesdag \u00e8 associato a molti rituali. Il Re lascia la carrozza d'oro dal Palazzo Noordeinde al \"Ridderzaal\" a L'Aia, e il ministro delle Finanze porta una valigia con l'iscrizione \"terzo Marted\u00ec di Settembre\". Il suo contenuto \u00e8 ufficialmente tenuto segreto fino al Prinsjesdag, anche se i dettagli spesso fuoriescono in anticipo.\nStoria.\nNel XVIII secolo, il Prinsjesdag era una delle feste pi\u00f9 popolari del paese, in cui \u00e8 stato celebrato l'anniversario del governatore Principe Guglielmo V d'Orange l'8 maggio, da qui il nome Prinsjesdag. Tra il 1780 e il 1797 - noto come il Patriottenzeit - In quel giorno, le persone espressero la loro lealt\u00e0 nei confronti del popolo Orange. \u00c8 possibile che questo sia il motivo per cui il nome Prinsjesdag fu usato solo per la grande apertura del Parlamento intorno al 1930.\nLa costituzione ha sempre determinato in quale giorno dell'anno si aprir\u00e0 l'Apertura del Parlamento. Nella prima met\u00e0 del XIX secolo, fu il primo luned\u00ec di novembre, poi il terzo luned\u00ec di ottobre. Dopo l'introduzione di un bilancio annuale nel 1848, i dibattiti sul bilancio richiesero pi\u00f9 tempo e l'apertura del Parlamento fu portata avanti da un mese a settembre. Tuttavia, da luned\u00ec, la giornata si \u00e8 rivelata sfavorevole perch\u00e9 molti parlamentari di zone remote del paese non volevano recarsi a L'Aia domenica per un riposo domenicale, un emendamento costituzionale del 1887 ha sostituito luned\u00ec con marted\u00ec."}
{"id": "7640066", "revid": "287204", "url": "https://it.wikipedia.org/wiki?curid=7640066", "title": "Cristo risorto (Bussolo)", "text": "Il Cristo risorto \u00e8 un'opera lignea conservata presso la chiesa di Santa Maria Nascente di Gromo San Marino frazione di Gandellino, attribuita alla bottega di Pietro Bussolo, un'opera unica nel suo genere.\nStoria.\nL'ancora del \"Cristo risorto\", testimonia l'intensa attivit\u00e0 dell'artista milanese nella bergamasca, che arriv\u00f2 fino a raggiungere l'alta Val Seriana. Se l'opera non \u00e8 stata eseguita direttamente dall'artista, sicuramente \u00e8 d'ambito, forse eseguita dai suoi migliori allievi come Donato Prestinari.\nGli atti della visita pastorale del 1535 di Pietro Lippomano, descrivono la presenza di ancone intagliate e dorate presenti sull'altare maggiore della chiesa dedicata alla \"Maria Nascente\" della frazione di Gromo San Marino di Gandellino: \"scultura et auro redemitae\" e \"imagines sculptura et auro insignes\", sculture che sostituivano i pagliotti dell'altare.La visita del 1575 di san Carlo Borromeo fu pi\u00f9 puntuale nella relazione, descrisse un'opera lignea posta lateralmente all'altare in prossimit\u00e0 del ciborio: \"a cornu evangeli est icona infixa parieti Christi resurgentis cum custodibus in statuis sub qua alias ss, sacramentum servabatur\". Sempre nel medesimo periodo furono documentate raffigurazioni di \"Cristo risorto\" a Cerete alto, Azzone e a Gandino nel museo della basilica. Questo indicherebbe la presenza sul territorio dell'alta Val Seriana, di questo soggetto devozionale.La visita pastorale di Luigi Ruzzini del '700 non descrive pi\u00f9 la presenza di queste opere in altre chiese se non in questa di Gandellino: \"Resurrezione di Ges\u00f9 Cristo, statua con nicchia e tre altre figure rappresentanti i soldati collocata dietro all'altare maggiore\", e nel 1864 dalla visita pastorale del vescovo Pietro Luigi Speranza descrivendola come tra \"gli ornamenti pi\u00f9 rimarchevoli della chiesa\".\nL'ancona venne descritta in forma pi\u00f9 completa di come appare da Angelo Pinetti che ha lasciato una documentazione descrittiva: \"Ancona lignea intagliata e dorata con figure. Nell'arco di fondo tra due colonne il Redentore risorto; in basso tre soldati dormienti, principio del secolo XII, dietro l'altare maggiore in fondo al coro\". Queste statue di soldatim che il Pinetti ha descritto, sono andate perse, forse rovinate, o forse vendute, e successivamente Elia Fornoni la registra come \"bella ancona a intaglie statuette\".\nSolo nel 1979 venne registrata la mancanza delle statue raffiguranti i soldati dormienti, e dal 1999 le ricerche hanno portato a considerare l'opera come lavoro del Bussolo, eseguita in et\u00e0 avanzata, o almeno di ambito.\nDescrizione.\nL'ancona si differenzia da altri lavoro dell'artista milanese perch\u00e9 non ha nicchie ma ha una composizione unitaria unica che non ne trova altre simili.Anche l'ancora lignea non trova corrispondenza con altre del medesimo tempo presenti sul territorio, questo la porterebbero a dare una datazione del secondo biennio del XVI secolo, sarebbero per\u00f2 avvicinabili alle colonne della chiesa di Santo Spirito di Bergamo. L'ancona del Polittico della Pentecoste opera di Ambrogio da Fossano fu realizzata dal Prestinari, questo sarebbe un elemento aggiuntivo alla considerazione che l'intagliatore abbia eseguito in collaborazione con il suo maestro, l'opera.\nIn uno sfondo blu scuro, con lucenti stelle dorate e piccoli angeli vi \u00e8 la raffigurazione del \"Cristo risorto\".Il Risorto \u00e8 raffigurato in uno straordinario slancio del corpo nudo verso l'alto, riprendendo i modelli classici avvicinabili all'Apollo del Belvedere, che l'artista avrebbe potuto studiare durante un suo viaggio a Roma, anche se il Bussolo raffigura un Cristo in cielo, sollevato da terra e che nello slancio verso l'alto ci manifesta le sue masse muscolari con la libert\u00e0 anche della pettinatura e della barba, raffigurazione unica e lontana dalla tradizionale rappresentazione dell'artista, ma questa doveva rappresentare l'immagine di una nuova vita, con l'abbandono dei drammi terreni. Il braccio destro indica la parola di Dio, e la sinistra sorregge il sudario bianco con bordatura dorata che lo avvolge e che diventa parte della nuova vita. La medesima raffigurazione la unisce al Cristo risorto del Tiziano datata 1524. Si possa considerare che proprio questa opera colp\u00ec la committenza di Gandellino, indicandola come richiesta, perch\u00e9 vi era una forte vicinanza tra l'alta bergamasca con Brescia, documentata da atti notarili, per il commercio di armi bianche prodotte sul territorio."}
{"id": "7640067", "revid": "358232", "url": "https://it.wikipedia.org/wiki?curid=7640067", "title": "La bugiarda (commedia)", "text": "La bugiarda \u00e8 un'opera teatrale in tre atti di Diego Fabbri del 1954. \nScritta appositamente per Rossella Falk, questa commedia, vivace e spregiudicata, fu rappresentata per la prima volta a Roma nel gennaio del 1956, con la regia di Giorgio De Lullo e le scenografie di Orfeo Tamburi.\nTrama.\nLa bella e sensuale Isabella vive con la madre in una casa di propriet\u00e0 del Vaticano e si barcamena tra il giovane fidanzato Albino e il pi\u00f9 attempato Adriano Sinisbaldi, un aristocratico pontificio. Quando scopre che Adriano \u00e8 in realt\u00e0 sposato, Isabella decide di convolare a nozze con Albino, ma non rinuncia a frequentare Adriano, continuando a dire bugie. "}
{"id": "7640070", "revid": "124123", "url": "https://it.wikipedia.org/wiki?curid=7640070", "title": "Semiramis Pekkan", "text": "Biografia.\nIl padre era un ufficiale e la madre casalinga, era la pi\u00f9 piccola della famiglia Pekkan. Sua sorella Ajda Pekkan \u00e8 anche lei cantante, Semiramis ha iniziato la sua carriera nel 1964 con il film \u00e7 Kara Memed Aj diretto da Tun\u00e7 Ba\u015faran. Semiramis Pekkan \u00e8 apparsa in molti film, ha lavorato come ospite nello Stage Stage tra il 1965 e il 1966 a Istanbul. Semiramis Pekkan, ha concluso con il cinema e la musica dopo essersi sposata. L'artista ha inciso tre album in studio per un totale di 45 album, tutti etichettati come musica di Columbia, Odeon e Kervan. "}
{"id": "7640075", "revid": "1543377", "url": "https://it.wikipedia.org/wiki?curid=7640075", "title": "Loredana Pancotto", "text": "Biografia.\nLoredana Pancotto forma la sua preparazione artistica prima al liceo artistico Sant'Orsola a Roma, poi presso l'Istituto di Cultura Pantheon, e quindi alla Scuola dell'Arte della Medaglia dell'Istituto Poligrafico e Zecca dello Stato, dove si diploma nel 1983.\nDurante il corso realizza la sua prima medaglia per il 50\u00ba anniversario di Piazza di Siena ed arriva seconda alla Prima Biennale della Medaglia d'Arte.\nContemporaneamente all'attivit\u00e0 di medaglista, \u00e8 docente in un liceo artistico per circa un decennio.\nOpere.\nRealizza per la Repubblica di San Marino la serie divisionale del 1995, le monete da 1, 2, e 5 scudi in oro del 1995, le 10.000 lire in argento del 1997, e nel 1998 le 5.000 e le 10.000 lire in argento.\nTra le numerosissime medaglie realizzate dall'artista, sono da ricordare:\nla medaglia per il premio \"Macario\";\nEsposizioni.\nCollettive.\nSue medaglie sono esposte in vari musei pubblici e privati sia in Italia che all'estero: tra i vari, nel Medagliere della Biblioteca Apostolica Vaticana, nel Palazzo di Vetro dell'ONU a New York e nel Museo Dantesco di Ravenna."}
{"id": "7640090", "revid": "124544369", "url": "https://it.wikipedia.org/wiki?curid=7640090", "title": "Mitologia anglosassone", "text": "Con mitologia anglosassone si intende l'insieme di credenze e pratiche religiose, nonch\u00e9 di miti e leggende, diffuse tra la civilt\u00e0 degli anglosassoni tra il V e l'VIII secolo, durante il Medioevo inglese.\nStoria.\nGli anglosassoni, composti da trib\u00f9 degli Angli, Sassoni, Frisoni e Juti, arrivarono in Gran Bretagna dalla Scandinavia meridionale, dai Paesi Bassi e dalla Germania settentrionale, che furono i fautori della moderna lingua inglese (\"Angle-ish\"). Possiamo comprendere la mitologia anglosassone grazie allo studio della mitologia norrena. Importante \u00e8 l'esempio dell\"'Edda in prosa\", scritta da Snorri Sturluson attorno al 1220, poich\u00e9 l'Islanda \u00e8 rimasta pagana fino all'era cristiana (1000 c.). I norvegesi, gli islandesi e gli inglesi condividevano certamente una discendenza comune nella Danimarca del VI secolo. Gli anglosassoni erano una societ\u00e0 in gran parte analfabeta e i racconti venivano trasmessi oralmente dai menestrelli anglosassoni, gli \"scop\", sotto forma di versi.\nFonti scritte.\nUna delle principali fonti che ci sono pervenute sulla storia e mitologia anglosassoni \u00e8 Beda il Venerabile, un monaco cristiano, autore del \"De temporum ratione\"e della \"Historia ecclesiastica gentis Anglorum\".\nLa \"Cronaca anglosassone\", della fine del IX secolo, \u00e8 un'opera prevalentemente storica, ma contiene anche informazioni di carattere mitologico, come le prime genealogie dei re anglosassoni.\nAnche il poema epico \"Beowulf\" \u00e8 un'importante fonte di poesia e storia pagana anglosassone, ma \u00e8 chiaramente indirizzato a un pubblico cristiano, contenente numerosi riferimenti al Dio cristiano, e usando il fraseggio e la metafora cristiana. Il mostro Grendel, per esempio, \u00e8 descritto come un \"discendente di Caino\". In effetti, l'unico frammento di poesia risalente all'era pagana che non ha subito modifiche da editori cristiani \u00e8 il \"Frammento di Finnsburgh\".\nAltri poemi anglosassoni a carattere parzialmente mitologico sono \"Deor\", \"Widsith\", e \"Waldere\".\nCulto.\nGli anglosassoni credevano in creature soprannaturali come elfi, nani e giganti (\"Etins\") che spesso disturbavano gli uomini, probabilmente nel \"Wyrd\" (\"werden\" tedesco), di solito tradotto come \"destino\".\nGenealogie reali.\nGli anglosassoni, unici tra i popoli germanici, conservarono le genealogie dei propri re. Queste genealogie, sebbene presentate come storiche, appartengono pi\u00f9 al campo della mitologia, in quanto esse convergono sulla figura mitica di Woden, considerato il progenitore comune di tutti i popoli anglosassoni. Tali genealogie, pur presentando alcune differenze tra le fonti, hanno chiaramente una base comune, e terminano con i re fondatori dei regni che costituirono la cosiddetta Eptarchia anglosassone.\nAnche una genealogia di Woden \u00e8 conservata, anche se, secondo Sisam, si tratta di un'aggiunta posteriore dell'era cristiana, mentre le genealogie originali iniziavano con Woden. La sua ascendenza contiene alcuni nomi di altre divinit\u00e0 anglosassoni, come Geat, Beowa, e Sceaf, e alcuni nomi di eroi noti dai poemi epici, come Finn. Questa la versione della \"Cronaca anglosassone\":\nSceaf viene a sua volta indicato da alcune versioni delle \"Cronache\" come un figlio di No\u00e8, collegando cos\u00ec le genealogie anglosassoni a quelle contenute nella Bibbia."}
{"id": "7640108", "revid": "1305772", "url": "https://it.wikipedia.org/wiki?curid=7640108", "title": "Se me lo dicevi prima", "text": " Se me lo dicevi prima \u00e8 una canzone scritta da Maurizio Bassi e Enzo Jannacci, pubblicata per la prima volta, nel febbraio del 1989, nel 45 giri Se me lo dicevi prima/Vita e bottoni.\nIl brano fu presentato al Festival di Sanremo, ottenendo il secondo posto al Premio della Critica. Il brano, classificatosi 17\u00ba, diede il titolo all'album raccolta uscito nello stesso anno.\nTesto e significato.\nJannacci, gi\u00e0 nel brano del 1981 Cosa importa, aveva accennato al tema della droga, che cominciava a dilagare per la citt\u00e0 di Milano \nIn questo caso il brano parla della tossicodipendenza, ed il suo discorso tende a dissuadere dall'uso di tali sostanze. In seguito questo discorso si trasform\u00f2 in un \"personalissimo sistema di disintossicazione\" con cui Jannacci riusc\u00ec a salvare dal tunnel della droga 70 ragazzi."}
{"id": "7640110", "revid": "367445", "url": "https://it.wikipedia.org/wiki?curid=7640110", "title": "Episodi di Criminal Minds (quattordicesima stagione)", "text": "La quattordicesima stagione della serie televisiva Criminal Minds \u00e8 stata trasmessa in prima visione assoluta negli Stati Uniti d'America sul canale CBS dal 3 ottobre 2018 al 6 febbraio 2019.\nIn Italia la stagione \u00e8 stata trasmessa in prima visione da Fox Crime, canale a pagamento di Sky, dal 26 ottobre 2018 al 15 marzo 2019; in chiaro \u00e8 andata in onda su Rai 2 dal 4 ottobre al 29 novembre 2019.\n300.\nTrama.\nLa squadra corre contro il tempo per capire la ragione del rapimento di Reid e Garcia da parte di una setta (i \"Credenti\") guidata da un serial killer che si fa chiamare il \"Messia\", in modo da trovarli. Garcia riesce a scappare e, grazie ad un indizio lasciato da Spencer, i colleghi arrivano a identificare il \"Messia\" in Benjamin David Merva, scoprendo un legame diretto con Benjamin Cyrus, il leader della congregazione nella quale Prentiss e Reid si erano infiltrati dieci anni prima durante un caso nella contea di La Plata, in Colorado (episodio 4x03 \"Fede cieca\"). Diventa quindi chiaro che Spencer \u00e8 stato rapito per vendetta per la morte di Cyrus e lo smantellamento del gruppo originario; i \"Credenti\" inoltre lo hanno scelto come trecentesima vittima (infatti fino a questo momento hanno ucciso 299 persone in tutto il Paese) affinch\u00e9 si adempia una profezia e possano ricostituire la setta, ma la squadra arriva proprio prima che riescano ad ucciderlo e lo riporta a casa. L'episodio si chiude con un abbraccio tra Reid e Penelope, mentre l'inquadratura si sofferma su ciascun personaggio.\n\"Note: questo \u00e8 appunto l'episodio 300 della serie, e mentre la BAU sta tentando di capire il significato che questo numero potrebbe avere per i \"Credenti\" vi vengono fatti diversi riferimenti, tratti principalmente dalla Bibbia (data l'abitudine di Cyrus e poi di Merva a citare le Scritture). Inoltre, la brevissima sequenza iniziale \u00e8 ripresa da una scena dell'episodio 12x06, in cui la voce di Rossi ricorda molti degli agenti che hanno fatto o fanno tuttora parte dell'Unit\u00e0 (con aggiunta di frame che mostrano Gideon, Reid, JJ, Prentiss e Tara), e omaggia la \"famiglia\" che si \u00e8 creata negli anni. Un'altra gradita sorpresa per i fan \u00e8 la rivelazione dell'esito dell' \"appuntamento\" di Reid e JJ, quando nella prima stagione lui l'aveva invitata ad una partita dei Washington Redskins su suggerimento di Gideon: JJ lo racconta a Emily dicendo che alla fine avevano chiesto a Penelope di unirsi a loro perch\u00e9 Jennifer pensava che i membri pi\u00f9 giovani dovessero frequentarsi anche fuori dal lavoro.\"\nSoggetto Ignoto.\nLa setta capitanata da Benjamin Merza \nLa prima casa.\nTrama.\nQuando nove gruppi di resti femminili mummificati vengono rinvenuti all'interno delle pareti e sotto i pavimenti di una remota baita in South Carolina, la BAU deve determinare se le uccisioni sono opera di una coppia di killer o di uno soltanto. Si scopre per\u00f2 che la faccenda \u00e8 molto pi\u00f9 complessa di quanto sembri. Nel frattempo, Rossi ha ripreso la relazione con Krystall di nascosto dai colleghi. \nSoggetto Ignoto.\nKarl, Dorothy Elgin e il loro nipote.\nRegola 34.\nTrama.\nQuando sei donne nell'area metropolitana di Washington ricevono sei pacchi contenenti arti maschili disarticolati, la squadra deve scoprire il collegamento tra di loro e contemporaneamente identificare la vittima. Intanto, Simmons e la moglie Kristy cercano di comunicare con il figlio David, che \u00e8 stato sospeso da scuola per aver dato un pugno ad un compagno.\nSoggetto Ignoto.\nEmmanuel Rask.\nInnocenza.\nTrama.\nDopo che una donna viene colpita a morte a Tallahassee, in Florida, in quello che presenta le caratteristiche di un omicidio rituale, e l'alibi del marito lo esclude dalla lista di sospettati, la squadra si divide tra la Florida e Arlington (in Virginia, dove la coppia viveva insieme ai figli fino a quattro mesi prima) per individuare il colpevole. Prentiss \u00e8 sempre pi\u00f9 preoccupata per lo stato psico-emotivo e per lo strano comportamento di Garcia dopo il rapimento da parte dei \"Credenti\" e la sua testimonianza a favore della libert\u00e0 condizionata per il guidatore ubriaco che uccise i suoi genitori, che ha causato un'incrinatura nel rapporto con il fratello adottivo Carlos. Alla fine dell'episodio, quest'ultimo (chiamato da Emily e Dave) si presenta alla BAU e i due si ricongiungono.\nSoggetto Ignoto.\nJacob Wallace. \nL'uomo alto.\nTrama.\nPer indagare sulla sparizione di due studentesse nei boschi di East Allegheny, in Pennsylvania, che sembra collegata alla leggenda locale di uno spirito malvagio (l' \"Uomo Alto\"), JJ deve tornare nella sua citt\u00e0 natale e rivivere dolorosi ricordi che circondano il suicidio della sorella maggiore Roslyn. Tara e Alvez interrogano in ospedale la terza ragazza, che \u00e8 riuscita a scappare e ha un principio di schizofrenia, servendosi della tecnica chiamata \"EMDR\", ovvero \"Desensibilizzazione e Ricognizione attraverso i movimenti oculari\", per farle ricordare dove l'SI le ha tenute prigioniere.\n\"Note: in questo episodio si vede per la prima volta Roslyn Jareau, sorella maggiore di Jennifer (in precedenza era stata infatti soltanto nominata), e attraverso flashback si ricostruiscono le circostanze che hanno portato al suo suicidio nella vasca da bagno di casa, utilizzando uno dei rasoi del padre per tagliarsi i polsi. Fu proprio Jennifer a trovarla, e per quasi dieci minuti rimase immobile e paralizzata per lo shock; dopo questo evento non \u00e8 pi\u00f9 riuscita ad entrare nella sua camera. Pochi giorni prima, la sorella le aveva regalato la sua catenina d'oro (con un ciondolo a forma di cuore) dicendole che qualunque cosa sarebbe successa le avrebbe voluto sempre bene, e da quel momento JJ non l'ha mai tolta. Nel corso dell'episodio si scopre che la catenina era un dono d'amore a Roslyn da parte dell'uomo che si rivela essere la causa della sua depressione e del suicidio: Ethan Howard, consulente scolastico e insegnante nel liceo della cittadina, un predatore sessuale con una preferenza per ragazze di 16/17 anni (quindi stupratore di minorenni) che aveva approfittato della fiducia e delle insicurezze di Roslyn (si era mostrato comprensivo verso i suoi problemi familiari, dato che in quel periodo i genitori litigavano molto) per farle abbassare le difese; le catenine erano i suoi \"trofei\" che lui regalava alle sue vittime per far capire loro quanto le amasse e che si sarebbe preso cura di loro. Non ha tentato di \"sedurre\" JJ dopo averle visto indosso la collana sia poich\u00e9 all'epoca lei era troppo piccola e non rientrava nel suo \"range\" preferenziale, sia poich\u00e9 avrebbe potuto smascherarlo, avendo sentito un litigio tra il padre e la sorella riguardo a qualcuno che questa frequentava.\"\nSoggetto Ignoto.\nIl direttore scolastico Ethan\nLuke.\nTrama.\nQuando quattro persone che vivono in differenti citt\u00e0 lungo la East Coast vengono torturate e uccise nell'arco di tre giorni, la squadra tenta di collegare la scia di delitti ad una caccia all'uomo congiunta con la DEA e la Federal Police messicana (oggi Guardia Nazionale) per il famigerato sicario di un cartello. L'indagine finisce per coinvolgere Alvez in modo personale, poich\u00e9 durante la permanenza nella Squadra Latitanti dell'FBI, lui stesso, insieme al suo partner Phillip Brooks, aveva partecipato all'arresto del sicario. Purtroppo anche Phil verr\u00e0 ucciso e Luke, per vendicarlo, ignorer\u00e0 un ordine diretto di Prentiss, la quale si trover\u00e0 costretta a fargli consegnare l'arma, a impedirgli di viaggiare e a degradarlo ad Agente Speciale a tempo indeterminato. Lisa intanto si trasferisce da lui.\nSoggetto Ignoto.\nJeremy Grant\nVentisette.\nTrama.\nLa BAU assiste la sede FBI di Washington e la Polizia Metropolitana in una estesa caccia all'uomo che sta terrorizzando con brutali attacchi con machete, uno ogni 27 minuti, il Distretto di Columbia. Lo schema degli attacchi, che alternano quartieri ricchi e quartieri poveri, \u00e8 da ricondurre all'ingiustizia sociale e alle diseguaglianze fra classi. Prentiss fa la conoscenza di Andrew Mendoza, l'Agente Speciale a capo dell'ufficio federale di Washington, il quale si offre come ostaggio al posto di una studentessa presa da uno dei colpevoli (si scopre infatti che a compiere le aggressioni sono due fratelli afroamericani) beccandosi un colpo di machete; sar\u00e0 portato in ospedale (in condizioni non gravi), dove chieder\u00e0 a Prentiss di uscire a cena.\nSoggetto Ignoto.\nJames e Marcus Wells\nAshley.\nTrama.\nLa squadra si reca a Plymouth, in New Hampshire per indagare sul duplice omicidio di una coppia freddata nel sonno, mentre la loro figlia di otto anni risulta scomparsa. Dopo la morte di una seconda coppia e la scoperta che le bambine sono state adottate, gli agenti concludono che il rapitore/assassino sta cercando di \"ricreare\" la figlia che ha perso. Reid si prepara per tenere un corso sui punti in comune tra la violenza medievale e la criminologia moderna. Intanto, Rossi ha intenzione di portare la sua relazione con Krystall al livello successivo e le compra un anello, ma il suo piano non va esattamente come sperava. Alla fine dell'episodio, comunque, le fa la proposta di matrimonio nell'ascensore della BAU e Krystall accetta.\nSoggetto Ignoto.\nJordan Halloran\nAla spezzata.\nTrama.\nUn professore, vecchia conoscenza di Lewis (\u00e8 infatti il suo ex marito), le segnala un insolito e allarmante numero di morti per overdose da oppioidi tra persone che si erano appena disintossicate, a Los Angeles, e lei sottopone il caso agli altri membri dell'Unit\u00e0 di Analisi Comportamentale, i quali individuano un \"Angelo della Misericordia\" che intende liberare le vittime dalle loro sofferenze e disegna sui corpi un tatuaggio raffigurante la met\u00e0 di un'ala. Tara ripensa al suo matrimonio e al motivo per cui \u00e8 finito.\nSoggetto Ignoto.\nDouglas Knight \nCarne e sangue.\nTrama.\nIl ritrovamento dei corpi di due avvocati (uno a Baltimora e uno a Rockville) e poi di quello di un uomo d'affari, pesantemente torturati e con il cuore rimosso rievoca alla mente di Prentiss e JJ un caso di undici anni prima (l'episodio 3x02 \"Nel nome del sangue\"), di un Soggetto Ignoto che a Milwaukee si serviva del figlio di dieci anni per attirare donne, ucciderle e asportare loro il cuore. Gli agenti deducono che il colpevole \u00e8 il figlio del serial killer di allora. Prentiss deve affrontare il senso di colpa per non essere riuscita (per via della sua \"morte\") a restare in contatto con il ragazzo come e quanto avrebbe voluto, e forse non sarebbe diventato ci\u00f2 che \u00e8; si impegna anche per organizzare un appuntamento romantico con Mendoza, ma ha qualche problema con la cucina.\nSoggetto Ignoto.\nDavid Smith \nLuci notturne.\nTrama.\nIl team \u00e8 chiamato a Portland, in Oregon, per chiarire se ci siano legami tra un rapimento e il brutale omicidio di una coppia avvenuto una settimana prima. Si scopre che il Soggetto Ignoto (semicieco lui stesso e che utilizza dei visori e degli occhiali speciali per vedere al buio) acceca le vittime prima di farle partecipare ad un mortale gioco di gatto col topo. Reid, terminato il corso, si riunisce ai colleghi e alla fine dell'episodio Alvez li invita tutti alla festa d'inaugurazione della nuova casa che condivide con Lisa (malgrado inizialmente non avesse intenzione di organizzarla).\nSoggetto Ignoto.\nDustin Eisworth \nIl pifferaio magico.\nTrama.\nDurante la stessa notte, in un paese dell'Iowa, tre bambini di dieci anni vengono rapiti dalle loro case e svaniscono nel nulla. La squadra dovr\u00e0 lavorare quasi senza indizi, a parte i video di sorveglianza del parco giochi che mostrano i piccoli dondolarsi sulle altalene e poi, apparentemente, entrare di propria volont\u00e0 (come se fossero in uno stato di trance) nel furgone bianco del Soggetto Ignoto, il quale \u00e8 una sorta di \"collezionista di ingiustizie\". Gli agenti seguiranno l'ipotesi di una suggestione post ipnotica e dei messaggi subliminali (ASMR)quando nei computer dei bambini verranno rinvenuti file sonori che sussurrano un'unica parola: Hamelin. JJ assiste i colleghi dalla base di Quantico per passare del tempo con la madre Sandy, che ammette di sentirsi sola in Pennsylvania da quando il marito si \u00e8 risposato e la figlia ha lasciato la cittadina per iniziare una carriera nell'FBI; le dice anche di essere fiera di lei per aver finalmente trovato il responsabile del suicidio di Roslyn (episodio \"L'Uomo Alto\") e perch\u00e9 ogni giorno riesce con il suo lavoro a cambiare la vita delle persone.\n\"Note: il titolo originale dell'episodio, \"Hamelin\", \u00e8 il nome della cittadina tedesca nella quale si svolge la fiaba dei fratelli Grimm intitolata \"Il Pifferaio Magico\" (di qui il titolo italiano), in cui un uomo suona il piffero per attirare i bambini fuori dal villaggio e alla fine li fa annegare nel fiume.\"\nSoggetto Ignoto.\nWayne Hollys\nIl camaleonte.\nTrama.\nRientrato da un caso a Nashville, Tennessee, Rossi crolla davanti a Krystall e mette in discussione le proprie azioni mentre le riassume l'indagine della BAU partita da un cadavere di donna a cui \u00e8 stato rimosso il volto, e il suo scontro quasi mortale con Everett Lynch, un truffatore diventato serial killer psicopatico, narcisista e misogino, abilissimo a camuffarsi (perci\u00f2 chiamato \"il Camaleonte\") e a modificare comportamenti e atteggiamenti (oltre a inventarsi interessi e passioni simili o uguali) per \"adattarsi\" alla donna a cui finge di legarsi. Da un colloquio con Roberta, la madre di Everett, scoprono che \u00e8 stata lei a \"introdurlo\" alle truffe: infatti svuotava i conti dei suoi tanti amanti servendosi del figlio per adescarli; inoltre, lui la odia e la disprezza profondamente perch\u00e9 la ritiene responsabile del presunto annegamento della figlia Grace (quest'ultima era nella vasca da bagno, Roberta, che avrebbe dovuto sorvegliarla, si era distratta un attimo e la bambina era finita sott'acqua), in realt\u00e0 viva e complice del padre, tanto che ferisce Alvez ad un braccio quando gli agenti irrompono nella casa dove credono si trovi Everett, il quale dopo aver sopraffatto Rossi si dilegua. Lynch sembra aver superato in astuzia i profiler, e loro si chiedono se per la prima volta non abbiano sbagliato da qualche parte. L'episodio si conclude con Rossi che va alla prigione a parlare con Grace.\nSoggetto Ignoto.\nEvereth Lynch\nMalvagit\u00e0 malata.\nTrama.\nLa squadra conduce le indagini su una serie di omicidi per accoltellamento avvenuti a Lewiston, nel Maine, all'interno di residenze famose per le loro storie tragiche che - si dice - siano infestate da oscure presenze. Il Soggetto Ignoto ha un'inclinazione al rischio e uccide in modo feroce e rapido, pugnalando le vittime ben 22 volte allo stomaco e introducendosi nelle case senza essere visto. Inizialmente, dopo essere stata trovata sulla scena dell'ultimo delitto sporca del sangue della vittima, viene arrestata una blogger esperta del folklore locale, ma in seguito i sospetti si indirizzano su una ricercatrice dell'universit\u00e0 ossessionata dal paranormale convinta che i demoni possano impossessarsi delle case e \"infettarle\". Rossi \u00e8 ancora impegnato nella ricerca del \"Camaleonte\" Everett Lynch (sebbene non vi siano nuove piste e Prentiss gli consigli di concentrarsi sugli altri casi) e tenta di riprendersi dall'esperienza di \"quasi morte\" vissuta nella lotta con il serial killer, mentre Reid non compare poich\u00e9 sta tenendo un altro seminario.\nSoggetto Ignoto.\nStephanie Carter\nVerit\u00e0 o penitenza.\nTrama.\nLa partita di poker degli agenti della BAU attorno al tavolo ovale viene interrotta da una chiamata da parte della Polizia di Los Angeles, che richiede l'intervento della squadra per indagare su persone uccise a colpi di arma da fuoco in pieno giorno dopo che le auto sulle quali si trovano sono state tamponate dal Soggetto Ignoto. Rossi e Krystall si preparano per il loro matrimonio, mentre un'inaspettata e scioccante confessione in un momento critico rischia di sconvolgere gli equilibri nella vita di due membri del team.\nSoggetto Ignoto.\nCasey Allen Pinkner"}
{"id": "7640111", "revid": "104458", "url": "https://it.wikipedia.org/wiki?curid=7640111", "title": "Sporthalle Diessbach", "text": "Il Salle des Sports du Brockus \u00e8 un palazzetto dello sport della citt\u00e0 di Diessbach bei B\u00fcren in Svizzera. "}
{"id": "7640112", "revid": "1543377", "url": "https://it.wikipedia.org/wiki?curid=7640112", "title": "\u012arakl\u012bs Petosfairis\u012b 2015 2017-2018", "text": "Questa voce raccoglie le informazioni riguardanti l'\u012arakl\u012bs Petosfairis\u012b 2015 nella stagione 2017-2018.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "7640118", "revid": "167784", "url": "https://it.wikipedia.org/wiki?curid=7640118", "title": "Sterlina d'oro", "text": ""}
{"id": "7640123", "revid": "97695", "url": "https://it.wikipedia.org/wiki?curid=7640123", "title": "Flutter (software)", "text": "Flutter \u00e8 un framework open-source creato da Google per la creazione di interfacce native per iOS e Android, oltre ad essere il metodo principale per la creazione di applicazioni per Google Fuchsia.\nCon la versione 1.9, Google introduce il supporto per le applicazioni web e per siti statici scritti in linguaggio Dart. Cos\u00ec, con questo aggiornamento, si \u00e8 ampliata la lista delle piattaforme supportate.\nStoria.\nLa prima versione di Flutter fu conosciuta come \"Sky\" e girava su Android. Presentato al summit per sviluppatori Dart del 2015, con l'obiettivo di renderizzare costantemente a 120 fps. Durante il Keynote del Google Developer Days a Shanghai, Google annuncia Flutter Release Preview 2 il quale \u00e8 stato l'ultimo grande rilascio prima di Flutter 1.0. Il 4 dicembre 2018, Flutter 1.0 \u00e8 stato rilasciato all'evento \"Flutter Live\", e rappresenta la prima versione \"stabile\" del framework. Il 3 marzo 2021 viene rilasciata la versione Flutter 2.0 che consente agli sviluppatori di generare in maniera stabile applicazioni multipiattaforma (Android, iOS, Windows, macOS, Linux, Web).\nArchitettura Framework.\nI componenti principali di Flutter sono:\nFlutter engine.\nFlutter engine \u00e8 scritto principalmente in C++, fornisce supporto per il rendering a basso livello utilizzando la libreria grafica di Google, Skia Graphics. Inoltre, si interfaccia con SDK della piattaforma specifica come quelli di Android o iOS. Una particolarit\u00e0 molto apprezzata del Flutter engine, grazie al codice scritto in Dart, \u00e8 quella di poter effettuare un \"hot-reload\" dell'applicazione dove la modifica del codice viene iniettata immediatamente all'interno dell'applicazione cos\u00ec da visualizzare all'istante le modifiche effettuate senza un riavvio completo o un cambio di stato.\nFoundation library.\nLa Foundation library, scritta in Dart, fornisce classi e funzioni di base utilizzate per costruire applicazioni che utilizzano Flutter, come le API per comunicare con l'engine.\nWidgets.\nLa progettazione dell'interfaccia utente in Flutter prevede l'assemblaggio e/o la creazione di vari widget. Un widget in Flutter rappresenta una descrizione immutabile dell'interfaccia utente; grafici, testo, forme e animazioni vengono creati utilizzando i widget. \u00c8 possibile creare widget pi\u00f9 complessi combinando molti pi\u00f9 semplici. Sul sito della documentazione di Flutter \u00e8 possibile consultare tutti i Widgets disponibili.\nDesign-specific widgets.\nIl framework Flutter contiene due set di widget conformi a specifici linguaggi di progettazione. I widget in stile Material Design implementano il design di Google con lo stesso nome, mentre i widget di Cupertino imitano il design iOS di Apple.\nEsempio di Hello, World in Flutter.\nimport 'package:flutter/material.dart';\nvoid main() =&gt; runApp(HelloWorldApp());\nclass HelloWorldApp extends StatelessWidget {\n @override\n Widget build(BuildContext context) {\n return MaterialApp(\n title: 'Hello World App',\n theme: ThemeData(\n primaryColor: Colors.red[400],\n accentColor: Colors.yellow,\n fontFamily: \"Roboto\",\n home: Scaffold(\n appBar: AppBar(\n title: Text('App Bar Title'),\n body: Center(\n child: Text('Hello World'),\n ),\nL'importazione del pacchetto (package) Material consente l'uso di classi e Widget a tema Material Design. Questo pacchetto \u00e8 fondamentale per la realizzazione dell'applicativo.\n\u00c8 disponibile anche il pacchetto Cupertino per la realizzazione di UI in stile iOS.\nIl widget \"MaterialApp\" \u00e8 l'inizio dell'applicazione, esso permette di impostare il tema, la navigazione tra le pagine e la home page (oltre a tante altre impostazioni)."}
{"id": "7640125", "revid": "117858342", "url": "https://it.wikipedia.org/wiki?curid=7640125", "title": "Cambi flessibili", "text": "Il regime di cambi flessibili, o \"regime dei cambi fluttuanti\", \u00e8 il regime del sistema monetario internazionale, in cui il valore delle valute (nel senso del loro tasso di cambio reciproco) varia su un mercato specializzato. Non sono quindi gli Stati a determinare direttamente i propri tassi di cambio.\nIl sistema dei cambi flessibili non comporta per il momento uno standard monetario internazionale al quale ogni valuta potrebbe fare riferimento. Il corso delle valute varia di giorno in giorno, apprezzandosi o deprezzandosi, ma senza uno strumento di misura comune di questo apprezzamento o deprezzamento.\nOrigini della creazione fin dal 1971 di un sistema di cambi flessibili.\nFin dall\u2019origine della moneta scritturale, le valute sono state definite rispetto a uno standard metallico. Tuttavia, dopo la Prima Guerra Mondiale, il gold standard, il sistema aureo che nel frattempo si era diffuso in Occidente, non poteva essere ristabilito a causa delle disparit\u00e0 troppo grandi nella ripartizione dell'oro, concentrato essenzialmente negli Stati Uniti. Per questo motivo, furono messi in atto dei gold exchange standard, sistemi in cui una o due valute erano definite in oro e servivano da valuta di riserva e di scambio per l\u2019aggiustamento delle bilance dei pagamenti.\nIl sistema creato a Bretton Woods era un sistema di cambi fissi con gold exchange standard basato sul solo dollaro (USD). Un'oncia d'oro valeva 35 $. Le altre valute erano definite o direttamente rispetto al dollaro o attraverso il corso dell'oro in dollari. I cambi erano fissi, ma aggiustabili: un paese poteva svalutare o rivalutare la propria moneta, purch\u00e9 un piano di aggiustamento fosse messo in opera e che gli altri paesi fossero d'accordo. Il Fondo Monetario Internazionale aveva il compito di supervisionare questo meccanismo.\nQuesto dispositivo conferiva al dollaro una posizione particolare. Essendo i deficit della bilancia dei pagamenti americana finanziati da dei dollari \"che spettava solamente a loro emettere\", gli Stati Uniti scelsero di non preoccuparsene. Questo atteggiamento di benevola indifferenza viene chiamato \"benign neglect\". Durante gli anni '60, le spese militari americane, cos\u00ec come la corsa allo spazio, portarono il governo americano a moltiplicare le spese e a creare un'immensa liquidit\u00e0 internazionale di dollari. Questa libert\u00e0 eccessiva attir\u00f2 dapprima le osservazioni del generale de Gaulle, il quale, in una famosa conferenza, chiese il ritorno al gold standard e si mise a esigere dei pagamenti in oro, invece che in dollari. Fu la Germania a mettere fine nel 1971 agli accordi di Bretton Woods: infastidita dal dover acquistare dei dollari dal tasso fisso superiore al tasso naturale del mercato (il che equivaleva a pagare l'inflazione degli Stati Uniti al loro posto), la Bundesbank, ovvero la banca centrale tedesca (in gergo conosciuta come BUBA), sensibilizzata all'inflazione a causa dell'iperinflazione dell'inizio degli anni '20, smise di accettarli. Il Presidente Nixon prese allora la decisione di sopprimere la convertibilit\u00e0 in oro del dollaro.\nDopo qualche anno di tergiversazioni, dei primi accordi nel 1973 misero fine al sistema dei cambi fissi ma aggiustabili e, nel 1976, gli accordi della Giamaica stabilirono il quadro giuridico necessario alla messa in atto di un sistema di cambi flessibili. I cambi flessibili non sono stati una scelta tecnica derivata da una lunga riflessione e frutto di un accordo tra economisti, ma una soluzione de facto.\nA partire da quel momento, l'insieme delle monete mondiali sono state delle monete cartacee o scritturali, il cui valore varia al ritmo delle transazioni sul mercato dei cambi. Senza uno standard monetario mondiale, questi valori e le loro variazioni sono misurabili solamente tra una moneta e un'altra. I DSP (Diritti speciali di prelievo del FMI) non possono svolgere pienamente questo ruolo di modello di riferimento finch\u00e9 il loro valore resta legato a un \"paniere\" di valute.\nL'assenza di una teoria generale dei cambi flessibili al momento della loro introduzione.\nI cambi flessibili non sono stati oggetto di nessuno studio o pubblicazione durante il periodo classico e neoclassico, ovvero fino al 1921. La fluttuazione era un'eccezionalit\u00e0 e quasi un caso. Il gold standard non veniva pi\u00f9 messo in discussione dagli anni 1870, periodo della fine di fatto del bimetallismo dell'Unione monetaria latina e della demonetizzazione dell'argento negli Stati Uniti (nel 1873). I disordini del dopoguerra portarono a varie situazioni monetarie. La fluttuazione delle monete tedesca e austriaca accompagn\u00f2 un'iperinflazione dolorosa. La Francia cercava di riportare la sua moneta al valore precedente la guerra. La conferenza di Atene si affrett\u00f2 allora nel ricostruire un sistema di cambi fissi. La crisi del '29 e la conseguente frammentazione del sistema monetario seguente, marcato da numerose svalutazioni competitive, un controllo dei cambi e un consolidamento della crisi, eliminarono per\u00f2 questo sistema. Nessuno consigliava i cambi flessibili; anzi, una volta tornata la pace, venne creato un nuovo sistema di cambi fissi. I manuali di economia fino alla fine degli anni '60 affrontavano cos\u00ec questo argomento attraverso la figura retorica della preterizione o in poche righe con un tono dispregiativo.\nPer esempio, il manuale Dalloz del 1969 sulla moneta, redatto da Henri Guitton, allora professore di grande reputazione, tratta dei cambi flessibili in mezza pagina (su un totale di 647). In questo breve spazio, Guitton si accontenta di notare che l'espressione \"cambi erratici\" lasciava progressivamente posto, in qualche dibattito che aveva avuto luogo sull'argomento, all'espressione \"cambi flessibili\", pi\u00f9 descrittiva e meno connotata. \u00c8 vero che, in alcuni trattati universitari, come quello di Paul Leroy-Beaulieu, si parla di valute deprezzate e con un tasso di cambio erratico con riferimento alle valute non ancorate all'oro e dunque flottanti secondo le condizioni dell'epoca, dove il gold standard era il sistema dei paesi civilizzati. Gottfried Haberler, nella sua opera, definisce a sua volta i \"cambi liberi\" come una curiosit\u00e0, come un caso estremo nella nostra scala delle possibili relazioni tra le valute dei diversi paesi. Inoltre, non intendeva affermare che un tale sistema non fosse mai esistito sotto una forma pura. Questo, a suo parere, \u00e8 un bene perch\u00e9 i movimenti dei capitali avrebbero avuto degli effetti imprevedibili e un ruolo destabilizzante e amplificatore dei diversi cicli.\nPer riferirsi a questi testi, alcuni, come Mundell, hanno parlato di \"pamphlets\" pi\u00f9 che di scritti economico-scientifici . Robert Triffin era conosciuto per avere teorizzato la fine degli accordi di Bretton Woods con il suo dilemma di Triffin. D'altra parte, la trinit\u00e0 impossibile spiega bene la crescente incompatibilit\u00e0 tra mobilit\u00e0 dei capitali e cambio fisso.\nFurono soprattutto due autori, di due correnti economiche opposte, a difendere i cambi flessibili: l'economista liberale Milton Friedman e il socialista James Edward Meade. Secondo il primo, la moneta \u00e8 una merce come un'altra. Il prezzo delle valute deve dunque apprezzarsi liberamente su un mercato libero. Il paese che si lascer\u00e0 andare al lassismo di bilancio e alla pressione inflazionistica della moneta avr\u00e0 una moneta debole, cosicch\u00e9 gli operatori economici preferiranno altre monete rispetto a quella di questo paese. Al contrario, i virtuosi avranno una moneta forte. In questo modo, in un contesto di cambi flessibili, i meccanismi del mercato sanzioneranno spontaneamente le cattive politiche monetarie. Invece, in sistema di cambi fissi, il paese forte pu\u00f2 condurre una politica inflazionistica e delle spese eccessive, pur vendendo le proprie banconote al di sopra del loro valore a dei paesi che non possono rifiutarle, di modo che il forte impone la sua legge al debole. \u00c8 quello che \u00e8 avvenuto nelle relazioni tra gli Stati Uniti e la Germania dopo la guerra, quando gli Stati Uniti stampavano della moneta che vendevano a tasso fisso ai tedeschi.\nJames Edward Meade (1907-1995) era un autore socialista inglese ritenuto estremo, il quale desiderava che i salari fossero fissati dal governo senza preoccuparsi del tasso di cambio. Il suo trattato \"The Balance of Payements\" (1951) \u00e8 una delle sue principali opere.\nNessuno dei due autori era stato in grado di convincere realmente dell'opportunit\u00e0 di rimettere in discussione la situazione esistente. Quando i cambi flessibili si sono imposti nel corso degli anni '70, gli ambiti economici e finanziari accolsero la novit\u00e0 con molta reticenza. Gli europei cercarono di creare dei meccanismi di stabilit\u00e0 tra di loro. Fu prima l'ECU e poi l'euro, che Milton Friedman stim\u00f2 essere irrealistici da un punto di vista politico e meno in grado di favorire l'unificazione europea rispetto a dei cambi flessibili. La stessa amministrazione americana aveva rinunciato agli accordi di Bretton Woods, solamente per difendere la propria riserva aurea. Nel 1980, il presidente della Fed, Paul Volcker, non esit\u00f2 ad affermare: \"se stiamo andando verso un'economia veramente mondiale, una valuta mondiale ha perfettamente senso\", suggerendo che l'agitazione browniana di decine di monete non saprebbe fare un vero e proprio sistema monetario internazionale. Per\u00f2, mantendendo il dollaro come valuta mondiale e permettendo di fatto ai soli Stati Uniti di pagare i loro deficit con loro propria moneta, il sistema continuava a offrire loro un vantaggio.\nDebole teorizzazione della pratica dei cambi flessibili dal 1971.\nSulla scia di Milton Friedman, \u00e8 emerso qualche elemento della teoria dei cambi flessibili intorno alle idee seguenti:\nGli svantaggi.\nQuesta vulgata alla fine ha avuto successo nella stampa, che solitamente evita di abbordare queste questioni, considerate troppo tecniche e noiose. Tuttavia, \u00e8 stata duramente criticata quasi immediatamente da Jacques Rueff e, dopo diversi anni di esercizio, anche dal premio Nobel per l'economia Milton Friedman.\nLe critiche.\nRobert Mundell in \"The case for a world currency\", un articolo scritto nel 2005, ha stilato una lista di accuse contro la maggior parte degli argomenti a favore dei cambi flessibili.\nQui afferma:\nEgli osserva le numerosissime crisi monetarie e finanziarie che si sono susseguite a partire dal 1971 e teme che possano verificarsi degli episodi ancora pi\u00f9 gravi.\nLa constatazione di Maurice Allais \u00e8 ancora pi\u00f9 radicale. In \"La Crise mondiale aujourd'hui\" (\"La crisi mondiale oggi\"), sostiene che i cambi flessibili creano le condizioni di un disordine generalizzato, che accrescono i rischi su ogni operazione commerciale o finanziaria internazionale e che possono solamente sfociare in una crisi mondiale come quella del '29.\nJacques de Larosi\u00e8re, ex direttore del Fondo Monetario Internazionale (FMI) denuncia anche le conseguenze del crollo del sistema creato con gli accordi di Bretton Woods. L'avvento dei cambi flessibili del 1971 \u00e8, a suo parere, all'origine dei disequilibri strutturali attuali che pesano sull'economia mondiale. Critica la creazione monetaria illimitata conseguente, la quale al massimo \u00e8 solo un palliativo, lui stesso fonte di pericoli. Inoltre, punta il dito contro la fuga in avanti dei politici attuali che lasciano alle generazioni future solamente la sceltra tra pagare un debito troppo pesante o rinnegarlo."}
{"id": "7640145", "revid": "1712526", "url": "https://it.wikipedia.org/wiki?curid=7640145", "title": "Chiesa della Santissima Annunziata di Padula", "text": ""}
{"id": "7640151", "revid": "8660", "url": "https://it.wikipedia.org/wiki?curid=7640151", "title": "Dnepr Rockets", "text": "I Dnepr Rockets sono una squadra di football americano di Dnipro, in Ucraina, fondata nel 2008."}
{"id": "7640152", "revid": "31886", "url": "https://it.wikipedia.org/wiki?curid=7640152", "title": "Episodi di The Flash (quinta stagione)", "text": "La quinta stagione di The Flash, composta da 22 episodi, \u00e8 stata trasmessa negli Stati Uniti su The CW dal 9 ottobre 2018 al 14 maggio 2019.\nIn Italia la stagione \u00e8 stata trasmessa su Premium Action dall'11 marzo al 5 agosto 2019. In chiaro \u00e8 stata trasmessa su Italia 1 dall'11 gennaio al 21 marzo 2020 nel day-time.\nLa stagione contiene un crossover con la settima stagione di \"Arrow\" e la quarta stagione di \"Supergirl\" (e non con Legends of Tomorrow rispetto agli altri anni) chiamato \"Altrimondi\", in onda in tre serate il 9, 10 e l'11 dicembre 2018 che ha introdotto anche Batwoman e che \u00e8 stato il nono episodio di tutte le serie ovvero il finale di met\u00e0 stagione al contrario degli altri anni in cui era l'ottavo.\nDurante questa stagione entrano nel cast principale Jessica Parker Kennedy, Danielle Nicolet, Hartley Sawyer e Chris Klein, mentre Chris Klein e Jessica Parker Kennedy in questa stagione lo abbandonano.\nL'ottavo episodio della stagione \u00e8 stato il 100\u00b0 della serie ed \u00e8 stato trasmesso il 4 dicembre 2018.\nGli antagonisti principali sono Orlin Dwyer/Cicada e Grace Gibbons/Cicada II\nNora.\nTrama.\nLa stagione inizia con Nora, la figlia di Barry e Iris dal futuro, che dopo essersi presentata come la velocista XS, si dirige alla festa della figlia di Cecille e Joe e rivela di essere la velocista che ha aiutato suo padre a distruggere i satelliti del \"Pensatore\" e di venire dal futuro. Il gruppo, inizialmente incredulo, decide di credere a Nora e inizia cos\u00ec ad aiutarla per tornare a casa, dato che aiutando suo padre, ha rivelato di non riuscire pi\u00f9 a tornare nella sua epoca. Dopo che Barry \u00e8 tornato alla centrale di polizia, Nora si fa viva e cos\u00ec inizia a parlare della sua vita con suo padre, il quale per\u00f2 decide di fermarla per non stravolgere la linea temporale. Improvvisamente Barry viene avvisato di un attacco meta-umano e, dopo aver vietato a Nora di venire con lui, si dirige sul posto e mette subito in salvo dei poliziotti, ma a causa dell'arrivo di sua figlia, il criminale Gridlock, usando i suoi poteri elettrici, scaglia Barry in un laghetto. Dopo essere tornati ai laboratori S.T.A.R., Nora rivela al gruppo dell'esistenza, nel futuro, del Museo di Flash, grazie al quale Nora conosce tutti i meta-umani che suo padre ha affrontato, incluso Gridlock, il quale nel futuro, avrebbe dovuto essere subito arrestato da Barry, ma l'eroe, essendo stato distratto da sua figlia, ha fatto scappare il criminale. Iris, dopo aver invitato sua figlia a prendere un caff\u00e8, inizia a parlare con lei della sua vita, anche se entrambe non sembrano essere molto legate. Tornati ai laboratori, Cisco da due dispositivi a tachioni a Barry e a Nora per condividere le loro velocit\u00e0 e riportare Nora a casa, ma nel tentativo, i due vengono respinti dal Wormhole e messi KO. Wally, dopo essere tornato dalle leggende rivela al gruppo che, analizzando il DNA di Nora, ha scoperto che ha i tachioni negativi, quindi al posto di correre veloce, rallenta. Iris intanto, decide di parlare con Barry, il quale ammette di volere mandare Nora nel futuro, perch\u00e9 pensa che cos\u00ec possa perdere tutta l'infanzia di sua figlia, ma Iris lo rassicura dicendogli che ora che Nora \u00e8 qui, non si perderanno nulla. Barry dopo essere tornato da sua figlia, le chiede cosa gli succeder\u00e0 nel futuro e lei, dopo averlo portato nella volta temporale, gli mostra un'immagine di un giornale del futuro nel quale Barry scopre di essere scomparso e di non essere pi\u00f9 tornato. Nora rivela inoltre di non essere bloccata qui e di aver usato dei tachioni negativi per non essere rimandata a casa e poter restare con suo padre, dato che anche se ha sua madre, lei e Iris non sono mai riuscite ad andare d'accordo nel futuro. Il team intanto riesce a trovare Gridlock e scopre che sta usando i suoi poteri per far precipitare un aereo. Nora allora propone di far vibrare l'aereo attraverso gli edifici e anche se non \u00e8 ancora capace di vibrare, Barry decide di portarla insieme a Wally. Dopo che Nora da a Barry un anello del futuro con dentro un costume, dato che gli altri sono andati distrutti, il trio, grazie a una breccia di Cisco, si dirige sull'aereo e dopo aver messo Gridlock KO, cerca di far vibrare l'aereo, e anche se Nora inizialmente non ci riesce, Barry usa gli insegnamenti di Thawne per aiutare la figlia, e alla fine i tre riescono a salvare l'aereo. Ralph si dirige da Cisco e Caitlin per dare a quest'ultima il certificato di morte di suo padre e i tre scoprono che \u00e8 falso.Nora, dopo essere stata ospitata da Barry e Iris a casa loro, decide di andare a prendere un gelato con suo padre e cos\u00ec i due iniziano a correre fianco a fianco.\nL'episodio si conclude con Gridlock che, durante il suo trasporto in prigione, viene fermato da un individuo mascherato il quale, dopo aver affermato di voler vedere tutti i meta-umani morti, si avvicina al criminale con una lama a forma di fulmine per ucciderlo.\nBlock.\nTrama.\nBarry fatica ad addestrare Nora, che viene assunta come stagista alla CCPD per passare pi\u00f9 tempo con suo padre, con grande disagio di Iris. Intanto, Caitlin e Ralph cercano di aiutare Cisco a seguito della rottura con Gypsy, ma i loro sforzi si rivelano vani, fino a quando Cisco non accetta che Gypsy non \u00e8 la donna con cui \u00e8 destinato a stare. Caitlin rifiuta di perseguire l'idea che suo padre potrebbe essere ancora vivo, nonostante l'insistenza di Ralph. Cecile inizia a perdere la telepatia e fatica a connettersi con il figlio senza essere in grado di conoscere i suoi pensieri. Nel frattempo, una nuova meta chiamata \"Block\", che pu\u00f2 creare blocchi di aria densa, ruba le armi alla sua vecchia banda. Il team, dopo averla rintracciata, si dirige sul posto e dopo che Barry \u00e8 stato intrappolato in uno dei blocchi d'aria, Nora si ritrova ad affrontare la criminale, riuscendo per\u00f2 a sconfiggerla e a liberare suo padre. Ad un tratto appare l'uomo misterioso che, dopo aver pugnalato Block, si scontra con Barry, Ralph e Cisco, riuscendo a neutralizzare i loro poteri e metterli KO. Poco prima che Barry venga ucciso, arriva Nora e l'uomo, nel sentirla chiamare Barry pap\u00e0, risparmia il velocista e se ne va... Tornati ai laboratori, Cisco fa vibrare Caitlin apprendendo che la madre di quest'ultima \u00e8 coinvolta nella scomparsa di suo padre. Iris rivela di aver indagato sull'individuo mascherato e la squadra scopre che Nora lo conosce gi\u00e0.\nLa morte di Vibe.\nTrama.\nIl team, dopo essere venuto a conoscenza grazie a Nora del fatto che Cicada \u00e8 inarrestabile, recluta il detective Sherloque Wells. Nel frattempo Ralph e Caitlin parlano con la madre di quest'ultima, la quale nega di aver falsificato il certificato di morte di suo marito e intima Caitlin di lasciar perdere la sua ricerca. Pi\u00f9 tardi per\u00f2, Caitlin, con l'aiuto di Ralph, entra nei file di sua madre e trova un biglietto di suicidio da parte di suo padre. Sherloque intanto, rivela che il vero nome di Cicada \u00e8 David Hersch, dato che l'aveva gi\u00e0 catturato in altre 37 terre. Barry e Nora allora trovano Hersch e lo catturano, ma con sorpresa scoprono che non \u00e8 Cicada, dato che Sherloque, a causa della sua pigrizia, pensava che anche questa volta l'identit\u00e0 del criminale fosse quella di Hersch, ma Nora, aiutando suo padre nel distruggere i satelliti di Devoe, ha alterato il corso degli eventi. Il vero Cicada intanto, attacca Joe per conoscere la vera identit\u00e0 di Vibe il quale, dopo essersi teletrasporto per aiutare l'amico, viene attaccato dal criminale che durante un inseguimento nel bosco, ferisce Cisco alla spalla. Barry allora, giunge sul posto per fermare il criminale, ma viene facilmente messo KO. Nora allora corre in aiuto di suo padre e per aiutarlo, utilizza una bomba esplosiva per fermare Cicada. Il criminale riesce a salvarsi e a sfuggire, mentre Barry, nel vedere gli occhiali di Vibe distrutti, pensa che sia morto, ma Cisco si \u00e8 salvato e cos\u00ec adesso sia Cicada che i cittadini di Central City pensano che Vibe sia morto. Tornati ai laboratori, Sherloque, per farsi perdonare del suo errore nel rintracciare Cicada, decide di unirsi al 'Team Flash'. Caitlin intanto, riesce a decifrare un messaggio di suo padre che gli intima di cercarlo.\nCicada intanto, si reca in un ospedale per visitare sua figlia e dopo aver mostrato una ferita da taglio ad una dottoressa, si scopre che il vero nome del criminale \u00e8 Orlin. L'episodio termina con Sherloque che comincia a sospettare che Nora non sia tornata indietro nel tempo per il motivo che ha dato.\nNotizie flash.\nTrama.\nIl team scopre articoli su XS, scritti da uno degli ex colleghi di Iris, Spencer Young, i quali sono tutti pubblicati poco prima degli eventi. Iris contatta Spencer, chiedendole di astenersi dal mettere XS negli articoli, al fine di proteggere Nora. Spencer si rivela essere in possesso di un telefono che le consente di controllare le menti in modo da poter creare articoli per il suo blog. Nora rivela di avere un rapporto teso con Iris perch\u00e9 in futuro, sua madre le ha impiantato un chip che limita i suoi poteri. Barry e Nora vanno allo stadio quando viene segnalata la minaccia di una bomba ma in realt\u00e0 si tratta di una trappola in cui Spencer usa la sua tecnologia per ipnotizzare XS nel tentativo di uccidere Flash. Iris alla fine blocca XS sparandole un dardo tranquillizzante, permettendo a Nora di riacquistare la sua mente e Barry di arrestare Spencer. Il team scopre che il telefono di Spencer e il pugnale di Cicada hanno delle meta abilit\u00e0, create dall'esplosione satellitare di DeVoe, il che significa che la meta tecnologia potrebbe essere nelle mani di chiunque. Successivamente viene rivelato che Cicada ha una super forza.\nRag Doll.\nTrama.\nBarry e Nora vanno a fermare due criminali in motocicletta, con Iris che si sente frustrata per via del rapporto burrascoso che ha con sua figlia Nora. Quest\u2019ultima rivela che in futuro, Iris la tormenter\u00e0 sempre e non le permetter\u00e0 mai di fare domande sul suo passato. Nora va a passare un po'di tempo con Cecile, scoprendo di pi\u00f9 su Iris da lei. Pi\u00f9 tardi, un nuovo meta chiamato Rag Doll attacca un architetto in centro e distrugge il suo ufficio anche se Flash lo salva. Iris e Barry cercano di indagare sul nuovo meta, ma Barry viene catturato da Rag Doll e tenuto in ostaggio su un tetto con delle manette che bloccano i suoi poteri. Ralph e Iris vanno a salvare Barry ma quando Rag Doll lo butta gi\u00f9 Iris salta dall'edificio per rimuovere le manette di Barry per permettergli di salvarli entrambi. Ralph inghiotte Rag Doll per intero prima di diventare un airbag per atterrare in sicurezza. Iris dice a Nora che nulla \u00e8 off limits con lei, e le due iniziano a farsi pi\u00f9 vicine. Nel frattempo, Cisco e Caitlin indagano sul padre di quest'ultima e lo rintracciano in un ufficio universitario. Cisco riprende, con successo, il controllo dei quattro satelliti di DeVoe, che possono essere utilizzati per cercare sia il nascondiglio del padre di Caitlin sia quello di Cicada.\nIcicle.\nTrama.\nBarry, Cisco e Caitlin trovano il padre di quest'ultima, Thomas e lo portano ai Laboratori Star. Nel frattempo, Ralph e Cecile continuano le loro indagini sull'identit\u00e0 di Cicada con l'aiuto di Sherloque, Iris e Nora che sono altrove. Caitlin e Thomas vanno a fare una passeggiata per riconnettersi ma vengono interrotti quando Thomas sviene e il suo braccio inizia a trasformarsi in ghiaccio. Caitlin riporta il padre ai Laboratori Star dove egli rivela l'origine dei poteri di Caitlin. Cisco si teletrasporta alla base di Thomas dove scopre che egli non \u00e8 il vero padre di Caitlin, ma quest\u2019ultima non gli crede fino a quando non scopre la verit\u00e0 su suo padre ovvero quando il suo alter ego \"Icicle\" sta prendendo il sopravvento su suo padre. Come il Team Flash affronta Thomas, Killer Frost ritorna e sconfigge Icicle. Inoltre \u00e8 stato rivelato che DeVoe usando i poteri di Dominic Lanse/ Brainstorm ha creato un blocco mentale in Caitlin Snow causando temporaneamente la scomparsa di Killer Frost. Ma ritornati ai Laboratori Star Cisco ha dato a Caitlin un dispositivo per parlare col suo alter ego \"Killer Frost\". Tornati ai laboratori Ralph e Cecile e gli altri, si scopre che Cicada ha una figlia di nome Grace che e ricoverata all'ospedale. Nel frattempo, Cicada ha dimostrato di essere ferito e malato.\nLa strega del tempo.\nTrama.\nBarry tenta di vedere Grace, ma la dottoressa Ambres lo impedisce. Barry e Nora fermano una bizzarra tempesta di fulmini che sta colpendo la rete elettrica della citt\u00e0. Il team Flash sospetta di Mark Mardon, anche se \u00e8 in prigione, ma Nora e Barry incontrano invece la figlia separata, Joss Jackam / Weather Witch, che sta brandendo uno staff di controllo del tempo come suo padre. Barry e Nora portano Mardon da lei per placarla, ma senza successo. Joss adirata attacca un aeroporto con un tornado di fulmini, quindi Barry usa la bacchetta di Mardon per assorbire il fulmine di Joss e sottometterla. Il Team Flash scopre finalmente l'identit\u00e0 di Cicada: Orlin Dwyer. Nei flashback, Orlin viene mostrato adottando Grace dopo la morte di sua madre in un attacco di metaumani e mentre dei detriti dal satellite di DeVoe misero Grace in coma e attaccarono Orlin con una scheggia che sarebbe poi diventata il suo pugnale. Incolpando i metaumani per quello che \u00e8 successo, Orlin giura di ucciderli tutti per conto di Grace. Intanto Caitlin e Cisco cercano di invitare Sherloque alla festa del Giorno del Ringraziamento, il quale inizialmente si mostra indeciso, ma poi ci ripensa e si convince.\nIl passato \u00e8 il prologo.\nTrama.\nBarry Allen e Nora West-Allen viaggiano nel tempo per raccogliere gli oggetti necessari per fermare Cicada: una lega altamente magnetica dall'armatura di Savitar, dal trasmettitore di velocit\u00e0 di Harrison Wells e dalla materia oscura. Viaggiano per la prima volta al combattimento finale di Flash e della squadra contro Savitar. Dopo che appare un spettro del tempo, Barry Allen lo distrae in modo che Nora West-Allen possa recuperare un pezzo dell'armatura. Passano accanto a quando Hunter Zolomon ruba la velocit\u00e0 di Barry Allen al trasmettitore, che Barry Allen ottiene da Harrison Wells. Hunter Zolomon scopre Barry Allen e Nora West-Allen e d\u00e0 la caccia prima che venga fermato dai spettri del tempo, sebbene ci\u00f2 interrompa il trasmettitore nel processo. Anche se \u00e8 riluttante, Nora West-Allen convince Barry Allen a chiedere aiuto a Eobard Thawne. Nonostante alcune difficolt\u00e0 iniziali, Barry Allen convince Eobard Thawne a riparare il trasmettitore sostenendo che non torner\u00e0 mai a casa se non lo fa. Alla fine, Barry Allen e Nora West-Allen viaggiano nella notte dell'esplosione dell'acceleratore di particelle. Nella volta temporale Gideon dirotta parte della materia oscura attraverso il frammento e il trasmettitore, e Barry Allen rivela a Nora West-Allen che Eobard Thawne ha ucciso sua madre. Al ritorno nel presente, il Team Flash separa Cicada dal suo pugnale temporaneamente prima di fuggire, e sembra che Killer Frost sia l'unica immune al pugnale. Sherloque Wells vedendo il diario di Nora West-Allen e chiedendo spiegazioni a Vibe su quei simboli comincia a investigare su di lei. Nora West-Allen va nel 2049 al penitenziario di Iron Heights, e si scopre che \u00e8 in combutta con Eobard Thawne. In Terra 90 si vede un ammasso di corpi, tra i quali il Barry Allen di terra 90 ancora vivo, che scappa da un misterioso individuo che intende uccidere tutti.\nAltrimondi - I Parte.\nTrama.\nIl crossover comincia con la fuga del Flash di Terra-90 dalla sua Terra. In seguito si sposta su Terra-1, dove il dottor John Deegan, che presiede un convegno di psicologia, cerca di insegnare come curare i pazienti in maniera alternativa, senza successo. Pi\u00f9 tardi Deegan viene raggiunto dal misterioso individuo apparso alla fine dell'episodio precedente, che gli d\u00e0 la possibilit\u00e0 di riplasmare a suo piacimento la realt\u00e0 con il Libro del Destino. La scena si sposta in seguito nella casa di Barry e Iris, dove Oliver Queen si sveglia e scopre di aver scambiato la sua identit\u00e0 con quella del velocista (inclusa la velocit\u00e0). Oliver, nei panni di Flash, combatte contro dei ladri ai laboratori IVO e scaglia un fulmine che finisce per attivare un robot, noto come Amazo, in grado di scannerizzare e copiare i poteri dei metaumani. Nel frattempo Barry viene invece creduto Green Arrow a Star City da John Diggle durante un allenamento all'ARGUS. Oliver e Barry si incontrano e, tentando senza successo di spiegare l'accaduto al Team Flash, vengono rinchiusi in una cella ai laboratori STAR. I due decidono cos\u00ec di raggiungere Kara su Terra-38 per fare in modo che vengano riconosciuti. Amazo attacca Central City mentre Barry e Oliver sono su Terra-38 ad allenarsi. Il Team Flash, che ha compreso lo scambio di persona, chiede aiuto, oltre che ai due supereroi, anche a Kara e a Superman. Dopo che i quattro hanno sconfitto il robot, Cisco rivela di aver avuto delle visioni sull'individuo misterioso di inizio puntata e su Deegan, che sembrerebbero trovarsi a Gotham City, cos\u00ec Oliver, Barry e Kara decidono di raggiungere il posto.\nFlash &amp; Furious.\nTrama.\nNora dopo aver affrontato Thawne e dopo avergli fatto un sacco di domande sul perch\u00e9 abbia ucciso sua nonna decide di non volere il suo aiuto e, in seguito, ritorna nel 2019. Una ragazza di nome Raya ha una meta tecnologia che le permette di controllare le automobili delle persone. Barry esce dal tribunale durante il processo della strega del tempo. Allora, nel fermare un'auto controllata da Raya, Barry inizia a vibrare e, toccata l'auto, non riesce pi\u00f9 a fermarsi per via della materia oscura presente in essa. Perci\u00f2 rimane un giorno nella cella per metaumani finche l'effetto non finisce mentre Nora \u00e8 impegnata a fermare la Strega Del Tempo e Raya che guida una super macchina tecnologica rubata dall'ARGUS. Joss per\u00f2 non vuole diventare come suo padre e lo spiega a Nora che non le crede. Dopo aver capito che le dovrebbe dare una seconda chance, durante l'inseguimento, Nora tenta di farsi perdonare da Joss con un discorso. Questa ultima fa sbandare la macchina, salvando Nora che rischiava di essere investita ma in seguito fugge con Raya. Dopo 24 ore Barry esce dalla cella. Cisco dopo essersi fatto togliere dalla mano le schegge di Cicada da Caitlin, scopre che pu\u00f2 sintetizzare con esse una cura per metaumani: Caitlin all'inizio non \u00e8 sicura a crearla ma poi cambia idea. Nora ritorna nel 2049 solo per credere che ci sia del buono in Thawne, quindi obbedisce a cosa egli gli dica per salvare l'umanit\u00e0. Sherloque Wells infiltratosi nella stanza segreta di Thawne nei laboratori Star, dopo aver chiesto a Gideon dei file su Nora, scopre che sono stati cancellati da lei stessa.\nIl lato oscuro della forza.\nTrama.\nCicada continua a uccidere metaumani. Una sera stava per uccidere Norvock, il servo di Amunet, e un suo complice. Il Team, scoperto il collegamento logico per cui Cicada uccide i metaumani, decide di portare questi in un posto molto sicuro. Sherloque intanto cerca di tradurre il diario di Nora, anche facendole delle domande e quando Iris gli chiede perch\u00e9 stia investigando su sua figlia questi gli risponde che lo fa per seguire una pista ma Iris gli dice che \u00e8 quella sbagliata e di non fare pi\u00f9 domande a Nora. Cicada attacca una meta e Killer Frost lo tiene bloccato giusto il tempo di curare quella meta: liberandosi, Cicada attacca Nora spezzandogli la colonna vertebrale e in seguito fugge. In 2 settimane Cicada ha gi\u00e0 ucciso pi\u00f9 di 48 metaumani, tutta la citt\u00e0 informata si prepara per sconfiggerlo; a Barry, furioso con Cicada per aver paralizzato sua figlia, viene in testa di ucciderlo. Nora, guarita, arriva appena in tempo facendo rinsavire suo padre ma dando il tempo a Cicada di fuggire senza aver potuto uccidere i meta dato che sono tutti al sicuro in un elicottero diretto fuori citt\u00e0. Intanto Caitlin e Frost cercano con il campione di DNA di Cicada di creare la cura per i meta, nonostante abbiano avuto qualche litigio; Cecile scopre che era l'agente Jones a dare liste di nomi di metaumani a Cicada e quindi lo fa arrestare. Sherloque continua a cercare di tradurre il diario di Nora trovando in esso due scritture diverse, quindi i suoi sospetti indicano che Nora lavora con qualcuno. Barry pensa che l'unico modo per far smettere la sete di vendetta su Cicada sia di far leva sui suoi sentimenti quindi decide di svegliare Grace.\nMemorabilia.\nTrama.\nIl team ha pianificato di svegliare Grace usando una Memory Machine che Sherloque aveva inviato da Terra 221. Nonostante le sue istruzioni, tuttavia, Nora entra da sola nei ricordi di Grace per impedire agli altri di conoscere la sua segreta alleanza con Thawne, che va storta quando finisce intrappolata. Con suo orrore, scopre che Grace era coscientemente consapevole delle azioni di Orlin mentre era in stato comatoso e lo supportava con tutto il cuore nella sua agenda anti-metaumani prima di essere attaccata da una versione femminile di Cicada. Nel frattempo, Barry e Iris scoprono cosa ha fatto Nora e le vanno dietro, solo per finire nei suoi ricordi del Museo di Flash e attaccati dalla mostra Anti-Flash. Nonostante la forte resistenza, Barry e Iris riescono a sfuggire ai ricordi di Nora e a salvarla da Cicada. Ma non sono in grado di portare Grace mentre lei si rifiuta di svegliarsi e crede che Nora sia una bugiarda. Dopo un'ulteriore analisi della loro avventura, Caitlin scopre che un frammento di satellite \u00e8 stato alloggiato nel cervello di Grace e ha creato una barriera intorno a esso, il che significa che non possono riprovare. Iris fonda il \"Cittadino di Central City\", che Nora rivela fu originariamente fondata nel 2021; ci\u00f2 significa che Iris sta cambiando il futuro. Cisco fa un passo avanti nella meta-cura e Barry decide di usarla su Cicada.\nGoldface.\nTrama.\nIl Team Flash completa la cura per metaumani, ma richiede che Cicada resti fermo abbastanza a lungo perch\u00e9 possa avere effetto. Ralph trova un dispositivo in grado di farlo nelle mani di un boss metaumano del crimine chiamato Goldface. Nonostante l'esitazione di Barry, lui e Ralph vanno sotto copertura come criminali per recuperarlo da lui. Sebbene sia sospettoso, Goldface decide di portare gli eroi in un lavoro per rubare una stampante 3D dall'ospedale in cambio del dispositivo. Anche se vengono scoperti, Barry e Ralph sono in grado di fermare Goldface e i suoi uomini. Altrove, Iris inizia a indagare su Cicada per il \"Cittadino di Central City\" e scopre dove vive. \u00c8 in grado di entrare ma lui la vede attraverso e cerca di ucciderla. Dopo una lotta prolungata, scopre la sua debolezza; ma quando il team Flash investiga, trovano che Cicada se ne sia andato. Sotto gli ordini di Thawne, Nora cerca di aiutare Sherloque ad innamorarsi per allontanarlo da lei. Nonostante un brutto primo incontro e un piccolo aiuto da parte di quattro delle sue ex mogli, Sherloque riesce ad innamorarsi della donna, Renee Adler. Dopo aver scoperto che lei \u00e8 una meta, tuttavia, dedica tutta la sua attenzione a proteggerla da Cicada.\nCausa ed eccesso.\nTrama.\nBarry porta la cura per metaumani nella Forza della Velocit\u00e0 per un'ora per accelerare il processo di sintesi, lasciando dietro di s\u00e9 una Nora inquieta. Altrove, Cicada rapisce Iris, ma riesce a mettere in allarme Nora e Killer Frost nella sua posizione. Arrivano, ma Cicada uccide Killer Frost, tormentando Nora fino al punto tale da farla correre cos\u00ec veloce da ripristinare la linea del tempo. Quando Nora cerca di impedire il rapimento di Iris e la morte di Caitlin, Cicada finisce invece per rapire Ralph, e anche se la situazione si presenta come l'ultima volta, Ralph muore. Nora reimposta ripetutamente la sequenza temporale, ma a ogni nuovo tentativo, qualcuno del Team Flash viene sempre ucciso. Infine, Cisco rivela i loop al team, costringendo Nora a confessare ci\u00f2 che \u00e8 successo. Cisco la consola e, insieme al resto del team, lavora a un nuovo piano per fermare Cicada. Questa volta, fanno in modo che Cicada accidentalmente si pugnali con il suo pugnale, costringendolo a fuggire. Una volta che Barry torna e apprende ci\u00f2 che Nora ha fatto, la avverte di non alterare ulteriormente il tempo. Altrove, Sherloque riesce a decodificare l'intero diario di Nora usando i simboli che ha rivelato involontariamente durante l'incontro con il team.\nKing Shark Vs Gorilla Grodd.\nTrama.\nLa cura per metaumani \u00e8 finalmente finita e il Team Flash decide che King Shark sarebbe il soggetto ideale per provarlo. Il team viaggia verso l'A.R.G.U.S. e chiede a Lyla di entrare in contatto con King Shark, che attacca aggressivamente la squadra sotto il controllo mentale di Gorilla Grodd. Barry reagisce iniettando la cura in King Shark, trasformandolo nella sua forma umana - Shay Lamden. Tornati ai Laboratori S.T.A.R., Caitlin scopre che sebbene la cura abbia funzionato, c'\u00e8 ancora materia oscura nella ghiandola pituitaria di Shay e il suo corpo cambia rapidamente avanti e indietro tra le sue forme umana e di squalo. La moglie di Shay di Terra-1, Tanya, \u00e8 convinta da Sherloque a parlare con Shay. Pi\u00f9 tardi, la mente di Grodd controlla Cisco e Caitlin per rubare la corona di telepatia del Dr. Lamden per amplificare i suoi poteri in modo da poter controllare tutta Central City. Non vedendo altra opzione e volendo fare ammenda per i suoi crimini come Re Squalo, Shay rinuncia alla sua possibilit\u00e0 di essere umano per aiutare il Team Flash a fermare Grodd anche a dispetto della possibilit\u00e0 di non essere mai pi\u00f9 umano. Nel frattempo, Joe ritorna a casa da Cecile e allena Iris per sconfiggere Cicada sul quale Barry suggerisce di offrire la cura invece di forzarlo su di lui.\nIl fallimento \u00e8 orfano.\nTrama.\nNel 2049, Thawne avverte Nora che devono agire velocemente per fermare Cicada una volta per tutte, perch\u00e9 una nuova linea temporale sta cercando di farsi strada e portare qualcosa di veramente grande con essa. Nel presente, Nora e Barry affrontano un nuovo metaumano, Acid Master, il cui marchio di fuoco era su un articolo di giornale mostrato a Nora in futuro, che la porta a dedurre che il confronto finale con Cicada \u00e8 su di loro. Nel frattempo, Joe e Cecile interrogano la dottoressa Ambres sul fatto di lavorare con Dwyer. Poi rivela loro che la nipote di Dwyer, Grace, adesso \u00e8 una metaumana. Barry lo rivela a Dwyer, il che gli fa riconsiderare tutta la sua vendetta, e lo convince con successo a prendere la cura metamenica facendo emergere la possibilit\u00e0 di curare Grace. Dwyer viene portato ai Laboratori S.T.A.R. consegna la cura, ma durante l'operazione la struttura viene attaccata da un nuovo Cicada, che uccide la Dr. Ambres e rapisce Dwyer. In una baita nei boschi, la nuova Cicada si smaschera per rivelare una Grace adulta.\nBomba a tempo.\nTrama.\nNel 2049, Thawne \u00e8 sorpreso dalla comparsa di una nuova Cicada e, senza altre opzioni, chiede a Nora di rivelare la relazione tra loro a suo padre. La Grace adulta viene da un futuro in cui i metaumani prosperano per completare ci\u00f2 che crede sia ancora la missione di suo zio. Il Team Flash scopre che la nuova Cicada \u00e8 arrivata attraverso una Sfera del Tempo, rubata dai Laboratori S.T.A.R nel futuro. Seguendo alcuni indizi, tra cui un fascicolo della polizia rubato dalla nuova Cicada, hanno correttamente dedotto la sua identit\u00e0. Cicada bersaglia Vickie Bolen, una metaumana che ha provocato accidentalmente un'esplosione che ha ucciso i suoi genitori, ma interviene il Team Flash. Orlin arriva e cerca di convincere la nipote ad abbandonare la sua vendetta, il che la porta a ucciderlo. Nel frattempo, Sherloque scopre che Thawne, quando si presentava come il dottor Wells, ha decifrato un codice sorgente per il multiverso. Identificando Thawne come la seconda persona che ha scritto nei diari di Nora, Sherloque espone la sua collaborazione di fronte alla squadra, e Barry blocca sua figlia nella cella per metaumani.\nGodspeed.\nTrama.\nIl Team Flash legge il diario di Nora e vengono a sapere che ella scopre i suoi poteri e la sua relazione con Flash dopo aver incontrato due velocisti: August Heart (alias Godspeed) e Thawne. I flashblack mostrano Nora che lavora come scienziato forense come suo padre. Dopo essere stata colpita da Godspeed, Nora scopre di avere un chip impiantato in lei che ha smorzato i suoi poteri, causando una spaccatura tra lei e sua madre. Dopo che la furia in tutta la citt\u00e0 di Godspeed uccide Lia, la migliore amica e collaboratrice di Nora, Thawne aiuta Nora a controllare i suoi nuovi poteri e sconfiggere il velocista scatenato; Thawne diventa quindi il suo mentore come ha fatto con Barry. Con l'aiuto di Thawne, Nora trova la volta temporale, dove apprende che suo padre era Flash. Nel presente, Iris rilascia Nora per il senso di colpa dopo aver appreso l'inganno della figlia, ma Barry la rimanda a casa per sfiducia e senza il consenso di Iris. Barry poi visita Thawne ad Iron Heights, felice di essere in attesa di esecuzione per i suoi crimini.\nBanda Snow.\nTrama.\nBarry e Iris hanno un violento litigio sul perch\u00e9 Barry abbia mandato Nora nel futuro senza aver preso la decisione con lei. Iris riprogramma la Sfera del Tempo e viaggia nel 2049, con l'intento di riportare Nora a casa. Intanto Nora, mentre \u00e8 triste e dispiaciuta per quello che ha fatto, Thawne la vuole aiutare a tornare a casa usando la Forza della Velocit\u00e0 Negativa, che per\u00f2 avverte Nora che \u00e8 un grosso rischio, ma lei decide di farlo comunque. Con l'aiuto di Ralph, Iris riesce a passare la sicurezza, ma appena Nora la vede, diventa molto furiosa con lei, quanto basta per aprire la forza negativa. A Central City ritorna Icicle che ruba un crio-atomizzatore dalla Tannhauser Industries e sequestra Caitlin e Carla, e progetta di far congelare il mondo. In seguito Caitlin si trasforma in Killer Frost ed elimina Icicle, e ritorna suo padre Thomas. Quando tutto sembra finito appare Cicada che tentando di uccidere Caitlin uccide Thomas, a quel punto Cicada ruba il crio-atomizzatore. Barry ammette di aver sbagliato e lui ed Iris cercheranno di ritrovare Nora. Nora esce dalla Forza della Velocit\u00e0 Negativa, ma sembra che non sia pi\u00f9 lei, infatti esce con gli occhi rossi. Cicada rapisce Grace piccola.\nI giovani nemici.\nTrama.\nNora pianifica una rapina alla McCulloch Technologies, che ha realizzato armi dalla scheggia del satellite. Avendo bisogno di complici che non saranno influenzati dagli smorzatori della meta-potenza in loco, recluta Brie Larvan / Bug-Eyed Bandit, Rag Doll e La Strega del Tempo. Dopo aver attraversato gli smorzatori, i ladri tradiscono Nora e minacciano di uccidere tutti i dipendenti a meno che Flash non riveli la sua identit\u00e0. Mentre Sherloque distrae i Ladri come ologramma di Flash, Barry, Iris e Joe si presentano con le pistole. Iris e Joe aiutano gli ostaggi a fuggire e abbattere Rag Doll, mentre Barry e Nora si uniscono per disabilitare gli smorzatori e arrestare gli altri. Nora rivela che stava cercando di rubare una pistola a specchio in grado di distruggere il pugnale di Cicada. Si rammarica con i suoi genitori e accetta di abbandonare il piano di Thawne. Barry, tuttavia, vuole usare la pistola. Nel frattempo, Caitlin e Ralph scoprono che i prototipi di cura metumana di Cisco sono stati rubati e si rendono conto che Cicada pu\u00f2 armare una versione letale della cura con il crio-atomizzatore. Altrove, Cicada lavora sul crio-atomizzatore, immaginando suo zio accanto a lei.\nLa ragazza con il fulmine rosso.\nTrama.\nIl team Flash decide di radunare i metaumani a Central City presso il CCPD e distribuire la cura per proteggerli da Cicada. Sherloque va a prendere Renee, ma lei rifiuta la cura e, per proteggerla da Cicada, le consiglia di andare sulla sua Terra per proteggersi. Nora rivela che \u00e8 ancora collegata alla mente di Grace dall'uso della Memory Machine e sente la sua rabbia attraverso la Forza della velocit\u00e0 negativa: vedendo ci\u00f2 che vede Grace, Nora vorrebbe guardare attraverso i suoi occhi per localizzarla, ma i suoi genitori decidono che \u00e8 troppo pericoloso. Ralph sta cercando di comprendere il piano di Thawne, ma gli altri sono pi\u00f9 interessati a fermare Cicada. Dopo che quest\u2019ultima ha raccolto gli ultimi pezzi per la sua arma, Barry e Iris acconsentono a lasciare che Nora si colleghi a lei e si esponga alla Forza della velocit\u00e0 negativa. Nora individua Cicada proprio mentre attacca il PCC e, per fare ci\u00f2, utilizza la materia oscura dei meta come una batteria per il crio-atomizzatore. Mentre gli altri coinvolgono Cicada, Cisco disabilita il crio-atomizzatore. Poco prima che Barry spari al pugnale con la pistola a specchio, Ralph capisce il piano di Thawne, ma non fa in tempo a fermarlo, facendo il suo gioco. Nel 2049, il tempo di Thawne \u00e8 scaduto e sta per essere giustiziato. Mentre viene legato, si scopre che i suoi poteri vengono smorzati dal pugnale di Cicada.\nRetaggio.\nTrama.\nDopo aver compreso il piano di Thawne, Ralph salva il pugnale dalla distruzione, che poi Cicada recupera prima di fuggire. Dopo che il piano di Thawne \u00e8 stato spiegato, Nora si rende conto di essere stata manipolata e escogita un piano per eliminare Cicada senza distruggere il pugnale. Il team segue Cicada nel suo io pi\u00f9 giovane dove Nora entra nella sua mente e, con l'aiuto di un Orlin riformato, la convince con successo a prendere la cura metaumana. Tuttavia, il frammento nella testa di Grace contrasta la cura, costringendo Barry a distruggere il pugnale con la pistola a specchio, causando la cancellazione della Grace adulta. Nel 2049 Thawne riacquista i suoi poteri e l'intero team lo affronta, con Barry e Nora che finalmente lo sottomettono; tuttavia, la nuova sequenza temporale senza pugnali minaccia di cancellare Nora. Thawne fugge dopo aver rivelato che l'unico modo per salvare Nora \u00e8 che rientri nella Forza della Velocit\u00e0 negativa. Nora rifiuta di diventare come Thawne e viene cancellata mentre abbraccia i suoi genitori. Sherloque ritorna sulla sua Terra mentre Cisco prende la cura metaumana. Il capitano Singh viene promosso e nomina Joe come suo sostituto, rivelando di sapere che Barry \u00e8 Flash. Successivamente Barry e Iris scoprono un messaggio d'addio di Nora. All'improvviso, sul giornale del futuro, la data della Crisi cambia dal 2024 al 2019."}
{"id": "7640155", "revid": "21880", "url": "https://it.wikipedia.org/wiki?curid=7640155", "title": "Anas versicolor", "text": ""}
{"id": "7640158", "revid": "2056951", "url": "https://it.wikipedia.org/wiki?curid=7640158", "title": "Marius Goring", "text": "Biografia.\nFiglio di un eminente medico e ricercatore, Marius Goring frequent\u00f2 la Perse School di Cambridge, dove divenne amico del futuro documentarista Humphrey Jennings. In seguito studi\u00f2 nelle universit\u00e0 di Francoforte, Monaco, Vienna e Parigi.\nDebutt\u00f2 sul palcoscenico nel 1927, recitando all'Old Vic, al Teatro Sadler's Wells e a Stratford-upon-Avon, e in molte tourn\u00e9e europee sfruttando la propria capacit\u00e0 di parlare correntemente francese e tedesco. Nel 1934 inizi\u00f2 a recitare al West End e durante gli anni trenta interpret\u00f2 una lunga serie di personaggi shakesperiani, tra i quali il buffone Feste in \"La dodicesima notte\", \"Macbeth\" e Romeo in \"Romeo e Giulietta\", oltre al personaggio di Trip in \"The School for Scandal\" di Richard Brinsley Sheridan. Nel 1929 divenne membro fondatore di British Equity, il sindacato degli attori, di cui fu successivamente presidente dal 1963 al 1965, e di nuovo dal 1975 al 1982.\nDurante la seconda guerra mondiale Goring si arruol\u00f2 nell'esercito, diventando supervisore delle produzioni radiofoniche della BBC che trasmettevano in Germania. In tale veste lavor\u00f2 sotto il nome di Charles Richardson, a causa del proprio cognome che poteva evocare un'assonanza con quello del Maresciallo del Reich Hermann G\u00f6ring. Al termine del conflitto riprese la carriera cinematografica ed apparve in alcuni dei migliori film diretti da Michael Powell ed Emeric Pressburger, tra cui \"Scala al paradiso\" (1946), in cui interpret\u00f2 il ruolo di Conductor 71, la guida che accompagna il capo squadrone Peter Carter (David Niven) nel suo viaggio ultraterreno, e \"Scarpette rosse\" (1948), in cui imperson\u00f2 il giovane musicista Julian Craster, innamorato della ballerina Vicky Page (Moira Shearer).\nDurante gli anni cinquanta, Goring lavor\u00f2 in alcune celebri produzioni americane, come \"Pandora\" (1951), accanto a James Mason e Ava Gardner, e \"La contessa scalza\" (1954), in cui interpret\u00f2 il miliardario sudamericano Alberto Bravano, uno dei corteggiatori dell'inquieta protagonista Maria Vargas (ancora la Gardner). Con la maturit\u00e0, interpret\u00f2 in pi\u00f9 occasioni ruoli di militari, come nel film bellico \"Le colline dell'odio\" (1959) di Robert Aldrich, in cui imperson\u00f2 il colonnello Elrick Oberg, \"Exodus\" (1960), nella parte dell'ex ufficiale nazista von Storch, e \"La 25\u00aa ora\" (1967), nel ruolo del colonnello tedesco Muller.\nAttivo anche sul piccolo schermo, Goring interpret\u00f2 Sir Percy Blakeney in un adattamento televisivo de \"Le avventure della Primula Rossa\" (1955) (ruolo che ha aveva gi\u00e0 ricoperto in un programma radiofonico del 1952-53); recit\u00f2 nell'episodio \"The Evil of the Daleks\" della serie \"Doctor Who\" (1967), nella serie \"La caduta delle aquile\" (1974), nel ruolo di Paul von Hindenburg, e nel film per la TV \"Edward &amp; Mrs. Simpson\" (1980), nella parte del re Giorgio V del Regno Unito.\nNel 1979 fu nominato membro della Royal Society of Literature, e nel 1991 ricevette l'onorificenza di comandante dell'Ordine dell'Impero Britannico. \nSposato dal 1941 con l'attrice Lucie Mannheim, vissuta fino al 1976, sua partner in \"Le avventure della Primula Rossa\", l'anno successivo Goring si un\u00ec in matrimonio con la produttrice televisiva Prudence Fitzgerald. Mor\u00ec nel 1998, all'et\u00e0 di 86 anni."}
{"id": "7640163", "revid": "1305772", "url": "https://it.wikipedia.org/wiki?curid=7640163", "title": "Il calderone nero", "text": "Il calderone nero (\"The Black Cauldron\") \u00e8 un romanzo \"fantasy\" per ragazzi, il secondo della saga de \"Le cronache di Prydain\", scritta dallo statunitense Lloyd Alexander. Pubblicato nel 1965, \u00e8 preceduto da \"Il libro dei tre\" e seguito da \"Il castello di Llyr\". Ad esso e al \"Il Libro dei Tre\" \u00e8 liberamente ispirato il film d'animazione Disney del 1985 \"Taron e la pentola magica\".\nTrama.\nDopo gli eventi narrati in \"Il Libro dei Tre\", Gwydion, figlio del Sommo Re Math, organizza un'assemblea a Caer Dallben, per rispondere alla minaccia di Arawn Signore della Morte. Quest'ultimo infatti si trova in possesso di un grosso calderone stregato, nel quale getta cadaveri di uomini, i quali vengono cos\u00ec animati e si pongono al suo servizio, formando un esercito immortale. Arawn, che in passato si \u00e8 accontentato di trafugare i sepolcri, adesso ha iniziato a rapire e uccidere uomini pi\u00f9 giovani, per potenziare pi\u00f9 in fretta il suo esercito. Il piano suggerito da Gwydion \u00e8 sferrare un attacco ad Annuvin, il regno di Arawn, che funga da diversivo, mentre un gruppetto di campioni scelti si introdurr\u00e0 di soppiatto nella fortezza di Arawn, per rubare il Calderone. Come comandante della truppa d'assalto viene designato il valoroso re Morgant di Madoc, mentre Gwydion assume la guida dell'unit\u00e0 che dovr\u00e0 infiltrarsi di nascosto nel castello nemico. Con s\u00e9 il figlio del Sommo Re porta anche Taran, il principe Ellidyr e Adaon, figlio del bardo Taliesin, affidando loro il compito di sorvegliare le vettovaglie. Taran ed Ellidyr sono contrariati da questo incarico, che li costringer\u00e0 a stare lontani dai combattimenti e non porter\u00e0 loro gloria, tanto pi\u00f9 che fra di loro si trovano pi\u00f9 che mai antipatici. Ellidyr infatti \u00e8 un giovane prepotente e arrogante, che non perde occasione per maltrattare l'umile \"assistente-guardiano dei maiali\". Dallben cerca come pu\u00f2 di confortare Taran, facendogli notare che in effetti il titolo nobiliare \u00e8 l'unica cosa di cui Ellidyr possa vantarsi, essendo il figlio pi\u00f9 giovane di un re minore, con scarsissime prospettive di ottenere una fetta dell'eredit\u00e0.\nLa missione in Annuvin intanto non va come sperato, infatti, penetrati nel territorio nemico, gli uomini di Prydain scoprono che Arawn non si trova pi\u00f9 in possesso del Calderone. Mentre Ellidyr decide di continuare la ricerca per conto proprio e Adaon verr\u00e0 ucciso in uno scontro con i Cacciatori di Arawn, Taran rincontra i suoi amici Eilonwy, Gurgi, Fflewddur Flam e Doli, e assieme a loro raggiunge un avamposto del Popolo Fatato. Ivi fanno la conoscenza di Gwystyl e del suo corvo Kaw, dai quali apprendono che il Calderone Nero si trovi ora nelle mani di Orddu, Orwen e Orgoch, tre streghe che abitano nella brughiera di Morva. Giunti dalle tre streghe, queste si mostrano abbastanza gentili, per stima nei confronti del \"giovane\" Dallben (il mentore e tutore di Taran), e spiegano di essere le proprietarie originarie dell'artefatto magico, che hanno prestato in passato ad Arawn dietro il pagamento di un lauto prezzo, ma che si sono riprese perch\u00e9 lui lo sfruttava per fini malvagi. Accettano di cedere il Calderone ai protagonisti, ma non gratuitamente: Taran dovr\u00e0 consegnargli in cambio la spilla magica che gli aveva lasciato Adaon in punto di morte. Inoltre le streghe gli rivelano che l'unico modo per distruggere il Calderone sia il sacrificio spontaneo di un uomo vivo, che dovr\u00e0 entrare nel Calderone stesso.\nSulla via del ritorno, Taran e i suoi compagni arrivano al fiume Tevyn, dove sono costretti a chiedere l'aiuto di Ellidyr, rincontrato per caso, per trasportare il Calderone. Ma nonostante Taran accetti, in cambio dell'aiuto del principe, di rinunciare a qualsiasi rivendicazione di merito per il ritrovamento del Calderone, Ellidyr \u00e8 accecato dalla gelosia nei confronti del successo del ragazzo e si impadronisce dell'artefatto magico con la forza, per consegnarlo da solo a Gwydion. Ma all'accampamento dei guerrieri di Prydain, Ellidyr cade a sua volta vittima di un tradimento: re Morgant lo imprigiona e gli sottrae il Calderone, intenzionato a crearsi un'armata di non-morti come quella di Arawn, per soggiogare la terra. Con l'aiuto di Doli, Taran e i suoi riescono a fuggire, mentre Ellidyr, pentito degli errori commessi, si getta nel Calderone, il quale si distrugge assieme a lui. Morgant cade in combattimento contro i guerrieri di re Smoit e di Gwydion.\nLa storia si conclude con Taran e i suoi amici che fanno ritorno a Caer Dallben.\nFonti.\nAl pari di molti altri temi trattati nella saga di Prydain, quello del paiolo magico \u00e8 tratto dalla mitologia celtica. Nello specifico, nella raccolta di leggende del \"Mabinogion\", cui Lloyd Alexander si ispir\u00f2 fortemente, ne compaiono diversi, riconducibili fondamentalmente a tre tipologie: quello col potere di produrre cibi preziosi all'infinito, quello posseduto dagli abitanti del Sidhe, quello con la capacit\u00e0 di curare le ferite e riportare in vita i morti."}
{"id": "7640179", "revid": "287204", "url": "https://it.wikipedia.org/wiki?curid=7640179", "title": "James Patrick Allison", "text": "Direttore del dell'Universit\u00e0 della California a Berkeley, dal 2012 \u00e8 docente di Immunologia allo University of Texas M. D. Anderson Cancer Center. Negli anni Novanta ha condotto pionieristiche ricerche all\u2019Universit\u00e0 della California a Berkeley nel campo delle terapie immunologiche contro il cancro, individuando il ruolo rivestito dalla proteina CTLA-4 nel bloccare la risposta immunitaria dei linfociti T contro autoantigeni, e riuscendo successivamente a sviluppare un anticorpo anti-CTLA-4 che determina l'attivazione delle cellule T, in grado di fornire una adeguata risposta antitumorale.\nNel 2018 gli viene assegnato il Premio Nobel per la fisiologia o medicina insieme al giapponese Tasuku Honjo \"per la loro scoperta della terapia del cancro mediante l'inibizione della regolazione immunitaria negativa\".\nGiovent\u00f9.\nAllison nacque il 7 agosto 1948 ad Alice, in Texas, ultimo dei tre figli di Constance Kalula (Lynn) e Albert Murphy Allison. \u00c8 stato indirizzato dal suo insegnante di matematica, durante il periodo delle scuole medie, ad intraprendere una carriera in ambito scientifico. Trascorse un\u2019estate in un programma di orientamento finanziato dalla National Science Foundation presso l'Universit\u00e0 del Texas ad Austin e ultim\u00f2 negli anni del liceo un corso di biologia per corrispondenza all\u2019. Allison consegu\u00ec la laurea in microbiologia all\u2019Universit\u00e0 del Texas, dove era membro della confraternita , e un dottorato in biologia nel 1973 presso la stessa.\nVita privata.\nAllison ha sposato Malinda Bell nel 1969, con la quale ha avuto un figlio nel 1990, Robert Allison, che attualmente \u00e8 un architetto a New York City. Dopo aver divorziato da Melinda nel 2012, ha sposato una collega del M.D. Anderson, Padmanee Sharma. Sua madre \u00e8 morta di linfoma quando egli aveva 11 anni, mentre il fratello di cancro alla prostata nel 2005. Suona l\u2019armonica in una band blues di immunologi e oncologi chiamata \u201cI Checkpoints\u201d e in una band locale chiamata \u201cI Checkmates\u201d.\nCarriera.\nDal 1974 al 1977, Allison ha lavorato come ricercatore allo Scripps Research Institute in California. Fino al 1984 ha lavorato come assistente biochimico al M.D. Anderson. Ha ottenuto la cattedra di Immunologia e la direzione del Cancer Research Laboratory all\u2019Universit\u00e0 della California a Berkeley. Dal 1997 \u00e8 diventato professore all\u2019Universit\u00e0 della California a San Francisco.\nNel 2004 si \u00e8 trasferito a New York presso il Memorial Sloan-Kettering Cancer Center per diventare presidente di studi di Immunologia. \u00c8 stato professore del centro di ricerca Weill Cornell Medicine e codirettore del dipartimento del programma di laurea in Immunologia e Patogenesi Microbica dal 2004 al 2012. Ricercatore per la fino al 2012, si trasfer\u00ec in seguito al M.D. Anderson, divenendo presidente della facolt\u00e0 di Immunologia.\n\u00c8 un membro dell\u2019Accademia nazionale delle scienze, della , dell\u2019American Society for Microbiology e dell\u2019American Association for the Advancement of Science. \u00c8 direttore del consiglio consultivo scientifico del Cancer Research Institute. Precedentemente \u00e8 stato presidente dell\u2019.\nRicerca.\nAllison si \u00e8 formato allo Scripps Research sotto l\u2019immunologo Ralph Reisfeld, professore emerito, facendo ricerca sugli antigeni leucociti umani e le cellule T, esplorando il ruolo che queste proteine hanno nel permettere al sistema immunitario di distinguere le cellule proprie dell\u2019organismo da altre esterne. Nel 1997, Allison e un collega, G.N. Callahan, riportarono in una lettera al Nature la loro scoperta sulla capacit\u00e0 del sistema immunitario di prevenire attacchi da cellule cancerogene grazie a un insieme di antigeni e proteine aggiunte. Trovare i fattori che inibivano l\u2019attacco del sistema immunitario al cancro \u00e8 stata la chiave per sviluppare delle immunoterapie per arrestare lo sviluppo dello stesso.\nLa ricerca di Allison per chiarire i meccanismi di risposta delle cellule T \u00e8 stato condotto alla fine degli anni \u201980 all\u2019Universit\u00e0 del Texas, nel M.D. Anderson Cancer Center, e negli anni \u201990 all\u2019Universit\u00e0 della California a Berkeley. Nei primi anni \u201990, James Allison mostr\u00f2 che le azioni della CTLA-4, come molecola inibitrice, limitavano la risposta delle cellule T. Nel 1996 Allison \u00e8 stato il primo a mostrare che blocchi di anticorpi delle CTLA-4 potevano portare al miglioramento delle risposte anti-tumorali e alla regressione del tumore.\nIl concetto di percorsi inibitori nei confronti delle cellule T come mezzo per scatenare le risposte immunitarie antitumorali e ottenere dei benefici clinici, ha gettato le basi per lo sviluppo di altri farmaci che hanno come obiettivo l'inibizione delle cellule T, etichettate come \"\" (terapie del checkpoint, ossia posto di blocco immunologico). Questo studio recentemente ha portato allo sviluppo clinico del ipilimumab, che \u00e8 stato approvato nel 2011 per il trattamento del melanoma metastatico.\nLa ricerca di Allison tratta l\u2019immunologia molecolare del complesso recettore-antigene delle cellule T, i recettori co-stimolatori e altre molecole coinvolte nell\u2019attivazione delle cellule T. Egli \u00e8 particolarmente interessato a trovare i fattori che portano alla differenziazione delle e quelle implicate nell'attivazione funzionale o non attivazione delle cellule T. Una volta definito ci\u00f2, gli studi di base sono usati per sviluppare nuove strategie per il trattamento delle malattie autoimmuni e per l'immunoterapia del cancro. Negli ultimi anni Allison ha iniziato studi sulle reazioni immunitarie nei pazienti malati di cancro che rispondono all\u2019immunoterapia. Ha istituito un programma di immunoterapia al Centro oncologico MD Anderson per studiare le risposte immunitarie nei pazienti oncologici.\nOnorificenze.\nNel 2011 Allison ha vinto il premio e gli \u00e8 stato assegnato il premio . Nel 2013 ha ricevuto il . Nel 2014 ha condiviso il primo con Tasuku Honjo, ha vinto il nono annuale della , ha ricevuto 3 milioni di dollari per il , il , il Louisa Gross Horwitz Prize, e il Harvey Prize del Technion Institute of Technology in Haifa. Nel 2015, ha ricevuto il Premio Lasker-DeBakey per la ricerca medica clinica. ed il Premio Internazionale Fondazione Pezcoller-AACR per Risultati Straordinari nella Ricerca sul Cancro.\nNel 2017 ha ricevuto il e il Premio Balzan insieme a per gli approcci immunologici nella terapia contro il cancro. Nel 2018 ha ricevuto il in Medicina, il e il in medicina e ricerca biomedica.\nEgli, insieme a Tasuku Honjo, ha ricevuto il Premio Nobel per la fisiologia o medicina nel 2018 per la loro scoperta sulla terapia contro il cancro attraverso l\u2019inibizione della regolazione immunonegativa.\nIl 10 ottobre 2019 ha ricevuto la laurea honoris causa in Medicina e Chirurgia all'universit\u00e0 di Verona e il 14 all'universit\u00e0 di Napoli"}
{"id": "7640180", "revid": "76261", "url": "https://it.wikipedia.org/wiki?curid=7640180", "title": "James P. Allison", "text": ""}
{"id": "7640182", "revid": "31789", "url": "https://it.wikipedia.org/wiki?curid=7640182", "title": "Educazione Cosmica", "text": ""}
{"id": "7640184", "revid": "599013", "url": "https://it.wikipedia.org/wiki?curid=7640184", "title": "Elvir Kolji\u0107", "text": "Carriera.\nClub.\nHa giocato nella prima divisione bosniaca, in quella slovacca ed in quella rumena.\nNazionale.\nNel 2018 ha esordito nella nazionale bosniaca."}
{"id": "7640185", "revid": "125199611", "url": "https://it.wikipedia.org/wiki?curid=7640185", "title": "Tasuku Honjo", "text": "Docente dal 2005 di Immunologia presso l\u2019Universit\u00e0 di Kyoto, con solide esperienze di ricerca negli Stati Uniti presso la Carnegie Institution of Washington e i National Institutes of Health, nel 1992 ha individuato la proteina PD-1, recettore che inibisce il riconoscimento delle cellule tumorali a opera delle cellule T, impedendo l\u2019attivazione della risposta immunitaria. L\u2019inibizione di PD-1, testata in studi animali, si \u00e8 rivelata efficace dal 2012 nella terapia di tumori in stadio metastatico, quali linfoma, melanoma, tumore del polmone e tumore del rene.\nNel 2018 gli viene assegnato il Premio Nobel per la fisiologia o medicina insieme allo statunitense James Patrick Allison \"per la loro scoperta della terapia del cancro mediante l'inibizione della regolazione immunitaria negativa\".\nVita e carriera.\nHonjo \u00e8 nato a Kyoto il 27 gennaio 1942. Nel 1966 si \u00e8 laureato presso la Facolt\u00e0 di medicina dell\u2019Universit\u00e0 di Kyoto, dove nel 1975 ha ricevuto il dottorato in Chimica medica sotto la supervisione di Yasutomi Nishizuka e Osamu Hayaishi.\nHonjo \u00e8 stato collaboratore al Dipartimento di Embriologia della Carnegie Institution of Washington dal 1971 al 1973. In seguito, si trasfer\u00ec al U.S. National Institute of Health nel Maryland, dove studi\u00f2 le basi genetiche per la risposta immunitaria presso il National Institute of Child Health and Human Development come collaboratore dal 1973 al 1977. In questo periodo, Honjo fu anche assistente professore alla Facolt\u00e0 di Medicina dell\u2019Universit\u00e0 di Tokyo tra il 1974 e il 1979; professore al Dipartimento di Genetica dell'Osaka University School of Medicine tra il 1979 e il 1984 e professore del Dipartimento di Chimica Medica della Facolt\u00e0 di Medicina dell\u2019Universit\u00e0 di Kyoto tra 1984 e il 2005. Dal 2005, Honjo \u00e8 professore del Dipartimento di Immunologia e Medicina genomica della Facolt\u00e0 di Medicina dell\u2019Universit\u00e0 di Kyoto. \u00c8 stato presidente della Universit\u00e0 di Shizuoka dal 2012 al 2017.\n\u00c8 un membro della Societ\u00e0 Giapponese per l\u2019Immunologia, di cui \u00e8 stato Presidente dal 1999 al 2000. Honjo \u00e8 anche membro onorario dell\u2019Associazione Americana degli Immunologi. Nel 2017 \u00e8 diventato vicedirettore generale e distinto professore dell\u2019Universit\u00e0 di Kyoto.\nPandemia di covid-19\nDurante la pandemia COVID-19, una falsa affermazione secondo cui Honjo credeva che il nuovo coronavirus fosse stato \"prodotto\" da un laboratorio nella citt\u00e0 cinese di Wuhan \u00e8 stata ampiamente diffusa su Internet in molte lingue. Il team della BBC Reality Check ha riferito che, \"In una dichiarazione pubblicata sul sito web dell'Universit\u00e0 di Kyoto, si \u00e8 detto 'molto rattristato' dal fatto che il suo nome fosse stato usato per diffondere 'false accuse e disinformazione'. \nRicerca.\nHonjo ha descritto la ricombinazione nello scambio di classe delle immunoglobuline. Egli ha presentato un modello del rimescolamento del gene dell\u2019anticorpo durante questo processo e, tra il 1980 e il 1982, ha verificato la validit\u00e0 della sua tesi mettendo in luce la struttura del DNA dello stesso. \u00c8 riuscito nel clonaggio del cDNA delle citochine Interleuchina 4 e Interleuchina 5 coinvolte nello scambio di classe e la catena di recettori Interleuchina 2 nel 1986. Ha in seguito scoperto l'AID nel 2000, dimostrando la sua importanza nello scambio di classe e nella ipermutazione somatica.\nNel 1992 Honjo ha per primo identificato la PD-1 come un gene inducibile nei linfociti-T attivi, contribuendo significativamente all\u2019affermazione del principio di blocco della malattia e dell\u2019immunoterapia contro il cancro.\nRiconoscimenti e premi.\nHonjo \u00e8 stato eletto membro esterno dell'Accademia nazionale delle scienze, membro della Accademia Cesarea Leopoldina (2003) e del (2005).\nEgli ha ricevuto diversi premi e riconoscimenti durante la sua vita. Nel 2016 ha vinto il Kyoto Prize in Basic Sciences per la \u201cScoperta del Meccanismo Responsabile del Funzionamento di Diversificazione degli Anticorpi, delle Molecole Immunoregolatrici e delle Applicazioni Chimiche della PD-1\". Nel 2018 gli \u00e8 stato assegnato il Premio Nobel per la fisiologia o medicina con James Allison, con il quale ha anche vinto il .\nGli altri principali premi e onori riconosciuti sono:"}
{"id": "7640186", "revid": "599013", "url": "https://it.wikipedia.org/wiki?curid=7640186", "title": "Cristian B\u0103rbu\u021b", "text": ""}
{"id": "7640189", "revid": "767487", "url": "https://it.wikipedia.org/wiki?curid=7640189", "title": "Marius Briceag", "text": ""}
{"id": "7640206", "revid": "1457965", "url": "https://it.wikipedia.org/wiki?curid=7640206", "title": "San Giuseppe la Rena", "text": "San Giuseppe la Rena (\"San Giuseppi 'a R\u00ecna\" in dialetto catanese) \u00e8 una frazione della citt\u00e0 di Catania, comune italiano capoluogo dell'omonima provincia.\nFa parte del VI Municipio (San Giorgio Librino - San Giuseppe La Rena Zia Lisa Villaggio Sant'Agata).\nGeografia fisica.\nSan Giuseppe la Rena dista circa 10\u00a0km da Catania e sorge a 11 metri sul livello del mare.\nSituata nella parte meridionale del territorio del capoluogo etneo, confina a nord con la i quartieri Acquicella e Tondicello della Plaia - Faro Biscari, ad ovest con Zia Lisa, Fontanarossa, Villaggio Santa Maria Goretti e Pantano d'Arci, ad est con la Plaia e il Villaggio Paradiso degli Aranci, a sud con Primosole e Vaccarizzo.\nPrincipale arteria \u00e8 la Via San Giuseppe alla Rena, il cui lungo percorso inizia da nord nei pressi del Faro Biscari all'incrocio con Via Acquicella Porto, e si conclude a sud all'incrocio con il Viale J. F. Kennedy, nel tratto che conduce verso l'Aeroporto di Catania-Fontanarossa e la Zona industriale di Catania.\nStoria.\nLa borgata sorse intorno alla fine del XVIII secolo, a ridosso della Piana di Catania, come piccolo insediamento di abitanti dediti all'agricoltura, in particolare all'orticoltura.\nConserv\u00f2 la sua caratteristica di borgo rurale fino alla vigilia della seconda guerra mondiale, e in seguito mut\u00f2 parzialmente il suo aspetto, anche in correlazione dello sviluppo dell'area industriale nella vicina Pantano d'Arci, e dell'aeroporto di Fontanarossa.\nDal 1995 al 2013, assieme ai quartieri limitrofi ha costituito la X Municipalit\u00e0 \"San Giuseppe La Rena-Zia Lisa\".\nMonumenti e luoghi d'interesse.\nNella frazione sorge un luogo di culto cattolico, la Chiesa di San Giuseppe la Rena, eretta nel 1957, sita in via Brucoli.\nCultura.\nIstruzione.\nNella frazione sorge un istituto scolastico di istruzione primaria.\nNel 1820, Giuseppe Messina, massaro di San Giuseppe la Rena, costru\u00ec e don\u00f2 un cereo in onore della patrona Sant'Agata, denominato \"Cereo dei rinoti\", che \u00e8 il pi\u00f9 antico dei tredici cerei, ed \u00e8 realizzato in stile barocco.\nEconomia.\nBorgo agricolo fino alla prima met\u00e0 del XX secolo, San Giuseppe la Rena si trasform\u00f2 gradualmente in area commerciale, con la costruzione di nuovi capannoni e di un ipermercato.\nFino al 2011 era presente un mercato ortofrutticolo all'ingrosso, in seguito dismesso e trasferito in contrada Junghetto.\nNel XXI secolo, essendo l'area di transito e vicina all'aeroporto, vi \u00e8 stata l'apertura di strutture ricettive alberghiere e paralberghiere.\nInfrastrutture e trasporti.\nLa zona \u00e8 regolarmente servita dai mezzi pubblici dell'AMT, e vi transitano gli autobus delle linee 524, 538.\nA San Giuseppe la Rena si trova la sede di Catania dell'Azienda Siciliana Trasporti, e vi transitano i suoi mezzi delle autolinee diretti verso i comuni della provincia di Siracusa."}
{"id": "7640208", "revid": "729019", "url": "https://it.wikipedia.org/wiki?curid=7640208", "title": "Kaiserliche Werft Wilhelmshaven", "text": "Il Cantiere navale Imperiale di Wilhelmshaven (in tedesco: Kaiserliche Werft Wilhelmshaven) \u00e8 stato un importante stabilimento di costruzioni navali ed uno dei principali arsenali della Kaiserliche Marine, la Marina Imperiale tedesca, insieme al Kaiserliche Werft Danzig e al Kaiserliche Werft Kiel. I tre cantieri navali erano stati in precedenza gli arsenali della Norddeutsche Bundesmarine la marina della Confederazione della Germania settentrionale, il primo dei quali ad essere costruito fu quello di Danzica, per le esigenze della Regia Marina Prussiana.\nStoria.\nIl blocco navale danese della costa tedesca nel 1848 nella guerra dello Schleswig, evidenzi\u00f2 la minaccia per i traffici mercantili tedeschi in caso di guerra. Nel 1849 i deputati del Granducato di Oldenburg chiesero l'appoggio prussiano. Nel 1852 il Principe Adalberto di Prussia intuendo che la Prussia aveva la necessit\u00e0 di costruire una base navale sul mare del Nord sollecit\u00f2 un accordo con il Granducato di Oldenburg, in base al quale il Regno di Prussia avrebbe assicurato la protezione del traffico mercantile del Granducato di Oldenburg in cambio di un terreno di 340 ettari per la costruzione di una base navale. Con il trattato venne firmato il 20 luglio 1853, il territorio concesso al Regno di Prussia diventava una enclave prussiana nel Granducato di Oldenburg. Alla fine de 1854 la Marina prussiana prese possesso dei terreni sulla costa occidentale della Baia di Jade, denominata Regio territorio prussiano di Jade (tedesco: K\u00f6niglich-Preu\u00dfische-Jadegebiet) e nel 1856 ebbe inizio la costruzione di officine, uffici, banchine e bacini.\nAl termine della guerra austro-prussiana del 1866 conclusasi con la vittoria del Regno di Prussia e la fondazione della Confederazione Tedesca del Nord e la trasformazione della Marina prussiana (tedesco: K\u00f6niglich Preu\u00dfische Marine) in Marina della confederazione tedesca settentrionale (tedesco: Norddeutsche Bundesmarine), il cantiere, inizialmente conosciuto come \"K\u00f6nigliche Werft\" (Regio cantiere) assunse la denominazione di \"Marinewerft des Norddeutschen Bundes\" (Cantiere navale della Marina della confederazione tedesca settentrionale) e nel 1869 venne creato un porto militare intorno al quale si sviluppo un centro abitato che, in occasione della inaugurazione dei nuovi impianti portuali da parte del Re Guglielmo I, prese il nome di Wilhelmshaven. Poco dopo la messa in servizio del porto militare nel 1870, il cantiere inizi\u00f2 a essere costruito sullo stesso modello di quelli esistenti a Danzica e a Kiel.\nDopo la proclamazione dell'Impero tedesco e la costituzione della Kaiserliche Marine il cantiere ha assunto la denominazione Kaiserliche Werft.\nCon la crescente importanza dell'Impero tedesco nello scenario internazionale, la marina conobbe sotto l'imperatore Guglielmo II e il Grande ammiraglio von Tirpitz, un nuovo rapido sviluppo, ma le capacit\u00e0 dei cantieri tedeschi era insufficiente e nei cantieri di Wilhelmshaven vennero fatte numerose opere di miglioramento; nel periodo 1906-1908 vennero costruiti due bacini in muratura, un bacino galleggiante di 4000 tonnellate e venne estesa la zona portuale. Nel 1911 venne completata la costruzione della pi\u00f9 grande centrale elettrica a carbone, la Centrale Sud, per l'alimentazione elettrica del cantiere navale. Tale centrale \u00e8 stata demolita nel 2015. Nel 1915, la Demag consegn\u00f2 al cantiere la pi\u00f9 grande gru galleggiante, ancora operativa presso il cantiere di riparazioni navali Zamponi di Genova, che dal 2002 \u00e8 stata vincolata dal Ministero per i Beni e le Attivit\u00e0 Culturali come \"bene culturale di archeologia industriale\"\nNel periodo che va dall'unificazione tedesca alla prima guerra mondiale nel cantiere navale vennero realizzate numerose unit\u00e0 militari navali.\nAll'inizio del 1914, la forza lavoro del cantiere aveva circa 11.500 dipendenti, che aumentarono a circa 21.000 entro la fine del 1918.\nCon la fine della guerra nel 1918 e la sconfitta dell'Impero tedesco nella prima guerra mondiale le costruzioni militari navali a Wilhelmshaven terminarono. I tre cantieri navali imperiali furono significativamente ridotti nelle loro capacit\u00e0 e in parte privatizzati.\nIl cantiere navale, di fronte all'assenza di ordini di costruzione, sopravvisse con la riparazione di locomotive e con un programma di emergenza per la costruzione di pescherecci, che sostituissero quelli pi\u00f9 vecchi e con battelli a vapore per il trasporto di passeggeri e merci. Dal 1919 venne anche avviata l'attivit\u00e0 di demolizioni navali.\nDal 1\u00ba gennaio 1921, il controllo del cantiere, che nel 1920 aveva assunto la denominazione Industriewerke R\u00fcstringen (Stabilimento industriale R\u00fcstringen), la Reichsmarine, la marina militare della Repubblica di Weimar, nata dalle ceneri dell'Impero tedesco riprese il controllo del cantiere che assunse la denominazione di Reichsmarinewerft o anche Marinewerft. Con l'ascesa al potere in Germania del nazismo la Reichsmarine assunse la denominazione di Kriegsmarine e nel 1935 il cantiere assunse la denominazione di Kriegsmarinewerft Wilhelmshaven.\nDopo la seconda guerra mondiale dal 1957, parte dell'area \u00e8 stata utilizzata come arsenale dalla marina militare della Repubblica federale tedesca, la Bundesmarine, rinominata Deutsche Marine dal 1995, dopo la riunificazione tedesca del 1990."}
{"id": "7640210", "revid": "298055", "url": "https://it.wikipedia.org/wiki?curid=7640210", "title": "Bocca dell'inferno", "text": "La bocca dell'inferno \u00e8 l'ingresso dell'inferno concepito come una bocca spalancata di un enorme mostro. Si tratta di uno dei simboli pi\u00f9 ricorrenti correlati all'oltretomba ed \u00e8 spesso apparsa in varie epoche e luoghi di tutto il mondo, specialmente durante il Medioevo in Europa.\nStoria.\nLa primissima raffigurazione della bocca dell'inferno \u00e8 probabilmente quella di Ammut, mostro della mitologia egizia che divorava le anime dei peccatori. Altri antichi esempi allegorici della bocca dell'inferno includono il Leviatano della mitologia cananita, e molti esempi citati nell\"'Eneide\" di Virgilio. Dopo essersi diffusa in tutta Europa durante il Medioevo, la bocca dell'inferno \u00e8 divenuta molto comune nelle raffigurazioni del Giudizio universale e della discesa di Cristo agli inferi fino alla fine del Medioevo, anche se non sono mancati esempi risalenti al Rinascimento e anche posteriori. Ha goduto di un revival dopo la Riforma protestante del Cinquecento, quando venne usata nelle stampe popolari denigratorie raffiguranti i nemici della Riforma divorati dalla bocca mostruosa. Fra le bocche infernali tardive si pu\u00f2 segnalare quella raffigurata da El Greco nella sua \"Adorazione del nome di Ges\u00f9\" (1578-79)."}
{"id": "7640222", "revid": "287204", "url": "https://it.wikipedia.org/wiki?curid=7640222", "title": "William Tucci", "text": "Biografia.\nNato a New York il 13 agosto 1966, Tucci si \u00e8 diplomato alla Fashion Institute of Technology di Manhattan. Dopo aver mostrato e proposto diversi suoi lavori a molte case editrici della sua citt\u00e0, tuttavia a seguito del rifiuto di queste, fonda in proprio la Crusade Fine Arts, Ltd. attraverso la quale pubblica sia i suoi progetti personali, sia il lavoro di altri artisti emergenti. Il titolo di punta della Crusade Comics \u00e8 una miniserie composta da sei numeri scritta e disegnata dallo stesso Tucci dal titolo \"\", che ha venduto oltre quattro milioni di fumetti e incassato oltre $ 25 milioni di vendite dal debutto nel marzo 1994, rimanendo poi per pi\u00f9 di due anni numero uno in cima alla classifica dei fumetti della rivista Wizard Magazine."}
{"id": "7640229", "revid": "1728", "url": "https://it.wikipedia.org/wiki?curid=7640229", "title": "Fontanelle rionali", "text": ""}
{"id": "7640230", "revid": "46291", "url": "https://it.wikipedia.org/wiki?curid=7640230", "title": "Veronica acinifolia", "text": "Veronica a foglie di acino (nome scientifico Veronica acinifolia ) \u00e8 una pianta erbacea annua appartenente alla famiglia delle Plantaginaceae.\nEtimologia.\nIl nome generico (\"Veronica\") deriva dal personaggio biblico Santa Veronica, la donna che ha dato a Ges\u00f9 un panno per asciugare il suo volto mentre \u00e8 sulla via del Calvario. Alcune macchie e segni sui petali della corolla di questo fiore sembrano assomigliare a quelli del sacro fazzoletto di Veronica. Per questo nome di pianta sono indicate altre etimologie come l'arabo \"viru-niku\", o altre derivate dal latino come \"vera-icona\" (immagine vera). L'epiteto specifico (\"acinifolia\") deriva da due parole greche: \"acinos\" (= pianta alpina) e \"folium\" (= foglia) e significa \"con foglie d\"Acinos alpinus\"\".\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum, Edition 2 - 2. 1: 19\" del 1762.\nDescrizione.\nL'altezza di questa pianta varia tra 5 e 20\u00a0cm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie.\nRadici.\nLe radici sono secondarie da rizoma.\nFusto.\nLa parte aerea del fusto \u00e8 semplice o ramificata alla base. La superficie \u00e8 brevemente pubescente; in alto sono presenti dei peli ghiandolari pi\u00f9 o meno patenti (si anneriscono con la disseccazione). \nFoglie.\nLe foglie inferiori (quelle cauline) sono disposte in modo opposto e sono largamente ovali con un breve picciolo. Ai lati sono presenti 4 - 5 denti irregolari. \nInfiorescenza.\nLe infiorescenze sono dei racemi terminali con circa 10 - 25 fiori. I racemi sono pi\u00f9 o meno chiaramente separati dalla parte fogliare (tipo A). I fiori sono posizionati all'ascella di una brattea di tipo fogliaceo. Le brattee, disposte in modo alterno, hanno delle forme da strettamente lanceolate a ovali-lanceolate con dimensioni minori rispetto alle foglie. I peduncoli dei fiori sono patenti, lunghi pi\u00f9 o meno come le brattee e ricoperti di peli incurvati semplici e ghiandolari (patenti anche questi). \nFiore.\nI fiori sono ermafroditi e tetraciclici (composti da 4 verticilli: calice \u2013 corolla \u2013 androceo \u2013 gineceo), pentameri (calice e corolla divisi in cinque parti). Larghezza dei fiori: 3 \u2013 5\u00a0mm.\nFrutti.\nIl frutto \u00e8 del tipo a capsula divisa fino a met\u00e0 in due lobi e con ciglia ghiandolari patenti. La forma \u00e8 pi\u00f9 larga che lunga. La deiscenza \u00e8 loculicida. I semi sono numerosi con forme appiattite. Dimensione della capsula: 4 x 2,5\u00a0mm.\nDistribuzione e habitat.\nFitosociologia.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nTassonomia.\nLa famiglia di appartenenza (Plantaginaceae) \u00e8 relativamente numerosa con un centinaio di generi. La classificazione tassonomica di questa specie \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle Plantaginaceae; anche i livelli superiori sono cambiati (vedi il box tassonomico iniziale). Questa pianta appartiene alla sottotrib\u00f9 Veroniciinae (trib\u00f9 Veroniceae e sottofamiglia Digitalidoideae). Il genere \"Veronica\" \u00e8 molto numeroso con oltre 250 specie a distribuzione cosmopolita.\nFilogenesi.\nLa specie \"V. acinifolia\" appartiene alla sezione (o sottogenere) \"Pocilla\" . Questo gruppo \u00e8 caratterizzato da un ciclo biologico annuo, dalle infiorescenze formate da racemi terminali con brattee ben distinte dalle foglie oppure i fiori sono isolati all'ascella di foglie normali (quindi le brattee non si distinguono dalle foglie), dal calice a 4 lobi e dai semi piani o incavati.\nSecondo altre ricerche di tipo filogenetico pi\u00f9 recenti (2004) la specie di questa voce \u00e8 inserita nel subgen. \"Beccabunga\" .\nIl numero cromosomico di \"V. acinifolia\" \u00e8: 2n = 14.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa veronica a foglie di acino in altre lingue \u00e8 chiamata nei seguenti modi:"}
{"id": "7640232", "revid": "1305772", "url": "https://it.wikipedia.org/wiki?curid=7640232", "title": "Friedrich Wilhelm von Raison", "text": "Famiglia.\nIl padre, Jean Ferdinand Raison (* negli anni 1680 a Parigi, \u2020 3 dicembre 1764 a Coburg), era un rifugiato francese e aveva nove figli nel suo primo matrimonio e cinque figli nel suo secondo matrimonio. Friedrich Wilhelm era il sesto figlio. La madre, Charlotte Raison n\u00e9e Badon, mor\u00ec il 26 aprile 1736 a Jena.\nIl 23 febbraio 1772 spos\u00f2 Anna Sophie Recke a Mitau. Aveva sei figli con lei:\nVita.\nFriedrich Wilhelm von Raison ha studiato legge all'Universit\u00e0 di Jena e si \u00e8 recato come educatore di un giovane barone da Kampenhausen a Livonia per poi accompagnarlo nei suoi viaggi in Germania. In seguito ha proseguito gli studi a Jena e ha letto contemporaneamente per molti Curlandesi e Livlandesi presenti all'universit\u00e0 un collegio sulla storia e la costituzione della loro patria.\nNel 1760, uno dei suoi amici fidati, il successivo Landhofmeister Herr von Rutenberg, gli raccomand\u00f2 di assumere la guida di un giovane Herr von Fircks. Venne cos\u00ec nel Kurland come maestro di corte del tenente Ferdinand von Fircks auf Lesten. Ma non vi rimase a lungo, perch\u00e9 il suo allievo non era d'accordo con lui, e and\u00f2 a Riga. Era l\u00ec quando il duca Ernst Johann von Biron, esiliato nel Kurland, torn\u00f2 da Pietroburgo. Un uomo che aveva studiato e insegnato la storia e la costituzione del paese e che, senza legami familiari nel paese, doveva essere straniero a tutti i partiti, era adatto a diventare il confidente del duca di ritorno.\nNel 1762 fu assunto come segretario di gabinetto. \u00c8 stato anche il suo consiglio che ha guidato i passi del duca su un terreno ondeggiante, in cui \u00e8 entrato. Certamente la maggior parte di esso, la cosa pi\u00f9 importante che \u00e8 venuto in scritti dal suo gabinetto, \u00e8 stato dalla versione di Raison. Dopo l'abdicazione nel 1769 ricevette il 12 febbraio il titolo di consiglio di cancelleria del duca Pietro, in virt\u00f9 del quale, sebbene non formalmente, in realt\u00e0 assunse la carica di ministro di spicco.\nHa accompagnato il duca pi\u00f9 volte nei suoi viaggi a San Pietroburgo.\nScienza e arte.\nRaison non era solo un politico, ma anche una persona con molti interessi nella scienza e nell'arte. Per tutte le collezioni di libri e di opere d'arte create dal duca, egli era la vera anima; attraverso la sua attivit\u00e0 la maggior parte di essa si \u00e8 riunita[13].\nLa sua peculiarit\u00e0 intellettuale \u00e8 giustamente segnata dal breve necrologio che l'Intelligenzblatt der Allgemeinen Literatur-Zeitung di Jena gli ha dedicato quando, il 20 novembre 1791, nel bel mezzo di una situazione politica turbolenta, fu strappato al suo duca dalla morte. \"Questo uomo meritevole e colto\", si dice, \"non eccelleva come scrittore\", ma era uno degli uomini pi\u00f9 arguti del nostro paese, conosciuto per le migliori scienze.\nJohann Friedrich von Recke gli d\u00e0 la stessa testimonianza in una versione pi\u00f9 dettagliata, dicendo di lui: \"Il suo spirito abbracciava l'intero campo del sapere umano. Scrisse e parl\u00f2 il latino alla massima perfezione, cos\u00ec come il francese e l'italiano, lesse il greco, l'inglese, lo spagnolo e il russo, cap\u00ec il lettone e l'estone. La storia e la matematica erano le sue scienze preferite, e in quest'ultima possedeva conoscenze eccellenti. Per tutti i libri e le collezioni d'arte creati dal duca era la vera anima; attraverso la sua attivit\u00e0 la maggior parte di essi si sono riuniti. Era responsabile di tutto, ha dato via tutto e ha organizzato tutto. Tutte le monete e le medaglie che il duca Ernst Johann e Pietro avevano coniato fino al 1784 sono anche la sua \"invenzione\". Quanto al suo carattere, secondo la descrizione del figlio, il pastore Johann Georg Wilhelm von Raison zu Gro\u00df-Autz, egli era \"un uomo dai principi fermi, dal temperamento infuocato, dal sentimento violento, che non era indebolito da una costituzione potente e da una dieta rigorosa; per questo era considerato di solito pi\u00f9 giovane di quanto lo fosse negli anni successivi\". \"Non amava la grande compagnia, i giochi o simili piaceri che nutrivano la mente e il cuore\", dice nella sua necrologia, \"ma uno stato d'animo quasi sempre allegro e una felice allegria lo hanno reso il compagno pi\u00f9 piacevole nella cerchia dei suoi amici saggiamente scelti\".\nTributi.\nOnore materiale da parte del Duca.\nNel Kurland il riconoscimento dell'Indigenato era legato ad una risoluzione della cavalleria del Kurland; il duca Pietro di Biron poteva quindi esprimere il suo riconoscimento solo con onori materiali. Nel febbraio 1776, inoltre, nel fondare l'Accademia Petrina, rese giustizia ai suoi meriti e nel febbraio 1776 gli don\u00f2 una considerevole somma di denaro. Nel 1789 gli lasci\u00f2 per 99 anni la tenuta Neu-Laschen presso Hasenpoth.\nElevazione alla nobilt\u00e0 prussiana.\nPer i suoi meriti politici, che ha reso in quasi trent'anni di disinteressato servizio alla casa del duca del Kurland sia nell'amministrazione interna che nel campo della politica estera, nel 1787 fu nominato al Consiglio privato dal re Federico II di Prussia e innalzato alla nobilt\u00e0.\nPremio postumo della nobilt\u00e0 ereditaria russa.\nCon decisione del 18 marzo 1850 con riferimento alla perizia del 21 febbraio 1850, la nobilt\u00e0 ereditaria russa fu assegnata a Friedrich Wilhelm von Raison. La decisione fu annunciata nella Gazzetta del Senato di San Pietroburgo del 31 marzo 1850. Di conseguenza, la sua famiglia aveva il diritto di iscriversi nella quarta parte del libro della nobile famiglia."}
{"id": "7640245", "revid": "1444886", "url": "https://it.wikipedia.org/wiki?curid=7640245", "title": "Centrale nucleare di Brennilis", "text": "Il \"sito nucleare dei Monts d'Arr\u00e9e\" ospita la centrale nucleare di Brennilis, questa centrale nucleare francese \u00e8 situata nel dipartimento del Finist\u00e8re a 55km a nord da Quimper, sui territori dei comuni di Loqueffret e Brennilis, sui Monts d'Arr\u00e9e ed a prossimit\u00e0 del lago artificiale di Saint-Michel e del fiume \u00c9llez.\nDescrizione.\nL'impianto \u00e8 composto da un unico reattore nucleare HWGCR (\"Heavy Water Gas Cooled Reactor\"), del modello \"MONTS-D'ARREE\", chiamato EL4 (\"Eau Lourde no 4\", acqua pesante n\u00b04). Questo reattore nucleare \u00e8 il quarto di una serie di reattori sperimentali realizzati dal CEA ed appartenenti alla filiera ad acqua pesante (\"ZOE/EL1\", \"EL2\", \"EL3\").\nIl reattore nucleare EL4, installazione nucleare di base (INB) n\u00b0162, era un prototipo industriale di produzione di elettricit\u00e0 funzionante ad uranio debolmente arricchito, moderato ad acqua pesante e refrigerato a gas carbonico.\nQuesta filiera (HWGCR) e quella a gas (GCR) \u2013 UNGG \u2013 sono state poi abbandonate a profitto di quella ad acqua pressurizzata (PWR).\nLa centrale di Brennilis \u00e8 la prima centrale nucleare civile francese nella quale \u00e8 iniziata una procedura di smantellamento, iniziata nel 1985 con lo shutdown definitivo e lo svuotamento del combustibile nucleare. Lo smantellamento completo dell'installazione \u00e8 stato autorizzato con un decreto del febbraio 2006. EL4-D \u00e8 l'installazione di deposito dei materiali della centrale nucleare nel contesto dello smantellamento di quest'ultima."}
{"id": "7640247", "revid": "265038", "url": "https://it.wikipedia.org/wiki?curid=7640247", "title": "Roller Stadium M\u00e9rignac", "text": "Il Roller Stadium M\u00e9rignac \u00e8 un palazzetto dello sport della citt\u00e0 di M\u00e9rignac in Francia. Ha una capienza di 200 posti. Ospita le gare casalinghe della squadra di hockey su pista dello Sport Athl\u00e9tique M\u00e9rignac. "}
{"id": "7640248", "revid": "767487", "url": "https://it.wikipedia.org/wiki?curid=7640248", "title": "Vincenzo Alaimo", "text": ""}
{"id": "7640259", "revid": "2091899", "url": "https://it.wikipedia.org/wiki?curid=7640259", "title": "DJMax Respect", "text": "DJMax Respect \u00e8 videogioco musicale sudcoreano sviluppato da Rocky Studio e Neowiz MUCA per PlayStation 4 e pubblicato da Neowiz Games in Asia, dalla Arc System Works in Giappone e da SIE nel resto del mondo.\nDJMax Respect V (stilizzato RESPECT/V) \u00e8 il porting del gioco riveduto per PC rilasciato globalmente su Steam da Neowiz Games.\nDopo un lungo periodo di pausa della serie, \"DJMax\" torna con un Teaser Trailer annuncio il 10 maggio 2016 durante la conferenza sviluppatori PlayStation in Sud Corea come reboot della serie di videogiochi ritmici, con un lancio previsto in gennaio 2017. Il videogioco vede la luce in Corea del Sud, Honk Kong, Taiwan e nel Sud-Est Asiatico il 28 luglio 2017, per poi arrivare in Giappone il 9 novembre 2017 pubblicato dalla Arc System Works, e infine in Nord America e in Europa esclusivamente in formato digitale sul PlayStation Network il 6 marzo 2018. La versione aggiornata del gioco presenta 154 brani, includendo tutti i DLC i brani ammontano a 324.\nIl 19 novembre 2019 \u00e8 stato confermato con un Teaser Trailer che il gioco approder\u00e0 sulla piattaforma Steam solo su Windows con il nome DJMax Respect V contenente varie novit\u00e0\",\" riportando la serie originale \"DJMax\" su PC dopo \"DJMax Trilogy\" nel 2008. La versione PC \u00e8 disponibile in Early Access dal 19 dicembre 2019. La versione definitiva del gioco \u00e8 stata pubblicata il 12 Marzo 2020. La \"V\" nel titolo per computer indica la parola \"Versus\", in quanto questa versione include svariate novit\u00e0, rispetto a quella originale per PS4, per quanto riguarda il multiplayer online; inoltre ha anche alcune altre caratteristiche esclusive. \"Respect V\" \u00e8 il primo titolo della serie a vantare di brani di fama internazionale, come quelli di Marshmello, Porter Robinson e YUKIKA, portando con se vari brani esclusivi per questa versione, tra cui anche due brani provenienti da Leauge of Legends di Riot Games.\nCaratteristiche.\n\"DJMax Respect\" non differisce molto dai suoi predecessori, gioco ritmico dove bisogna premere dei tasti specifici allo scorrere delle note su un gear in maniera verticale dall'alto verso il basso a ritmo di musica, in maniera molto simile al pi\u00f9 celebre \"Beatmania IIDX\", ma presentando varie caratteristiche originali e iconiche della serie di \"DJMax\" come, ad esempio, il moltiplicatore di combo, ossia il \"Fever System\", le combo continuate alla pressione delle note prolungate e il sistema \"Free Combo Chain\" nella modalit\u00e0 \"Freestyle\" per le combo continuate tra un brano e l'altro\nModalit\u00e0 di gioco.\nArcade.\nLa modalit\u00e0 Arcade (presente solo su PS4) \u00e8 quella classica dei titoli della serie a giocatore singolo, dove si va a selezionare da una lista generata casualmente dei brani, tra cui \u00e8 possibile giocare brani non sbloccati nella modalit\u00e0 \"Freestyle\", e quelli acquistati in DLC, in una sequenza di 3 \"STAGE\". La peculiarit\u00e0 dei precedenti capitoli dove gli \"STAGE\" man mano andando verso a quello successivo aumentavano di difficolt\u00e0, \u00e8 stata parzialmente rimossa, in quanto rispetto ai titoli passati, \"Respect\" a ogni brano offre pi\u00f9 pattern di difficolt\u00e0. Al completamento dei tre \"STAGE\" compare una scheda riassuntiva dei punteggi complessivi ottenuti. Al fine di ci\u00f2 si far\u00e0 presente la classica schermata \"Thanks for playing DJMAX\", per poi essere catapultati alla schermata principale.\nAIR.\nLa modalit\u00e0 AIR (presente solo su \"Respect V\") lascia la possibilit\u00e0 al giocatore di giocare od ascoltare playlist casuali, in maniera condivisa live con altri giocatori ove tutti possono lasciare commenti che vanno a comparire sovrapposti alla schermata di gioco.\nFreestyle.\nLa modalit\u00e0 Freestyle \u00e8 la modalit\u00e0 che permette di giocare a qualsiasi brano sbloccato e acquistato in qualsiasi difficolt\u00e0 tra sistema di gioco e pattern. Peculiarit\u00e0 dei titoli \"DJMax\", questa modalit\u00e0 presenta \"Free Combo Chain\", ovvero la combo non si azzera nel momento in cui si finisce un brano, ma soltanto non appena si manca una pressione di una nota, o si lascia in anticipo una nota a pressione prolungata, rendendo la combo praticamente illimitata (9'999'999 la combo massima). Per la prima volta nella serie di \"DJMax\" \u00e8 stato introdotto il Multiplayer locale 1vs1 in questa modalit\u00e0, consentendo inoltre di utilizzare un sistema di gioco ed/od una difficolt\u00e0 pattern differente per giocatore. Il Multiplayer Locale non \u00e8 presente su \"Respect V\".\nMission.\nLa modalit\u00e0 Mission, come nei titoli passati, chiede al giocatore di completare set di brani in determinate condizioni, come completare un set senza scendere sotto una determinata percentuale di precisione, superare un determinato punteggio, non commettere troppi errori (\"BREAK\"), di arrivare ad un determinato livello del moltiplicatore \"FEVER\" o superare il numero \"combo\" richiesto. Parte delle volte le missioni sono rese pi\u00f9 ostiche con la presenza degli \"Effectors\" che ne aumentano la difficolt\u00e0. La modalit\u00e0 \"Mission\", inoltre, presenta delle esclusivit\u00e0 nei sistemi di gioco e nelle difficolt\u00e0 dei pattern.\nOnline (DJMax Respect).\nLa Modalit\u00e0 Online consente al giocatore di sfidare qualche altro giocatore proveniente da tutto il mondo via internet. la selezione dei brani \u00e8 libera, come quella della modalit\u00e0 Freestyle, ma ci\u00f2 avviene una volta a testa; \u00e8 presente un sistema di chat predefinito ed \u00e8 possibile giocare brani che non si \u00e8 acquistato se l'avversario, nel caso avesse acquistato dei brani, decidesse di giocarli. Per vincere bisogna ottenere il punteggio pi\u00f9 alto rispetto all'avversario, con la possibilit\u00e0 di utilizzare un sistema di gioco ed/od una difficolt\u00e0 pattern differente dal tuo avversario.\n\u00c8 richiesto un abbonamento PlayStation Plus.\nOnline (Respect V).\nL'online di \"Respect V\" prevede due varianti: la prima variante \u00e8 LADDER MATCH che consiste in competitive uno contro uno, comprendendo una classifica tra i giocatori, livelli, stagioni e molto altro; la seconda \u00e8 OPEN MATCH ed essa consiste in battaglie con un massimo di sette giocatori per sfidarsi per ottenere il miglior punteggio possibile, in maniera analoga al primo titolo della serie \"DJMax Online.\"\n\"Respect V\" non necessita di abbonamenti a pagamento per accedere alle funzioni online.\nCollection.\nLa sezione Collection consente di poter vedere il proprio profilo di gioco, con le proprie performance di gioco, brani pi\u00f9 giocati e ore spese in partita, obiettivi da sbloccare e sbloccati con delle ricompense come targhette giocatore, artwork, brani, note, gear e commenti giocatore. Qui \u00e8 possibile visualizzare gli artwork e BGA (con la possibilit\u00e0 di ascoltare le relative musiche) sbloccati. I BGA (BackGround Animated video) si sbloccano solo effettuando \"MAX COMBO\" con le relative tracce.\nRanking.\nNella sezione Ranking \u00e8 possibile vedere il piazzamento globale dei giocatori per traccia, sistema di gioco e pattern, per punteggio massimo nella modalit\u00e0 Arcade e per percentuale di precisione globale.\nDifficolt\u00e0.\nSistemi di gioco.\nOgni sistema di gioco vede utilizzare 3 tipi di note differenti:\nIl gioco presenta 4 sistemi di gioco nelle varie modalit\u00e0, e altri sistemi speciali presenti solo nella modalit\u00e0 \"Mission.\" I vari sistemi sono:\n\u00c8 possibile, dalla schermata opzioni, cambiare i tasti d'azionamento solo per i 4 sistemi di gioco principali. Se si utilizza un controller non \u00e8 possibile modificare le Note Traccia Laterali.\nDifficolt\u00e0 dei pattern.\nCome nei giochi passati della serie, ogni brano pu\u00f2 presentare pi\u00f9 difficolt\u00e0, questi detti pattern o chart, e sono principalmente di quattro tipi, di cui uno esclusivo per \"Respect V\".\nI livelli di difficolt\u00e0 sono rappresentati da stelle colorate a scala di cinque, partendo da un minimo di una stella fino ad un massimo di 15 stelle. Per la difficolt\u00e0 dei pattern \"SC\", i colori delle 15 stelle nell'insieme sono alterati rispetto alle altre difficolt\u00e0.\nEffectrors.\nGli \"Effectors\" sono una costante dei giochi ritmici e della serie \"DJMax\", che se attivati rendono il gioco pi\u00f9 arduo e competitivo; capita spesso che questi siano attivati nelle missioni, e spaziano tra velocit\u00e0 irregolari e dinamiche, gear rovesciato o in movimento, trasparenza parziale o totale delle note, effetto pixel o copertura parziale del gear.\nValutazione.\nQuando si completa un brano si riceve una valutazione composta da un punteggio totale, dalla percentuale di precisione, e combo massima.\nIl Punteggio massimo \u00e8 di 300'000 per ogni traccia, senza l'ausilio dei moltiplicatori \"FEVER,\" che altrimenti ne alterano il punteggio.\nLa Percentuale di precisione determina da sola il voto complessivo. In parentesi le percentuali di \"Respect V.\"\nSe premuti tutti tasti correttamente, senza mancarne uno, si otterr\u00e0 un \"MAX COMBO\", mentre se si premono tutti i tasti con il massimo della precisione, per ogni singola nota un \"MAX 100%\", si otterr\u00e0 un \"PERFECT PLAY\" con voto \"S 100%\"\nRanking.\nIl Ranking globale \u00e8 basato solo sul punteggio ottenibile, pi\u00f9 si \u00e8 precisi, pi\u00f9 il punteggio \u00e8 alto, e pi\u00f9 \u00e8 possibile trovarsi nelle prime posizioni delle classifiche globali; inoltre il punteggio non offre restrizioni per quanto riguarda l'attivazione del moltiplicatore di combo \"FEVER SYSTEM\", che ne aumenta il punteggio massimo ottenibile. l'accuratezza dell'attivazione del \"FEVER\" o dell\"'AUTO FEVER\" pu\u00f2 essere determinante per ottenere punteggi pi\u00f9 alti possibili.\nAggiornamenti.\n\"DJMax Respect\" e \"Respect V\" godono di aggiornamenti costanti che vanno ad aggiungere nuove funzioni al gioco, oltre a correggere eventuali problemi o migliorare qualche aspetto del gioco stesso.\nPersonalizzazioni.\nCome in ogni titolo della serie, \"DJMax Respect\" presenta delle personalizzazioni per quanto riguarda Gear e Note, sotto forma di SKIN, ma per la prima volta sono presenti delle personalizzazioni dedicate all'interfaccia e alle tracce originali dell'interfaccia di gioco, indicati come TEMI.\nTemi Interfaccia.\nQuesti temi vanno a sostituire unicamente l'interfaccia principale del gioco comprendendone anche le animazioni, mentre le musiche vengono quasi tutte sostituite; fanno eccezione le tracce originali di Game Over, Missione Fallita e Missione Completata.\nOltre a quello originale del gioco, sono tutti ottenibili acquistando il rispettivo DLC.\nGear e Note.\nI Gear presenti si ispirano ai Gear dei capitoli precedenti ed altri ai brani pi\u00f9 celebri del gioco con altri inediti; sono sempre accompagnati dalle note, e per la maggiore sono tutti sbloccabili tramite Missioni, Obiettivi e Play Counts, altri sono ottenibili solo acquistando il DLC di appartenenza.\nOriginali del gioco\nInclusi nei DLC\nBrani.\nTutti brani del gioco sono divisi in tab (sezioni) in base alla loro provenienza.\nBrani \"Respect\".\n\"DJMax Respect\" presenta 55 brani nel gioco aggiornato, per la maggior parte inediti, e 5 brani su licenza esclusivi per \"Respect V\".\nIn ogni \"DLC Pack\" importante della serie \"DJMax\" rilasciato \u00e8 presente un nuovo originale brano \"Respect, \"disponibile solo se acquistato il DLC.\nLista delle tracce\nsolo su \"Respect V\"\ncon \"Trilogy DLC Pack\"\ncon \"Clazziquai DLC Pack\"\ncon \"Technika1 DLC Pack\"\ncon \"Black Square DLC Pack\"\ncon \"Technika2 DLC Pack\"\ncon \"Technika3 DLC Pack\"\nBrani Collaborazioni.\n\"DJMax Respect\" vede varie collaborazioni con altri videogiochi o musicisti esterni a NEOWIZ, e i brani collaborazioni vengono messi a disposizione all'utente con i \"Collaboration DLC Pack\" dopo l'acquisto.\nA partire dal \"Groove Coaster Collaboration DLC Pack\", oltre ad avere pi\u00f9 brani per pacchetto, sar\u00e0 dedicato un Tab esclusivamente per le collaborazioni, come avviene singolarmente per gli altri DLC.\nLista delle tracce\ncon \"Guilty Gear Collaboration DLC Pack\"\ncon \"Girls' Frontline Collaboration DLC Pack\"\ncon \"Groove Coaster Collaboration DLC Pack\"\ncon \"DeeMo Collaboration DLC Pack\"\ncon \"Cytus Collaboration DLC Pack\"\nBrani da \"DJMax Portable\".\nIl gioco aggiornato include 56 brani provenienti dal primo capitolo della serie per PSP.\nLista delle tracce\nBrani da \"DJMax Portable 2\".\nIl gioco include 53 brani provenienti dal secondo capitolo della serie per PSP.\nLista delle tracce\nBrani da \"DJMax Trilogy\".\n20 brani disponibili solo acquistando il Trilogy DLC Pack.\nIn questo DLC non sono presenti i brani \"\"Every Morning\" -\"Megatonic Mix-\" e \"SQUEEZE -Megatonic Mix-\" di DJMax Trilogy\" sotto decisione del produttore esecutivo BEXTER, egli, infatti, credeva che includere queste due tracce potessero risultare \"di bassa qualit\u00e0\", in quanto sono solo due tracce originali a velocit\u00e0 aumentata.\nLista delle tracce\nBrani da \"DJMax Portable Clazziquai Edition\".\n23 brani disponibili solo acquistando il Clazziquai Edition DLC Pack.\nAl momento dell'annuncio le tracce presenti nel DLC dovevano essere 23, del resto nel momento della pubblicazione le tracce erano 22, per motivi di licenze, la traccia \"DARK ENVY\" - Sugardonut non era presente, ma, dopo aver risolto i problemi, la traccia arriv\u00f2 due mesi pi\u00f9 tardi.\nPer altri motivi di licenze non sono stati inclusi 5 brani provenienti da Clazziquai Edition: \"\"Mutu\" - Garion, \"Hard to Start\" - 015B, \"No Way\" - 015B, \"Motion\" - Cooly's Hot Box, \"Touch my Body\" - Cooly's Hot Box.\"\nLista delle tracce\nBrani da \"DJMax Technika\".\n20 brani disponibili solo con l'acquisto di Technika1 DLC Pack.\nLista delle tracce\nBrani da \"DJMax Portable Black Square\".\n20 brani disponibili solo con l'acquisto di Black Square DLC Pack.\nLista delle tracce\nLINK DISC.\nCon LINK DISC, introdotto con il DLC di Black Square, si ha la possibilit\u00e0 di ottenere 3 brani in versione estesa, dipendente da quali DLC si \u00e8 in possedimento. Attualmente assente su \"Respect V\".\nLista delle tracce\nBrani da \"DJMax Technika 2\".\n23 brani disponibili solo con l'acquisto di Technika2 DLC Pack.\nLista delle tracce\nBrani da \"DJMax Technika 3\".\n29 brani disponibili solo con l'acquisto di Technika3 DLC Pack.\nPer motivi di licenze non \u00e8 stato possibile per il team inserire le tracce provenienti da \"DJMAX Technika 3\" sotto licenza, tra le quali quelle dei KARA.\nLista delle tracce\nBrani \"V Extension\".\n20 nuovi brani inediti disponibili solo con l'acquisto di V Extention Pack.\nLista delle tracce\nBrani da \"DJMax Online\".\n8 brani disponibili solo con l'acquisto di Emotional Sense Pack.\nDLC.\n\"Trilogy DLC Pack\".\nPubblicato il 28 settembre 2017 su PS4 e il 14 aprile 2020 su Steam.\n\"Guilty Gear Pack\".\nPubblicato il 30 novembre 2017 su PS4. Per chi ha comprato la \"Day One Edition\" di \"DJMax Respect\" in Giappone, il DLC \u00e8 incluso. Regalato con gli aggiornamenti su \"Respect V.\"\n\"Clazziquai Edition DLC Pack\".\nPubblicato il 21 dicembre 2017 su PS4 e il 28 maggio 2020 su Steam.\n\"Technika1 DLC Pack\".\nPubblicato il 28 marzo 2018 su PS4 e il 24 settembre 2020 su Steam.\n\"Black Square DLC Pack\".\nPubblicato il 28 giugno 2018 su PS4 e il 28 maggio 2020 su Steam.\n\"Girls' Frontline DLC Pack\".\nPubblicato il 4 settembre 2018 su PS4.\n\"Technika2 DLC Pack\".\nPubblicato il 11 ottobre 2018 su PS4 e il 24 settembre 2020 su Steam.\n\"Technika3 DLC Pack\".\nPubblicato il 7 marzo 2019 su PS4 e il 24 settembre 2020 su Steam.\n\"Groove Coaster DLC Pack\".\nPubblicato il 5 giugno 2019 su PS4 e il 14 aprile 2020 su Steam.\n\"DeeMo DLC Pack\".\nPubblicato il 29 luglio 2019 su PS4 e il 16 luglio 2020 su Steam.\n\"V Extension Pack\".\nPubblicato il 12 marzo 2020 su Steam e il 16 aprile 2020 su PS4.\n\"Emotional Sense Pack\".\nPubblicato il 12 marzo 2020 su Steam e il 16 aprile 2020 su PS4. Regalato a chiunque abbia partecipato alla Early Access di \"Respect V\" su Steam.\n\"Exclusive Gear Pack\".\nPubblicato il 12 marzo 2020 su Steam.\n\"welcome to the sapce Gear Pack\".\nPubblicato il 14 aprile 2020 su Steam.\n\"The Clear Blue Sky Gear Pack\".\nPubblicato il 28 maggio 2020 su Steam.\n\"Cytus DLC Pack\".\nPubblicato il 16 luglio 2020 su Steam e il 19 settembre 2020 su PS4.\n\"So Happy Gear Pack\".\nPubblicato il 24 settembre 2020 su Steam.\nFuturi DLC.\nGi\u00e0 annunciati, ma senza date, varie collaborazioni con alcuni produttori di videogiochi ritmici e non.\nEdizioni limitate.\n\"DJMax Respect\" al momento del lancio in Asia ha visto una Limited Edition in Corea del Sud. Questa comprende una copia del gioco, un cofanetto con sei spillette dei vari capitoli della serie, un Artbook, due dischi contenenti la soundtrack originale del gioco, due Cover titoli di rimpiazzamento della custodia del gioco in stile DJMax Portable e DJMax Portable 2. un codice per poter scaricare un tema PS4 di DJMax Respect.\nPer chi ha pre-ordinato il gioco in Asia ha avuto una UI in esclusiva per DJMax Respect, denominata CLASSIC, ispirata a quella di DJMax Portable 2. \u00c8 possibile ottenerla solo dopo aver eseguito l'aggiornamento 1.01 (nella versione asiatica).\nAl lancio del titolo in Giappone, da parte di Arc System Works, il titolo ha avuto una sola edizione a tiratura limitata. La Limited \u00e8 molto simile a quella asiatica ma in formato pi\u00f9 piccolo, contenendo solo l'Artbook e la soundrack originale del gioco.\nNell'edizione di lancio giapponese del gioco \u00e8 incluso il \"Guilty Gear Collaboration DLC Pack\" gratuitamente .\nAll'annuncio di \"DJMax Respect V\" su Steam, Neowiz Games ha messo disponibile al preordine una edizione limitata fisica della OST del gioco, contenente quattro CD-Rom e un set di due tasti da tastiera meccanica Cherry compatibile. Il rilascio e le spedizioni sono partite il giorno di lancio del gioco su Steam. A causa dell'emergenza COVID-19 gran parte degli ordini sono tornati indietro e verranno rispediti a data da destinarsi.\nAccoglienza.\n\"DJMax Respect\" dalla critica specializzata \u00e8 stato apprezzato, ma non in larga scala, definendolo uno dei Rhythm Game pi\u00f9 difficile e piacevolmente competitivo di sempre per console da casa, apprezzando la quantit\u00e0 di brani disponibili al lancio e apprezzandone musiche e disegni."}
{"id": "7640260", "revid": "6923", "url": "https://it.wikipedia.org/wiki?curid=7640260", "title": "Regioni dell'Ungheria per indice di sviluppo umano", "text": "Questa \u00e8 una lista delle regioni dell'Ungheria per indice di sviluppo umano 2020 con dati 2019."}
{"id": "7640261", "revid": "438678", "url": "https://it.wikipedia.org/wiki?curid=7640261", "title": "Logaritmi discreti", "text": ""}
{"id": "7640263", "revid": "6923", "url": "https://it.wikipedia.org/wiki?curid=7640263", "title": "Nabi Tajima", "text": "\u00c8 la quinta persona pi\u00f9 longeva della storia ed \u00e8 la seconda persona pi\u00f9 longeva di sempre di tutta l'Asia (e del Giappone) dopo Kane Tanaka.\n\u00c8 inoltre una delle 10 persone che nella storia dell'umanit\u00e0 hanno raggiunto i 117 anni. \u00c8 stata inoltre, l'ultima persona vivente nata nel XIX secolo (iniziato il 1\u00ba gennaio 1801 e terminato il 31 dicembre 1900). \u00c8 stata infine, l'ultima persona vivente facente parte della generazione perduta (generazione di persone nate tra il 1883 e il 1900).\nBiografia.\nNabi Tajima, figlia maggiore di un'estesa famiglia, nacque ad Arakij, un villaggio allora chiamato Whuang, nella parte pi\u00f9 occidentale dell'isola di Kikaijima, nell'arcipelago delle Amami, parte della Prefettura di Kagoshima, il 4 agosto 1900. Dopo essersi diplomata in una scuola di livello elementare, s'impieg\u00f2 in una piccola azienda tessile locale. Nel 1919 si spos\u00f2 ed ebbe un primo figlio, iniziando a lavorare con il marito in una coltivazione di canne da zucchero, attivit\u00e0 che avrebbe abbandonato una volta superati gli 80 anni. Dall'unione con il consorte nacquero 9 figli (7 maschi e 2 femmine), tutti in vita al momento della morte di Nabi. Il marito, Tominishi, nato nel 1896, mor\u00ec nel 1991 a 94 anni.\nA seguito della morte del marito, Nabi Tajima si rec\u00f2 a vivere con il figlio maggiore e la nuora, presso i quali risiedette per pi\u00f9 di 10 anni. Ormai pi\u00f9 che centenaria, nel febbraio del 2002 si trasfer\u00ec in una casa di riposo locale, \"Kikaien\" (\u559c \u754c \u5712), nella sua Kikai, dove visse sino alla sua morte. Oltre ai numerosi figli, al 2011 erano documentati 28 nipoti, 56 bisnipoti e 35 trisnipoti. Nel 2015 tale cifra aveva raggiunto i 140 discendenti, toccando i 160 al momento del suo decesso.\nIl 27 settembre 2015, a seguito del decesso di un'anonima donna di Tokyo (il cui nome molto probabilmente era ), nata il 15 marzo 1900, Nabi Tajima, all'et\u00e0 di , divenne la persona pi\u00f9 anziana del Giappone.\nDivenne la decana dell'umanit\u00e0 il 15 settembre 2017 (anche se in Giappone era gi\u00e0 il 16 settembre), a seguito del decesso della giamaicana Violet Brown, nata il 10 marzo 1900, rimanendo anche l'ultima persona vivente nata nell'anno 1900 dopo la morte della Brown.\nFesteggi\u00f2 l'avvenimento nella propria casa di riposo, realizzando a ritmo di musica la tradizionale danza con le mani, bench\u00e9 apparentemente fortemente debilitata dalla vecchiaia e dalla malattia.\nMorte.\nMor\u00ec il 21 aprile 2018 in un ospedale di Kikai dove era ricoverata dal gennaio precedente a causa del peggioramento delle sue condizioni e, dopo il suo decesso una sua connazionale, Chiyo Miyako (2 maggio 1901 - 22 luglio 2018), divenne la persona vivente pi\u00f9 longeva del mondo. I suoi funerali furono trasmessi nelle televisioni nazionali.\nIl 19 settembre 2020 il suo record di 3\u00aa persona verificata pi\u00f9 anziana di sempre (e 1\u00aa di tutto il continente asiatico), \u00e8 stato superato dalla connazionale Kane Tanaka, succeduta a Chiyo Miyako come donna pi\u00f9 longeva al mondo, retrocedendo cos\u00ec al quarto posto nella classifica delle persone pi\u00f9 longeve accertate al mondo.\nIl 30 ottobre 2021, il suo record di 4\u00aa persona verificata pi\u00f9 anziana di sempre, \u00e8 stato superato dalla francese Lucile Randon, retrocedendo cos\u00ec al quinto posto nella classifica delle persone pi\u00f9 longeve accertate al mondo."}
{"id": "7640282", "revid": "171091", "url": "https://it.wikipedia.org/wiki?curid=7640282", "title": "Robert Louvin", "text": ""}
{"id": "7640288", "revid": "171091", "url": "https://it.wikipedia.org/wiki?curid=7640288", "title": "Charles Perrin (politico)", "text": ""}
{"id": "7640290", "revid": "767487", "url": "https://it.wikipedia.org/wiki?curid=7640290", "title": "Tha Carter V", "text": "Tha Carter V \u00e8 il dodicesimo album in studio del rapper statunitense Lil Wayne, pubblicato nel 2018 da Young Money, Republic e Universal.\nIl 25 settembre 2020 \u00e8 stata pubblicata un'edizione deluxe per celebrare il secondo anniversario dell'album; si tratta di una versione con l'aggiunta di canzoni che non hanno fatto parte della selezione dell'album originale.\nDescrizione.\nPrimo album a non essere pubblicato dalla Cash Money, presenta le collaborazioni di Kendrick Lamar, Snoop Dogg, Ashanti, Nivea, Nicki Minaj, Travis Scott e XXXTentacion. Programmato inizialmente per essere pubblicato nel 2014, \"Tha Carter V\" ha subito diversi ritardi a causa delle dispute contrattuali tra Lil Wayne e la Cash Money Records e delle dispute personali tra Lil Wayne e il capo dell'etichetta, Birdman. In seguito a una lunga battaglia legale, Lil Wayne \u00e8 liberato dal contratto con la Cash Money nel giugno 2018 e annuncia la pubblicazione dell'album nel settembre successivo."}
{"id": "7640293", "revid": "93556", "url": "https://it.wikipedia.org/wiki?curid=7640293", "title": "Parpanese", "text": "Parpanese \u00e8 una frazione del comune di Arena Po, in provincia di Pavia, situata a 30\u00a0km dal capoluogo.\nGeografia.\nLa frazione di Parpanese si trova a est della foce del \"rio Carogna\" nel Po non lontano dal confine con l'Emilia-Romagna; \"Parpanese\" \u00e8 il centro abitato pi\u00f9 a est dell'Oltrep\u00f2 pavese.\nIl confine con l'Emilia-Romagna si trova a est a solo 600 metri dal centro abitato sulla strada che porta al ponte sul Po, mentre a sud il confine \u00e8 a solo 1 km sulla strada che porta a Castel San Giovanni.\nStoria.\nParpanese \u00e8 noto per la prima volta nel 1021, nel 1195 Federico Barbarossa venne ceduto al Contado di Pavia che la costru\u00ec una torre di difesa ed obblig\u00f2 gli abitanti a mantenere degli arceri per marciare su Milano contro la Lega Lombarda e quindi per questo motivo le armate della Lega Lombarda bruciarono tre volte il paese che era allora conteso tra Pavia e Piacenza.\nFino al 1395 faceva parte del feudo di Arena Po, venne quindi staccata ed entr\u00f2 a far parte dei patrimoni dell'abate del Monastero di San Bartolomeo in Strada di Pavia. \nIl 19 settembre 1566 Filippo I nomin\u00f2 il duca di Alburquerque Beltr\u00e1n de la Cueva commissario delle regie entrate straordinarie dello Stato di Milano che stabil\u00ec che nel porto di Parpanese dovevano essere presenti tre soldati per il controllo doganale. \nIl comune venne abolito nel 1743 e annesso a Arena Po subito dopo il Trattato di Worms che aveva ceduto l'Oltrep\u00f2 Pavese ai Savoia ed entr\u00f2 a far parte della neoistituita provincia di Voghera. Dalla Restaurazione al 1859 era al confine con Lombardo-Veneto austriaco e il Ducato di Parma e Piacenza.\nMonumenti e luoghi d'interesse.\nLa pieve di Parpanese \u00e8 dedicata a San Gorgonio e venne costruita nel XII secolo per i pellegrini sulla Via Francigena sulla strada per Roma, era gestita dalla compagnia del Sacro Cuore di Ges\u00f9. Fu utilizzata anche dai pellegrini del nord Europa che, passate le Alpi ed attraversata la Lombardia ed il guado sul Po a Parpanese, si dirigevano verso la val Trebbia per fare tappa all'abbazia di San Colombano di Bobbio e proseguivano quindi percorrendo l'antica Via degli Abati preesistente alla Francigena e sorta in epoca longobarda. In precedenza era utilizzato il guado di Porto Peducoloso di Portalbera.\nLa Pieve \u00e8 oggi gestita dall'associazione \"Amici di Pietro Delfitto\".\nLa parrocchia era parte della diocesi di Pavia fino 1817 quando pass\u00f2 alla diocesi di Tortona, dal 1974 \u00e8 compresa vicariato di Stradella nella zona pastorale di Broni-Stradella."}
{"id": "7640298", "revid": "834733", "url": "https://it.wikipedia.org/wiki?curid=7640298", "title": "Batteria (scacchi)", "text": "Negli scacchi si chiama batteria la formazione costituita da due o pi\u00f9 pezzi collocati sulla stessa traversa, colonna o diagonale. \u00c8 una tattica che prevede una serie di catture per rimuovere la difesa del re avversario, o semplicemente per guadagnare materiale.\nLa batteria \u00e8 stata definita come \"la disposizione di due pezzi \"in linea con il re avversario\" su una traversa, colonna o diagonale, cosicch\u00e9 muovendo il pezzo di mezzo si effettua uno scacco di scoperta.\" \nIn tempi pi\u00f9 recenti, sul blog Chessgames.com e nelle annotazioni delle partite su altri siti di scacchi, il termine \u00e8 usato anche nei casi in cui il pezzo di mezzo muovendosi svela una minaccia diversa da uno scacco lungo una linea aperta.\nDiscussione ed esempi.\nUna batteria \u00e8 particolarmente efficace se costituita da torri poich\u00e9 esse possono essere disposte in modo da occupare la stessa traversa o la stessa colonna. In teoria, anche gli alfieri possono formare una batteria nel caso di una sottopromozione di un pedone ad alfiere che occupi la stessa diagonale dell'altro alfiere. Nella pratica scacchistica, comunque, si usano spesso le torri e la Donna.\nLe batterie spesso costituiscono una parte di una combinazione che prevede la presenza di altri tatticismi. In alcune aperture scacchistiche, nella manovra \u00e8 spesso coinvolta la Donna, che prende parte alla batteria, ma le \u00e8 riservata la cattura finale in una serie di cambi di pezzi.\nPer esempio, nella linea principale Siciliana chiusa caratterizzata da 2.Cc3 Cc6 3.g3 g6 4.Ag2 Ag7 5.d3 d6, dove le opzioni principali per il Bianco sono 6.Ae3 seguita da Dd2 e 0-0-0; e 6.f4 seguita da Cf3 e 0-0, l'intenzione del Bianco \u00e8 di formare una batteria con le sue torri."}
{"id": "7640300", "revid": "287204", "url": "https://it.wikipedia.org/wiki?curid=7640300", "title": "Profesionalen Futbolen Klub Ludogorec 1945 2017-2018", "text": "Questa voce raccoglie i dati del Profesionalen Futbolen Klub Ludogorec 1945 per la stagione 2017-2018."}
{"id": "7640310", "revid": "1652635", "url": "https://it.wikipedia.org/wiki?curid=7640310", "title": "Kerlaugar", "text": "Con il termine Kerlaugar (forma plurale dell'antico norvegese \"kerlaug\", \"vasca da bagno\"), si identificano due fiumi attraverso i quali il dio Thor guada, comparsi nell'opera \"Edda in prosa\", scritta nel XIII secolo da Snorri Sturluson.\nStoria.\nI Kerlaugar sono menzionati nell\"'Edda in prosa\" e nel poema \"Gr\u00edmnism\u00e1l\", nel momento in cui Gr\u00edmnir osserva che il ponte Asbr\u00fa \"brucia tutto con le fiamme\" e che, ogni giorno, il dio Thor guada le acque di K\u00f6rmt, \u00d6rmt e dei due Kerlaugar:\nNell\"'Edda in prosa\", i fiumi sono menzionati due volte, una volta nel \"Gylfaginning\" e una volta nel \"Sk\u00e1ldskaparm\u00e1l\". Nel \"Gylfaginning\", H\u00e1r afferma che Thor guada i fiumi per andare in tribunale, citando la strofa del \"Gr\u00edmnism\u00e1l\". Nel \"Sk\u00e1ldskaparm\u00e1l\", invece, il Kerlaugar compare nell'elenco dei fiumi del Nafna\u00feulur.\nInterpretazioni.\nRudolf Simek ritenne che il significato fosse \"strano\" e che potrebbe indicare un mito altrimenti perduto su Thor. D'altro canto Gu\u00f0brandur Vigf\u00fasson sostenne che esso e molti altri nomi di fiumi dello stesso poema fossero di origine irlandese e li colleg\u00f2 ai nomi dei fiumi che iniziano con Ker - o Char - come il fiume omonimo di Cherwell. Lui e Frederick York Powell denominarono il fiume \"Charlocks\" nel \"Corpus Poeticum Boreale\".\nThor attraversa frequentemente fiumi nei testi mitologici; John Lindow sugger\u00ec che ci\u00f2 \u00e8 dovuto alla grande quantit\u00e0 di tempo che trascorre nei regni dello \"j\u00f6tnar\", \"che vive agli altri lati dei confini\", e indica una connessione simbolica tra j\u00f6tnar e acqua, citando come esempio il J\u00f6rmungandr dell'oceano. "}
{"id": "7640319", "revid": "287204", "url": "https://it.wikipedia.org/wiki?curid=7640319", "title": "Profesionalen Futbolen Klub Ludogorec 1945 2016-2017", "text": "Questa voce raccoglie i dati del Profesionalen Futbolen Klub Ludogorec 1945 per la stagione 2016-2017.\nStagione.\nNella stagione 2016-2017 il Ludogorec vinse il suo sesto titolo nazionale, il sesto di fila. si qualific\u00f2 per la fase a gironi della Champions League eliminando ai play-off il Viktoria Plze\u0148, vincendo per 2-0 all'andata in casa e pareggiando per 2-2 al ritorno in trasferta.\nIn precedenza aveva eliminato nel secondo turno preliminare i montenegrini del Budu\u0107nost vincendo per 2-0 in casa e 3-0 al ritorno. Nel terzo turno preliminare si impose ai supplementari sulla Stella Rossa, pareggiando per 2-2 all'andata a vincendo per 4-2 al ritorno. Giunto terzo nel girone di Champions (fatto ineguagliato nella storia del calcio bulgaro), ottenne un posto in Europa League, dove usc\u00ec ai sedicesimi contro il Copenaghen (1-2 in Bulgaria, 0-0 in Danimarca)."}
{"id": "7640320", "revid": "1543377", "url": "https://it.wikipedia.org/wiki?curid=7640320", "title": "Eugen Kumi\u010di\u0107", "text": "Biografia.\nLa carriera di studi di Kumi\u010di\u0107 si svolse a Fiume, Capodistria e Zara; a Fiume si diplom\u00f2 nel 1870.\nA Praga segu\u00ec i corsi di medicina, per\u00f2 lo stesso anno si trasfer\u00ec a Vienna per frequentare quelli di lettere, storia e filosofia, dal 1871 al 1873. \nDall'anno successivo Kumi\u010di\u0107 incominci\u00f2 ad insegnare nei ginnasi di Spalato, Zara e Zagabria (1879-1883).\nNegli stessi anni soggiorn\u00f2 anche a Parigi, a Venezia ed a Vienna.\nDopo di che Kumi\u010di\u0107 decise di dedicarsi alla letteratura ed alla politica, risultando eletto numerose volte alla dieta croata, nella corrente antimagiara rappresentata dal Partito dei Diritti Croato.\nFu tra i fondatori dei giornali di partito \"Hrvatska vila\" (Villa croata, 1882-1883), \"Sloboda\" (Libert\u00e0) e \"Hrvatska\" (Croazia, 1887-1888).\nStile, pensiero e opere.\nDurante il soggiorno parigino Kumi\u010di\u0107 frequent\u00f2 gli ambienti favorevoli al naturalismo zoliano, anche se le influenze maggiori evidenziate nel suo primo racconto \"Slu\u010daj\" (Il caso, 1879), furono quelle romantiche di \u0160enoa.\nL'opera che diede successo a Kumi\u010di\u0107 fu \"Olga i Lina\" (Olga e Lina, 1881), che dimostr\u00f2 influenze zoliane, mancanti per\u00f2 di intenti moralistici, miscelate ad elementi romantici. Secondo i critici fu il primo romanzo naturalista croato. L'autore dovette difendersi anche dalle accuse di pornografia.\nLa prima tendenza di Kumi\u010di\u0107, il gusto romantico miscelato con il naturalismo, risult\u00f2 chiara anche nelle opere successive, come nel romanzo \"Gospo\u0111a Sabina\" (La signora Sabina, 1883), nelle novelle \"Saveznice\" (Le alleate, 1890), \"Otrovana srca\" (Cuori avvelenati, 1890), \"Mladost-ludost\" (Giovinezza-follia, 1891), \"Pobijeljeni grobovi\" (Tombe imbiancate, 1896), tutte caratterizzate dalle trame complicate e dalla denuncia dei difetti della societ\u00e0 contemporanea.\nUna seconda tendenza basilare presente nelle opere di Kumi\u010di\u0107 risult\u00f2 il nazionalismo, talvolta sciovinistico, che descrisse i croati come un popolo onesto e nobile, il cui contatto con gli stranieri non fu positivo, poich\u00e9 questi ultimi diffusero vizi e difetti. Questa seconda tendenza si manifest\u00f2 in una serie di opere meno romantiche e pi\u00f9 vicine al naturalismo, come \"Jelkin bosiljak\" (Il basilico di Jelka, 1881), \"Za\u010du\u0111eni svatovi\" (Strane nozze, 1883), \"Sirota\" (Orfano, 1885), \"Preko mora\" (Oltre il mare, 1889), contraddistinte da descrizioni di personaggi tipici croati e da situazioni particolari croate.\nLa terza tendenza della prosa di Kumi\u010di\u0107 furono le tematiche storiche, presenti nei romanzi \"Urota zrinsko-frankopanska\" (La congiura degli Zrinski e dei Frankopan, 1894), rievocazione di una congiura seicentesca antiasburgica, e \"Kraljica Lepa ili propast kraljeva hrvatske krvi\" (La regina Lepa o la caduta dei croati, 1902), ambientata ai tempi dell'inizio della dominazione magiara in Croazia.\nDa ricordare anche il libro di ricordi dedicato all'occupazione austro-ungarica della Bosnia ed Erzegovina, vissuta in quegli anni direttamente da Kumi\u010di\u0107, intitolato \"Pod pu\u0161kom\" (Sotto il fucile, 1886).\nInfine Kumi\u010di\u0107 dedic\u00f2 anche al teatro, con le opere drammatiche \"Obiteljska tajna\" (Segreto di famiglia, 1890), \"Sestre\" (Sorelle, 1890), \"Poslovi\" (Affari, 1890) e \"Petar Zrinski\" (1900).\nLe sue opere sono state tradotte in ceco, sloveno, tedesco, esperanto, macedone, polacco, russo, slovacco e italiano."}
{"id": "7640323", "revid": "1457965", "url": "https://it.wikipedia.org/wiki?curid=7640323", "title": "Bicocca (Catania)", "text": "Bicocca (\"a Bic\u00f2cca\" in dialetto catanese) \u00e8 una frazione della citt\u00e0 di Catania, comune italiano capoluogo dell'omonima provincia.\nFa parte del VI Municipio (San Giorgio Librino - San Giuseppe La Rena Zia Lisa Villaggio Sant'Agata). \nGeografia fisica.\nLa frazione Bicocca dista da Catania.\nSituata nella parte meridionale del territorio del capoluogo etneo, confina a nord con il quartiere Pigno, ad ovest con Librino, ad est con Fontanarossa e la Zona industriale di Catania, a sud con il comune di Lentini, in provincia di Siracusa.\nComprende le contrade Bicocca, Passo del Fico e Passo Martino.\nStoria.\nNotizie storiche su Bicocca si hanno a partire dal XIV secolo, quando il re Martino di Sicilia la don\u00f2 alla Diocesi di Catania assieme al feudo di Fontanarossa, per la fedelt\u00e0 a questi dimostrata da parte del vescovo Pietro Serra. Il 19 settembre 1636, la terra della Bicocca venne infeudata dal nobile Alessandro La Torre. Feudo e titolo furono acquistati decenni pi\u00f9 tardi da Agatino Patern\u00f2 Castello, principe di Biscari, di cui ebbe investitura il 22 gennaio 1668. La baronia di Bicocca fu in possesso dei Patern\u00f2 Castello fino all'abolizione del feudalesimo in Sicilia del 1812. L'ultimo barone di Bicocca fu Michele Patern\u00f2 Castello, morto a Messina senza lasciare eredi diretti alla fine del secolo scorso.\nDopo l'Unit\u00e0 d'Italia, la zona fu interessata dai lavori per la costruzione della tratta della Ferrovia Messina-Siracusa, e vi fu costruita anche una stazione. \nNel 1987 \u00e8 stata inaugurata la casa circondariale, la seconda della citt\u00e0 etnea dopo quella di Piazza Vincenzo Lanza, dedicata proprio al giurista siciliano.\nEconomia.\nZona scarsamente abitata, sono presenti attivit\u00e0 artigianali e per il commercio all'ingrosso.\nInfrastrutture e trasporti.\nLa zona \u00e8 regolarmente servita dai mezzi pubblici dell'AMT e vi transitano gli autobus delle linee 439 e 927.\nDal 1869 vi sorge la stazione di Bicocca, principale stazione merci della citt\u00e0 etnea."}
{"id": "7640324", "revid": "729019", "url": "https://it.wikipedia.org/wiki?curid=7640324", "title": "Shweshwe", "text": "Lo shweshwe \u00e8 un tessuto di cotone colorato e stampato, molto popolare per la realizzazione di vestiti tipici del Sudafrica. Il tessuto \u00e8 realizzato inizialmente di colore indaco, dopodich\u00e9 viene personalizzato in una variet\u00e0 di colori e stampe diverse, caratterizzate da motivi geometrici molto intricati. Grazie alla sua longeva popolarit\u00e0, lo \"shweshwe\" \u00e8 stato definito il denim, o il tartan, del Sudafrica.\nEtimologia.\nIl nome \"shweshwe\" \u00e8 dovuto all'associazione con il re del Lesotho Moshoeshoe I, traslitterato anche come \"Moshweshwe\". Dei missionari francesi avevano portato il tessuto in dono a Moshoeshoe I negli anni 1840, e il sovrano lo rese poi popolare.\n\u00c8 anche noto come \"sejeremane\" in sotho del sud, e \"ujamani\" in xhosa, dopo che i colonizzatori tedeschi e svizzeri del XIX secolo importarono il tessuto \"blaudruck\" (\"tintura blu\") per i propri vestiti e contribuirono a farlo radicare anche nella cultura sudafricana.\nUtilizzi.\nLo \"shweshwe\" viene usato tipicamente per realizzare vestiti, gonne, grembiuli e altri vestiti avvolgenti. I vestiti di \"shweshwe\" sono tradizionalmente indossate dalle donne xhosa che si sono sposate da poco, dette \"makoti\", e dalle donne Basotho sposate. Le donne xhosa hanno incorporato il tessuto \"shweshwe\" anche nelle loro coperte color ocra indossate come vestiti tradizionali. Al di l\u00e0 dell'utilizzo nel vestiario tradizionale, lo \"shweshwe\" viene utilizzato attualmente nel mondo della moda sudafricana per donne e uomini di ogni gruppo etnico, oltre che per la realizzazione di accessori e rivestimenti.\nProduzione.\nLo \"shweshwe\" viene prodotto a partire dal calic\u00f2, sul quale dei rulli in rame stampano i motivi geometrici rilasciando una soluzione acida che rimuove con precisione il colore dal tessuto. Il tessuto viene stampato in vari colori, dall'originale indaco, al marrone cioccolato e al rosso, e in una gran variet\u00e0 di motivi, tra cui quelli floreali, a strisce e con vari disegni geometrici (rombi, quadrati, cerchi). Gli intricati motivi vengono realizzati mediante la tecnica del \"picotage\", raramente utilizzata dai moderni produttori di tessuti a causa della sua complessit\u00e0 e dei suoi costi onerosi, ma sono stati anche replicati sfruttando le moderne tecniche di stampaggio tessile.\nIl tessuto, in precedenza importato in Sudafrica dall'Europa, \u00e8 stato prodotto come marchio registrato dal 1982 da Da Gama Textiles nella township di Zwelitsha, fuori da King William's Town, nella provincia del Capo Orientale. Nel 1992, Da Gama Textiles ha acquisito tutti i diritti su Three Cats, la marca pi\u00f9 popolare di \"shweshwe\" prodotta da Spruce Manufacturing Co. Ltd nella citt\u00e0 di Manchester, e in seguito gli originali rulli di rame intagliati sono stati spediti in Sudafrica. Da Gama Textiles ha prodotto lo \"shweshwe\" lavorando il cotone importando dallo Zimbabwe e fatto crescere naturalmente nel Capo Orientale.\nL'industria tessile locale, inclusa la produzione di \"shweshwe\" da parte di Da Gama Textiles, \u00e8 stata messa a rischio dalla competizione creata dalle imitazioni a basso costo realizzate a livello locale e importate da Cina e Pakistan. Al novembre 2013, la produzione di \"shweshwe\" da parte di Da Gama Textiles si era ridotta a cinque milioni di metri per anno."}
{"id": "7640326", "revid": "124123", "url": "https://it.wikipedia.org/wiki?curid=7640326", "title": "Richard Lumley, IX conte di Scarbrough", "text": "Biografia.\nEra il figlio ed erede di Frederick Lumley-Saville, l'unico figlio del quinto figlio del quarto conte di Scarbrough. Sua madre, Charlotte Mary Beresford, era la figlia del reverendo George Beresford, nipote di Marcus Beresford, I conte di Tyrone.\nCarriera.\nEducato all'Eton College, entr\u00f2 nell'esercito come cornetta negli ussari e si ritir\u00f2 nel 1837 come tenente colonnello nella cavalleria Yeoman del West Yorkshire. Dopo il pensionamento entr\u00f2 in politica come rappresentante eletto fino a quando eredit\u00f2 i titoli di famiglia, prendendo il suo posto nella Camera dei lord, nell'ottobre 1856. \nIl predecessore di Lumley, John Lumley-Savile, VIII conte di Scarbrough, mor\u00ec senza figli. Lumley eredit\u00f2 la contea di Scarbrough e la baronia di Lumley. Ha anche ereditato la viscontea di Waterford nella Pari d'Irlanda.\nScarbrough ampli\u00f2 considerevolmente la residenza familiare di Sandbeck Park nello Yorkshire, che risaliva al XVII secolo. Nel 1857, ingaggi\u00f2 William Burn per ristrutturare e migliorare la casa. Nel 1869, Benjamin Ferrey costru\u00ec una cappella privata per il conte.\nMatrimonio.\nSpos\u00f2, l'8 ottobre 1846, Frederica Drummond (?-2 aprile 1907), figlia di Andrew Robert Drummond. Ebbero sette figli she outlived Lumley, dying in 1907.:\nMorte.\nMor\u00ec il 5 dicembre 1884, a Sandbeck Park, Maltby."}
{"id": "7640328", "revid": "767487", "url": "https://it.wikipedia.org/wiki?curid=7640328", "title": "Polvere - Il grande processo dell'amianto", "text": "Polvere - Il grande processo dell'amianto \u00e8 un film documentario del 2012 diretto da Niccol\u00f2 Bruna e Andrea Prandstraller. Nel 2012 \u00e8 stato candidato al premio David di Donatello per il miglior documentario.\nTrama.\nCronaca dei primi mesi del processo torinese contro le grandi aziende multinazionali produttrici di amianto, accusate di \"strage volontaria e omissione di cautele sanitarie\", processo promosso da un gruppo di attivisti di Casale Monferrato."}
{"id": "7640330", "revid": "1944621", "url": "https://it.wikipedia.org/wiki?curid=7640330", "title": "Tito Rosina", "text": "Biografia.\nNei suoi studi di critica letteraria, Rosina dedic\u00f2 molti approfondimenti a Gabriele D\u2019Annunzio. I suoi studi dannunziani, affini ai lavori coevi di Mario Praz, restano a tutt\u2019oggi un capitolo importante e imprescindibile di critica di e su D\u2019Annunzio, il suo mondo e i rapporti tra il poeta e i maggiori intellettuali italiani a lui contemporanei. \nSi occup\u00f2 anche di autori contemporanei come Federigo Tozzi e Ceccardo Roccatagliata Ceccardi, dedicando loro due monografie.\nImportanti e saldi i suoi rapporti con la Biblioteca Universitaria di Genova, da lui assiduamente frequentata per preparare e documentare i suoi lavori, tanto che la direzione del tempo gli concesse sia un ufficio riservato sia la possibilit\u00e0 di ricevere, direttamente in Biblioteca, la corrispondenza a lui indirizzata.\nLa Biblioteca Universitaria di Genova, nel 2012, acquis\u00ec il ricco epistolario Rosina (che va dagli Anni Trenta del '900 fino al 1958) comprendente oltre un migliaio di lettere autografe inedite e 400 copie di lettere del critico. Il fondo testimonia i ricchi ed intensi legami che Rosina intratteneva con esponenti della letteratura e della cultura italiana e ligure. Tra i molti corrispondenti basti ricordare Riccardo Bacchelli, Carlo Bo, Angelo Barile, Aldo Capasso, Carlo Emilio Gadda, Giovanni Monleone, Eugenio Montale, Mario Praz, Paolo e Luisa Rodocanachi, Camillo Sbarbaro, Angelo Sodini.\nL'Archivio \u00e8 costituito inoltre da un' \u201cAppendice\u201d contenente materiale documentario di diversa tipologia, relativo all'attivit\u00e0 letteraria e ai suoi rapporti con editori e traduttori."}
{"id": "7640334", "revid": "21880", "url": "https://it.wikipedia.org/wiki?curid=7640334", "title": "Anas platalea", "text": ""}
{"id": "7640336", "revid": "15756", "url": "https://it.wikipedia.org/wiki?curid=7640336", "title": "Kriyananda", "text": "Ha pubblicato all'incirca 150 libri tradotti in varie lingue, oltre ad essere compositore di pi\u00f9 di 400 brani musicali.\nBiografia.\nKriyananda nacque col nome di James Donald Walters nel 1926 ad Azuga, in Romania, da genitori americani, Ray P., un geologo in servizio presso i giacimenti petroliferi rumeni della Esso, e Gertrude G. Walters. Ricevette una formazione internazionale tra Romania, Svizzera, Inghilterra e Stati Uniti. Qui frequent\u00f2 l'Haverford College e la Brown University, lasciando tuttavia quest'ultima un semestre prima della laurea per dedicarsi alla \u00abricerca di Dio\u00bb.\nL'incontro con Yogananda.\nNel settembre del 1948, a New York, Walters lesse \"Autobiografia di uno Yogi\" di Yogananda, un libro che avrebbe trasformato la sua vita. Il 12 di quel mese Walters decise di abbandonare la sua vita precedente, e attravers\u00f2 in autobus gli Stati Uniti dirigendosi nel sud della California per diventare uno dei discepoli di Yogananda, che egli incontr\u00f2 per la prima volta a Hollywood, presso il tempio della Self-Realization Fellowship, dove fu accettato come discepolo.\nCome riferisce nella sua autobiografia, \"Il nuovo Sentiero\", il ventiduenne Walters a questo punto si stabil\u00ec con altri monaci nel quartier generale del centro madre della SRF, situato in cima al Mount Washington, a Los Angeles. Un anno dopo Yogananda gli affid\u00f2 la responsabilit\u00e0 dei monaci, chiedendogli di scrivere articoli per la rivista ufficiale della SRF, e ordinandolo ministro con l'incarico di iniziare gli studenti al Kriy\u0101 Yoga. \nNei tre anni e mezzo trascorsi con Yogananda, fino alla morte di quest'ultimo avvenuta nel 1952, Walters prese ampiamente nota delle sue numerose conversazioni col maestro, che avrebbe poi pubblicato in libri come \"L'essenza della Self-Realization\" e \"Conversazioni con Yogananda\".\nLa scomparsa di Yogananda, morto in sua presenza durante un banchetto in onore dell'ambasciatore indiano in visita negli Stati Uniti, fu un momento di svolta per il giovane monaco Walters. Nel 1955 fu ammesso definitivamente nell'ordine degli swami Shankaracharya da parte del nuovo presidente della SRF, Daya Mata, e prese il nome monastico di \"Kriyananda\". \nInizi\u00f2 quindi a tenere numerose conferenze per conto della SRF in vari paesi, tra cui Stati Uniti, Canada, Messico, Inghilterra, Francia, Svizzera, Italia, Australia, India. Nel 1960 il Consiglio di Amministrazione della SRF elesse Kriyananda nuovo vicepresidente dell'Ordine, carica che egli mantenne per due anni fino al suo licenziamento nel 1962. \nFondazione dell'Ananda.\nNel 1968 Kriyananda fond\u00f2 l'Ananda Village, una \u00abColonia Mondiale della Fratellanza\u00bb in un terreno vicino a Nevada City, in California, acquistato con l'aiuto di Richard Baker, Gary Snyder e Allen Ginsberg, in grado di offrire un modello di \u00abvita semplice e un'elevazione del pensiero\u00bb.\nAltri centri di ritiro sorti per sua iniziativa saranno l'\u00abExpanding Light Yoga and Meditation Retreat\u00bb e l'attiguo \u00abAnanda Meditation Retreat\u00bb, entrambi situati vicino a Nevada City; l'\u00abAssociazione Ananda\u00bb nei pressi di Assisi, in Italia; e l'\u00abAnanda Gurgaon\u00bb, in India.\nNel 1973 istitu\u00ec alcune scuole a Seattle, Washington, Palo Alto, Nevada City e Portland in cui dar vita al progetto formativo \"Education For Life\", aperto a ragazzi di tutte le religioni, e incentrato sullo sviluppo del carattere e della forza morale.\nNel corso della sua attivit\u00e0 dottrinale Kriyananda ide\u00f2 l'Ananda Yoga, una forma di Hatha Yoga incentrata sulla consapevolezza interiore, il controllo dell'energia, e la sperimentazione di ogni \"\u0101sana\" (o posizione) come espressione naturale di uno stato superiore di coscienza.\nUltimi anni.\nNegli anni 80 rinunci\u00f2 provvisoriamente al titolo di Swami recandosi da Daya Mata, ancora presidente della Self Realization Fellowship, perch\u00e9 fosse dispensato dai voti monastici, cos\u00ec da potersi sposare con l'italiana Rosanna Golia.\nDal 1996 si stabili\u00ec ad Assisi, dove in seguito al devastante terremoto dell'Umbria del 1997 si impegn\u00f2 in una raccolta fondi per sostenere la ricostruzione, promuovendo la campagna \"Hope and Homes for Italy\" e incoraggiando l'uso del legno come materiale di costruzione al posto del mattone per prevenire in futuro i danni da terremoto.\nNel 2003 Kriyananda si trasfer\u00ec in India, dove \u00e8 apparso su Sadhna TV e Aastha TV, canali televisivi trasmessi in tutta l'India e in Asia. Fu insignito di diversi premi e onorificenze, tra cui il \"Premio Internazionale della Bont\u00e0\" nel 2005, il \"Club of Budapest International\" nel 2006, la medaglia \"Giulio Cesare\" del Comune di Roma nel 2007. \nNel 2009 ha istituito a Pune un nuovo ordine di Swami, diverso da quello di Yogananda, ritenendo che nella nuova era del \"Dwapara Yuga\", succeduta a quella oscura del \"Kali yuga\", non valgano pi\u00f9 le regole precedenti, stabilendo la possibilit\u00e0 di matrimonio per gli Swami, d'ora in poi denominati \"Nayaswami\", laddove il prefisso \u00ab\"naya\"\u00bb ha il significato di \u00abnuovo\u00bb.\nMor\u00ec nella sua casa ad Assisi nel 2013.\nCasi legali.\nNel 1995 fu oggetto di un processo nei suoi confronti da parte di Anne-Marie Bertolucci, una ex-residente di Ananda. La giuria ritenne Donald Walters colpevole di essersi rappresentato fraudolentemente come uno Swami celibe pur avendo avuto rapporti intimi con alcune sue devote mentre era a capo di Ananda. Per questo la Chiesa di Ananda e lo stesso Walters furono condannati a pagare un risarcimento complessivo di circa 2 milioni di dollari.\nFilmografia.\nDei seguenti film cur\u00f2 inoltre la sceneggiatura, la musica, e la fotografia:"}
{"id": "7640337", "revid": "124123", "url": "https://it.wikipedia.org/wiki?curid=7640337", "title": "Raffaello Fornaciari", "text": "Biografia.\nFiglio del giurista Luigi Fornaciari (1798\u20131858), Raffaello studi\u00f2 dal 1854 al 1859 all'Universit\u00e0 di Pisa e alla Scuola Normale Superiore di Pisa, dove ebbe come compagni di studi Giosu\u00e8 Carducci e Giuseppe Chiarini. \nDal 1860 al 1869 insegn\u00f2 latino e greco a Pistoia, dal 1869 al 1873 italiano a Lucca e, nel decennio successivo, insegn\u00f2 anche in diversi istituti di Firenze. \nNel 1881 divenne membro dell'Accademia della Crusca e dal 1893 al 1914 fu uno dei collaboratori del \"Vocabolario degli Accademici della Crusca\" (5. edizione in 11 volumi A-O, Firenze 1863\u20131923)."}
{"id": "7640340", "revid": "125718464", "url": "https://it.wikipedia.org/wiki?curid=7640340", "title": "Belli dentro belli fuori", "text": "Belli dentro, belli fuori \u00e8 un rotocalco televisivo italiano dedicato al mondo della salute e del benessere, dal 2018 in onda il sabato alle ore 11.00, su LA7.\nIl programma.\nIl programma \u00e8 stato inizialmente ideato da Gianluca Mech, che ha affiancato la conduttrice Roberta Capua e Margherita De Bac, giornalista del Corriere della Sera. Il primo ciclo del programma si \u00e8 articolato in 10 puntate, alle ore 12, dal 6 ottobre 2018. L'11 gennaio 2020 vi \u00e8 stato un cambio nella conduzione: alla Capua \u00e8 subentrata Eleonora Pedron.\nLa quarta edizione \u00e8 partita ufficialmente il 20 febbraio 2021."}
{"id": "7640342", "revid": "123445447", "url": "https://it.wikipedia.org/wiki?curid=7640342", "title": "Imre F\u00f6ldi", "text": " Ha partecipato a cinque Olimpiadi, vincendo la medaglia d'oro a Monaco 1972 e due medaglie d'argento a Tokyo 1964 e a Citt\u00e0 del Messico 1968, tutte nella categoria dei pesi gallo (fino a 56\u00a0kg.).\nDurante la sua carriera ha stabilito 21 record mondiali e dopo il suo ritiro ha allenato sua figlia, diventata poi campionessa europea. F\u00f6ldi ha ottenuto numerosi riconoscimenti per i suoi risultati, in particolare \u00e8 stato nominato Sollevatore del Secolo dalla Federazione Internazionale di Sollevamento Pesi (IWF).\nNato a Kecskem\u00e9t, in Ungheria, F\u00f6ldi visse nella sua citt\u00e0 natale fino all'et\u00e0 di 17 anni da orfano di madre, la quale mor\u00ec durante la seconda guerra mondiale. Successivamente, si trasfer\u00ec a Tata per lavorare come minatore. La sua eccezionale forza fu presto notata ed inizi\u00f2 cos\u00ec la pratica del sollevamento pesi per una locale societ\u00e0 sportiva.\nNello stesso tempo, grazie all'influenza del suo allenatore, non gli fu pi\u00f9 consentito di lavorare nella miniera per prevenirgli possibili incidenti sul lavoro.\nCarriera.\nF\u00f6ldi partecip\u00f2 dapprima ai campionati dei minatori e successivamente, nel 1957, gi\u00e0 vinse il suo primo titolo nazionale ungherese. Due anni dopo partecip\u00f2 al suo primo grande evento internazionale, i Campionati mondiali ed europei di sollevamento pesi del 1959, nei quali si piazz\u00f2 terzo nei pesi gallo. Ai Campionati europei di Milano 1960 e di Vienna 1961 si aggiudic\u00f2 la medaglia d'argento. Vinse il suo primo titolo importante ai Campionati Europei del 1962, disputati davanti al pubblico di casa a Budapest. Fino al 1971 aggiunse altri quattro ori europei al conteggio delle sue medaglie (1963, 1968, 1970, 1971). F\u00f6ldi vinse, inoltre, una medaglia d'argento ai Campionati del Mondo del 1970, ma questo risultato gli fu annullato dopo un test antidoping positivo.\nDopo aver vinto quattro medaglie d'argento di fila ai campionati mondiali, F\u00f6ldi vinse finalmente il titolo mondiale nel 1965, un risultato che fu ripetuto nel 1972. Partecip\u00f2 alle sue prime Olimpiadi nel 1960, arrivando sesto. Questo risultato fu seguito da due medaglie d'argento olimpiche. Nel 1964 fu sconfitto dal sovietico Aleksej Vakhonin dopo una drammatica battaglia. F\u00f6ldi aveva un vantaggio di 2,5\u00a0kg. dopo le prime alzate e quando stabil\u00ec un nuovo record mondiale nello slancio (135\u00a0kg.) veniva gi\u00e0 celebrato come vincitore. Tuttavia, Vakhonin riusc\u00ec a sollevare 142,5\u00a0kg., battendo F\u00f6ldi di 2,5\u00a0kg. e facendolo scalare al secondo posto.\nQuattro anni dopo, alle Olimpiadi del 1968 a Citt\u00e0 del Messico, F\u00f6ldi si avvicin\u00f2 ancora di pi\u00f9 alla medaglia d'oro, perdendo solo sul peso corporeo; sia lui che il suo avversario Mohammad Nassiri finirono con un risultato complessivo di 367,5\u00a0kg, nuovo record mondiale, tuttavia, Nassiri era pi\u00f9 leggero di 300 grammi e pertanto gli venne assegnato il titolo olimpico.\nAlla fine, F\u00f6ldi raggiunse la vetta nel 1972 quando vinse la medaglia d'oro olimpica a Monaco - e la raddoppi\u00f2 con il titolo di campione del mondo - davanti al suo principale avversario, Nassiri. Per la cronaca, sia F\u00f6ldi che Nassiri sollevarono 127,5\u00a0kg., record olimpico condiviso. Nello strappo, F\u00f6ldi raggiunse 107,5\u00a0kg., guadagnando un leggero vantaggio su Nassiri (105,0\u00a0kg.). Al suo primo tentativo nello slancio, Nassiri raggiunse 142,5\u00a0kg., 5\u00a0kg. meglio di F\u00f6ldi; prov\u00f2 poi a 152,5\u00a0kg., fallendo tutti i suoi tentativi a disposizione. F\u00f6ldi, nei suoi ultimi tentativi, sollev\u00f2 142,5\u00a0kg., stabilendo il record mondiale nel totale a 377,5\u00a0kg. e vincendo la medaglia d'oro.\nF\u00f6ldi fece la sua ultima apparizione olimpica nel 1976 a Montreal, dove divent\u00f2 il primo sollevatore di pesi a competere in cinque edizioni delle Olimpiadi, un record che sarebbe stato eguagliato solo dai tedeschi Ingo Steinh\u00f6fel e Ronny Weller 28 anni dopo. All'et\u00e0 di 38 anni, F\u00f6ldi si piazz\u00f2 in quell'ultima Olimpiade al quinto posto nei pesi gallo. A seguito di un infortunio, l'anno successivo concluse la sua carriera di atleta, durante la quale stabil\u00ec, oltre i 21 record mondiali, anche 50 record nazionali, raccogliendo 13 titoli ungheresi.\nAttivit\u00e0 di allenatore e riconoscimenti.\nDopo il suo ritiro, F\u00f6ldi rimase fedele al \"Tatab\u00e1nyai B\u00e1ny\u00e1sz\", il suo unico club sportivo durante tutta la sua carriera di atleta, assumendone l'incarico di allenatore. Sua figlia Csilla F\u00f6ldi \u00e8 diventata campionessa europea nel sollevamento pesi per cinque edizioni consecutive, dal 1989 al 1993.\nI successi di F\u00f6ldi furono riconosciuti gi\u00e0 durante la sua carriera, ricevendo diversi titoli onorifici sportivi dell'allora Ungheria comunista ed anche della Repubblica d'Ungheria post-comunista. Nel 1993 \u00e8 stato inserito nella Hall of Fame della Federazione Internazionale di Sollevamento Pesi.\nNel 2000 \u00e8 stato votato Sollevatore del Secolo in Ungheria e nel 2005 ha ottenuto lo stesso riconoscimento anche dalla Federazione Internazionale (IWF). Nel 2003 \u00e8 diventato cittadino onorario di Tatab\u00e1nya e dal 2009 anche il locale palazzetto dello sport porta il suo nome. Nel 2013, \u00e8 stata istituita la Borsa di Studio per lo Sport Imre F\u00f6ldi per supportare i migliori atleti di Tatab\u00e1nya.\nIl 31 gennaio 2007, in seguito alla morte di Ferenc Pusk\u00e1s, F\u00f6ldi \u00e8 stato eletto Sportivo della Nazione (A Nemzet Sportol\u00f3ja), una onorificenza speciale che possono avere solo 12 persone alla volta e che viene assegnata a quegli sportivi ungheresi di oltre 60 anni che hanno conseguito risultati eccezionali durante la loro carriera attiva ed hanno svolto un ruolo chiave negli sport nazionali anche dopo il loro ritiro dall'attivit\u00e0 agonistica."}
{"id": "7640359", "revid": "1551611", "url": "https://it.wikipedia.org/wiki?curid=7640359", "title": "Eugenio in Via di Gioia", "text": ""}
{"id": "7640364", "revid": "945903", "url": "https://it.wikipedia.org/wiki?curid=7640364", "title": "S.O.S. brothers", "text": ""}
{"id": "7640365", "revid": "200568", "url": "https://it.wikipedia.org/wiki?curid=7640365", "title": "Esercito Continentale", "text": ""}
{"id": "7640367", "revid": "287204", "url": "https://it.wikipedia.org/wiki?curid=7640367", "title": "Discriminazione di prezzo", "text": "La discriminazione di prezzo indica la strategia commerciale di imporre a consumatori diversi, prezzi diversi per l\u2019acquisto dello stesso (o leggermente differente) bene offerto, a seconda delle caratteristiche conosciute o presunte della domanda.\nQuesta prassi pu\u00f2 essere praticata solo da imprese con forte potere di mercato, ovvero in mercati imperfettamente concorrenziali.\nForme di discriminazione.\nGeneralmente, si distinguono tre forme di\ndiscriminazione di prezzo sulla base\ndell\u2019informazione posseduta da colui che\ndiscrimina (solitamente un\u2019impresa):\nDiscriminazione perfetta.\nLa situazione di \"discriminazione perfetta\"\nsi verifica quando il venditore conosce\ntutto di ogni consumatore e riesce cos\u00ec ad\nottenere il prezzo massimo che ogni acquirente\n\u00e8 disposto a pagare per l\u2019acquisto\ndi un certo bene. Si appropria allora di tutto il surplus derivato\ndalla transazione. La discriminazione perfetta si pu\u00f2 anche\nbasare sulla conoscenza di ogni caratteristica\nperfettamente correlata alla disponibilit\u00e0\na pagare dell\u2019acquirente. Essendo\ncapace di dedurre il prezzo massimo che\nogni compratore \u00e8 disposto a pagare (il\ncosiddetto \u201cprezzo di riserva\u201d), il venditore si appropria quindi della differenza tra\nil prezzo massimo che il cliente \u00e8 disposto\na pagare e il prezzo effettivamente pagato\nper un determinato bene. Egli ottiene infatti\ntutto il surplus del consumatore.\nDomanda unitaria.\nPer un\u2019unit\u00e0,\nDomanda elastica.\nSia formula_5decrescente, con un numero formula_6identici. La tariffa non \u00e8 lineare. In una situazione di monopolio, \u00e8 possibile\nrecuperare il surplus. Per quanto riguarda la tariffa in due parti,\nsi ha:\nDeterminazione del prezzo ottimale.\nUn consumatore ha un surplusformula_10\n\u00c8 dunque pronto a pagare un supplemento formula_11.\nSia formula_12, il produttore si appropria di tutto il surplus. \nQuesta situazione di discriminazione perfetta\nresta tuttavia teorica. Infatti, esistono pochi esempi che ne dimostrano\nla sua applicazione. L\u2019esempio che pi\u00f9 si avvicina a questo\nmodello \u00e8 quello di una cittadina in cui \u00e8\npresente un solo medico. Quest\u2019ultimo\npotrebbe applicare i prezzi sulla base della\ncapacit\u00e0 di pagare dei propri clienti.\nNonostante l\u2019effetto sia neutro a livello della transazione, il trasferimento di surplus generato dalla discriminazione perfetta avviene a discapito del consumatore. Per questo motivo, le normative a tutela\ndei consumatori proibiscono spesso le\ndiscriminazioni di questo genere ed impongono\nl\u2019indicazione dei prezzi, in modo\ntale che sia fissata l\u2019offerta prima che avvenga\nla transazione (bar, ristoranti, parrucchieri\u2026).\nDiscriminazione di secondo grado.\nDefinizione ed esempi.\nLa discriminazione di secondo grado avviene\nquando il venditore conosce le differenze\ntra i consumatori, ma non pu\u00f2 identificarle. Propone allora diversi pacchetti:\nI consumatori si autoselezionano. Inoltre, bisogna rispettare due vincoli\nprincipali:\nLa forma pi\u00f9 generale di discriminazione\ndi secondo grado \u00e8 la presentazione di un\nmen\u00f9 (qualit\u00e0, prezzo) che porta i clienti\nche danno maggiore importanza alla qualit\u00e0\na pagare di pi\u00f9. L\u2019esempio pi\u00f9 banale \u00e8 un ristorante che\npropone una serie di men\u00f9 di prezzi e di\nsofisticatezza crescente.\nFormulazione matematica.\nFormulazione semplice.\nSi prenda l\u2019esempio di un cantiniere che\nha a disposizione uno stock di due tipi di\nbottiglie: le bottiglie \"b\" di un vino tipico di\nqualit\u00e0 mediocre e le bottiglie \"B\" di un vino\ndi alta qualit\u00e0. Il nostro cantiniere sa che due tipologie di\nclienti entrano nel suo negozio: una parte\ndi clienti \"q\" non molto intenditori, che cercano\nsolamente l\u2019ebrezza del vino senza\nbadare alla qualit\u00e0, e un\u2019altra parte di\nclientela esperta del settore \"(l-q)\". \"N\" rappresenta il numero di clienti che entrano\nda lui giornalmente.\nI clienti del primo gruppo sono disposti a\npagare formula_13 per una bottiglia \"b\" e formula_14 per una bottiglia \"B\". Gli esperti sono invece disposti a pagare formula_15per \"b\" e formula_16 per \"B\". Questa preferenza viene modellizzata come\nun parametro. La prima tipologia di consumatori ottiene\nun surplus formula_17tramite l\u2019acquisto di una bottiglia \"b\" e formula_18 formula_19 con\nl\u2019acquisto di una bottiglia \"b\" e un surplus\ndiformula_20\nIl problema del cantiniere consiste nello\nscegliere i prezzi \"p\" e \"P\" delle bottiglie \"b\" e\n\"B\". La sua strategia si basa inizialmente sulla\nproporzione di acquirenti di ogni tipo. Confrontiamo i seguenti casi:\nIl cantiniere preferisce la discriminazione\nse\nformula_27\nsia:\nformula_28\nformula_29e se\n\u00e8 elevata la differenza tra il valore massimo\n(disponibilit\u00e0 a pagare le bottiglie \"B\" da\nparte della clientela esperta) e il valore\nminimo (disponibilit\u00e0 a pagare le bottiglie\n\"b\" da parte della clientela inesperta) delle\ndisponibilit\u00e0 a pagare(formula_30).\nSupponiamo che il cantiniere trovi interessante\ndiscriminare. La discriminazione \u00e8 ovviamente possibile\nse formula_31:vi \u00e8 autoselezione da parte\ndei clienti. Tuttavia, \u00e8 possibile supporre che la clientela\nesperta valorizzi di pi\u00f9 qualsiasi vino\nrispetto al cliente inesperto: formula_32. Il cantiniere deve allora proporre un altro\nmen\u00f9 di prezzi affinch\u00e9 avvenga la selezione.\nEgli vorrebbe allora che:\n\u00c8 evidente che il cantiniere ha interesse\nnel far pagare il pi\u00f9 possibile ai clienti\ninesperti: formula_37.\nSostituendo, si ottiene: formula_38, a condizione che formula_39.\nIl cantiniere propone quindi il men\u00f9formula_40\nFormulazioni complesse.\nSi possono considerare diverse estensioni\nche rendono il problema pi\u00f9 complesso:\nDiscriminazione di terzo grado.\nSi suppone che il monopolista possa segmentare\nil mercato sulla base di informazioni\nesogene (et\u00e0, sesso, status \u2013 studente/\nanziano/\u2026\u2013, luogo, canale di distribuzione\n\u2013 grandi superfici/attivit\u00e0 commerciali\ndi piccole dimensioni/distributori\nautomatici). \u00c8 a conoscenza della domanda totale (o\nmedia) di ogni singolo segmento in cui \u00e8\nstato diviso il mercato, ma non conosce le\ndomande dei singoli individui. Il monopolista massimizza il profitto fissando\nun prezzo adatto a ogni segmento. Supponiamo, senza perdita di generalit\u00e0,\nche ci siano due segmenti. Indichiamo con Di (P) la domanda del\nsegmento i e con C(Y) il costo totale di\nproduzione. Il problema di monopolio si scrive:\nMaxP1, P2 P1D1 (P1) + P2 D2 (P2)- C (D1 (P1)+ D2 (P2)).\nMonopolio multiprodotto.\nCon delle domande indipendenti e delle\nquantit\u00e0 aggiunte, si pu\u00f2 considerare la\nsegmentazione da due punti di vista.\nProcesso della segmentazione.\nPer il monopolista che ha segmentato il\nmercato, il costo marginale di produzione\nnon dipende dal segmento sul quale viene\nvenduta l\u2019\u201cultima\u201d unit\u00e0: \u00e8 il ricavo marginale\nche dipende dal segmento. Il monopolista comincer\u00e0 a vendere al\nsegmento che gli procura il ricavo marginale\npi\u00f9 alto. Dal momento che i ricavi marginali sono\ndecrescenti, a partire da un certo livello di\nproduzione, essi sono diventati uguali su\nentrambi i segmenti. Il monopolista \u00e8 allora indifferente tra\nvendere al segmento 1 e vendere al segmento\n2: vender\u00e0 in modo tale che i ricavi\nmarginali dei due segmenti restino uguali,\nfino a che il loro livello sia uguale al costo\nmarginale. Ne derivano quindi due risultati:"}
{"id": "7640370", "revid": "200568", "url": "https://it.wikipedia.org/wiki?curid=7640370", "title": "Reparti dell'Esercito Continentale nel 1776", "text": ""}
{"id": "7640371", "revid": "200568", "url": "https://it.wikipedia.org/wiki?curid=7640371", "title": "Reparti dell'Esercito Continentale nel 1775", "text": ""}
{"id": "7640372", "revid": "200568", "url": "https://it.wikipedia.org/wiki?curid=7640372", "title": "Reparti dell'Esercito Continentale dal 1777 al 1783", "text": ""}
{"id": "7640374", "revid": "200568", "url": "https://it.wikipedia.org/wiki?curid=7640374", "title": "Reparti dell'Esercito Francese nella guerra d'indipendenza americana", "text": ""}
{"id": "7640375", "revid": "118203162", "url": "https://it.wikipedia.org/wiki?curid=7640375", "title": "L'amico delle donne (film 1975)", "text": "L'amico delle donne \u00e8 un film per la televisione italiano del 1975 diretto da Davide Montemurri.\nTrama.\nUn conte sposa una donna non desiderata e che lei non gli permette di consumare. Il suo amico, De Ryons, conosciuto anche come: \"l'amico delle donne\", esperto conoscitore delle donne, lo aiuter\u00e0."}
{"id": "7640378", "revid": "228587", "url": "https://it.wikipedia.org/wiki?curid=7640378", "title": "Belisario (Goldoni)", "text": "Belisario \u00e8 una tragicommedia in cinque atti in versi endecasillabi di Carlo Goldoni. Rappresentata per la prima volta nella sua forma definitiva il 27 novembre del 1734 nel Teatro San Samuele di Venezia, l'opera segn\u00f2 il vero inizio della carriera teatrale del commediografo veneziano.\nLa tragicommedia nasce da una precedente commedia a braccio, messa in scena con esito disastroso a Milano dalla compagnia del capocomico Gaetano Casali. Su consiglio dello stesso attore, Goldoni trasform\u00f2 la commedia in una tragicommedia. Nel frattempo, in fuga dalla Battaglia di Parma e trasferitosi a Verona, l'autore ebbe modo di far leggere l'opera al capocomico Giuseppe Imer, che decise di portarla a Venezia, dove riscosse un clamoroso successo (fu replicata fino al 14 dicembre, quindi ripresa a fine gennaio e replicata fino alla chiusura del Carnevale del 1735). Goldoni rimase a lavorare per il Teatro San Samuele fino al 1743.\nTrama.\nCostantinopoli. Belisario, generale dell\u2019imperatore Giustiniano, viene accusato ingiustamente di aver tradito il suo sovrano.\nPoetica.\nPer Giuseppe Ortolani, questa \"tragedia a lieto fine\" si gioca tutto sullo scontro tra malvagit\u00e0 ed innocenza. Scrisse l'autore: \"I miei eroi erano uomini e non semidei, le loro passioni avevano quella parte di nobilt\u00e0 ch'era conveniente al loro grado; ma facevano comparire l'umanit\u00e0 quale la conosciamo, non portando vizi e virt\u00f9 a un eccesso immaginario\"."}
{"id": "7640384", "revid": "599013", "url": "https://it.wikipedia.org/wiki?curid=7640384", "title": "Jordi Bargall\u00f3", "text": ""}
{"id": "7640405", "revid": "599013", "url": "https://it.wikipedia.org/wiki?curid=7640405", "title": "Dino De Zordo", "text": "Biografia.\nNato a Cibiana di Cadore, in provincia di Belluno, nel 1937, a 22 anni ha preso parte ai Giochi olimpici di , nel trampolino normale, unica gara di salto con gli sci in programma, terminando 24\u00ba con 198.8 punti.\nAi campionati italiani ha vinto 1 oro, 2 argenti e 3 bronzi nel trampolino normale."}
{"id": "7640407", "revid": "124123", "url": "https://it.wikipedia.org/wiki?curid=7640407", "title": "S\u00e9bastien Bordeleau", "text": "Carriera.\nNei primi anni di carriera ha indossato le maglie di Hull Olympiques (1991-1995) e Fredericton Canadiens (1994-1996 e 1996/97 in AHL).\nIn NHL \u00e8 approdato nella stagione 1995/96 con i Montreal Canadiens, club in cui ha giocato anche dal 1996/97 al 1997-98, prima di passare ai Nashville Predators, con cui ha giocato per tre stagioni.\nDopo una piccola parentesi ai Worcester IceCats (AHL), ha giocato con Minnesota Wild (NHL, 2001/02), Houston Aeros (AHL, 2001/02), Springfield Falcons (AHL, 2001/02) e Phoenix Coyotes (NHL, 2001/02).\nDal 2003/04 al 2008/09 ha giocato con l'SC Bern, mentre per gli ultimi tre anni di carriera (dal 2009/10 al 2011/12) ha militato nell'EHC Biel."}
{"id": "7640408", "revid": "2519", "url": "https://it.wikipedia.org/wiki?curid=7640408", "title": "Ridderzaal", "text": "Il Ridderzaal (in italiano: \"Sala dei Cavalieri\") \u00e8 l'edificio principale del XIII secolo del Binnenhof a L'Aia, nei Paesi Bassi. Viene utilizzato per l'apertura di stato del Parlamento seguito dal Prinsjesdag, quando il monarca olandese guidato al Parlamento nella Cocchia d'oro svolge il discorso dal trono. Viene anche utilizzato per i ricevimenti reali ufficiali e le conferenze interparlamentari.\nStoria.\nNel XIII secolo Fiorenzo IV, conte d'Olanda, acquist\u00f2 un terreno vicino a un piccolo lago per costruire una casa. Il Ridderzaal, la sala signorile di Florenzo V, nipote di Florenzo IV, fu costruita su questa propriet\u00e0 nel XIII secolo. Nel corso dei secoli, gli edifici governativi si sono sviluppati attorno a questo lago e hanno incorporato il Ridderzaal. Dall'inizio del XVII secolo, La Ridderzaal divenne un importante luogo di scambio per i librai, poich\u00e9 la Westminster Hall era a Londra. Nei secoli successivi ha servito una variet\u00e0 di scopi - come un mercato coperto, una passeggiata, una sala di perforazione, un ufficio pubblico, un reparto ospedaliero, persino gli uffici della lotteria statale. Fu restaurato tra il 1898 e il 1904 per servire ai suoi scopi attuali.\nIl Ridderzaal fu anche il luogo in cui si svolse il Trattato di pace olandese-indonesiano nel 1949.\nCostruzione.\nLa sua grande sala gotica di 40 x 20 metri presenta magnifiche vetrate che raffigurano gli stemmi delle citt\u00e0 olandesi; particolarmente bello \u00e8 il rosone con le armi delle principali famiglie nobili dei Paesi Bassi. La struttura del tetto in legno pesante con le sue travi lunghe 18 metri (59 piedi) ha l'aspetto di una nave rovesciata. Le teste di legno che simboleggiano gli intercettatori delle potenze superiori dovrebbero scoraggiare i membri dell'assemblea dal mentire.\nIl trono nella Ridderzaal \u00e8 stato progettato da Pierre Cuypers."}
{"id": "7640409", "revid": "1617919", "url": "https://it.wikipedia.org/wiki?curid=7640409", "title": "Nayaswami Kriyananda", "text": ""}
{"id": "7640412", "revid": "709565", "url": "https://it.wikipedia.org/wiki?curid=7640412", "title": "Firma di Schnorr", "text": "In crittografia, la firma di Schnorr \u00e8 una firma digitale prodotta tramite l'omonimo algoritmo di Schnorr. Si tratta di uno schema per firme digitali di semplice implementazione, uno dei primi la cui sicurezza \u00e8 basata sulla presunta difficolt\u00e0 computazionale del calcolo di logaritmi discreti. L'algoritmo \u00e8 efficiente e le firme generate hanno dimensioni ridotte. Il suo brevetto \u00e8 scaduto a febbraio 2008.\nAlgoritmo.\nNotazione.\nDi seguito:\nFirma.\nPer firmare un messaggio formula_18:\nLa firma del messaggio \u00e8 costituita dalla coppiaformula_25.\nNota che formula_26; se formula_27, allora la dimensione della firma non supera i 40 byte.\nVerifica.\nSe formula_30 allora la firma \u00e8 verificata.\nDimostrazione di correttezza.\n\u00c8 relativamente semplice notare dimostrare formula_30 se il messaggio firmato \u00e8 uguale al messaggio verificato:\nformula_32, quindi formula_33.\nInformazioni pubbliche: formula_1, formula_3, formula_2, formula_37, formula_38, formula_39, formula_23. Informazioni private: formula_19, formula_16.\nQuesto mostra come soltanto un messaggio firmato correttamente sar\u00e0 verificato correttamente. Tuttavia, questa propriet\u00e0 da sola non implica che lo schema sia sicuro.\nSicurezza.\nLo schema di firma digitale applica la trasformazione di Fiat\u2013Shamir al protocollo di identificazione di Schnorr. Pertanto (come per gli argomenti di Fiat e Shamir) \u00e8 sicuro se formula_43 \u00e8 modellato come un oracolo random.\nLa sua sicurezza pu\u00f2 essere contestata in un modello generico di gruppo, ipotizzando che formula_43 sia \"resistente alla prima e seconda preimmagine con prefisso casuale\". In particolare, formula_43 non occorre che diventi la resistenza alla collisione.\nNel 2012, Seurin forn\u00ec una prova esatta dello schema della firma di Schnorr. In particolare, Seurin esegue la prova di sicurezza tramite il lemma forking, dimostrando che esso sia il miglior risultato possibile per qualsiasi sistema di firma digitale, basato su un solo omomorfismo di gruppi incluse le firme come quella di Schnorr o di Guillou\u2013Quisquater. Vale a dire, con l'ipotesi ROMDL, qualsiasi riduzione algebrica deve perdere un fattore formula_46 nel suo coefficiente tempo-successo, formula_47 \u00e8 una funzione che rimane vicino a 1 fino a quando \"formula_48 non diventa pi\u00f9 piccolo di 1\", formula_48 \u00e8 la probabilit\u00e0 di falsificare un errore al massimo formula_50 domandando all'oracolo random. \nRiutilizzo del nonce.\nAnalogamente ad altri schemi di firma digitale, come DSA, ECDSA e ElGamal, il riutilizzo del \"nonce\" segreto formula_19 in due distinte firme di Schnorr pu\u00f2 permettere ad un osservatore di ricavare la chiave privata. Nel caso della firma di Schnorr, la chiave si pu\u00f2 ottenere semplicemente sottraendo i due valori di formula_38:\nPer isolare il valore di formula_16 \u00e8 infatti sufficiente che formula_55:\nL'exploit \u00e8 applicabile anche per \"nonce\" non sufficientemente casuali.\nFirme brevi di Schnorr.\nIl suddetto processo raggiunge un livello di sicurezza \"t\"-bit con 4\"t\"-bit firme. Ad esempio, un livello di sicurezza di 128 bit richiederebbe un totale di 512 bit (64 byte) in firme digitali. La sicurezza \u00e8 limitata da attacchi logaritmici discreti sul gruppo, che possiedono una \"radice quadrata\" complessa.\nNel documento originale di Schnorr del 1991, \u00e8 stato suggerito che poich\u00e9 la resistenza alla collisione nell'hash non \u00e8 richiesta, le funzioni di hash pi\u00f9 brevi possono essere altrettanto sicure, i recenti sviluppi suggeriscono che si pu\u00f2 raggiungere un livello di sicurezza \"t\"-bit con 3\"t\"-bit firme. Di fatto, con le firme brevi un livello di sicurezza di 128 bit richiederebbe soltanto 384 bit (48 byte) in firme digitali, tutto ci\u00f2 potrebbe essere raggiunto troncando la dimensione di \"e\" fino alla met\u00e0 della lunghezza del bit field di \"s.\""}
{"id": "7640415", "revid": "6923", "url": "https://it.wikipedia.org/wiki?curid=7640415", "title": "Corsa all'oro di Pike's Peak", "text": "La corsa all'oro di Pike's Peak (pi\u00f9 tardi nota come corsa all'oro del Colorado) fu il \"boom\" della prospezione ed estrazione mineraria dell'oro nella zona di Pike's Peak nella parte occidentale del Territorio del Kansas e in quella sudoccidentale del Territorio del Nebraska, degli Stati Uniti d'America. Essa ebbe inizio nel luglio del 1858 e dur\u00f2 grosso modo fino alla creazione del Territorio del Colorado, il 28 febbraio 1861. Si stima che vi abbiano preso parte 100.000 cercatori in una delle maggiori corse all'oro nella storia del Nordamerica.\nI partecipanti a questa corsa all'oro erano noti come \"Fifty-Niners\" dal 1859, l'anno di punta della corsa, e spesso usavano il motto \"Pike's Peak or Bust!\" (\"Pike's Peak\" o crepa!). In effetti il luogo della corsa era centrato a 137\u00a0chilometri a nord del Pikes Peak; il nome proviene infatti da quello del monte, allora ben noto e importante.\nGeneralit\u00e0.\nLa corsa all'oro di Pike's Peak, che segu\u00ec alla corsa all'oro californiana dopo circa una decade, determin\u00f2 un drammatico ma temporaneo afflusso di immigrati nella zona di Pike's Peak, quella meridionale delle Montagne Rocciose, nelle Grandi Pianure. I cercatori d'oro fornirono la maggior parte della popolazione bianca nella regione.\nLa corsa cre\u00f2 alcuni campi di minatori come Denver e Boulder, che poi si svilupparono in citt\u00e0 vere e proprie.\nMolti campi minori come Auraria e Saint Charles City vennero assorbiti da campi pi\u00f9 grossi che si trasformarono poi in citt\u00e0. Residui di altri campi di minatori si ridussero a citt\u00e0 fantasma, ma alcuni campi quali Central City, Black Hawk, Georgetown e Idaho Springs sopravvissero come centri abitati.\nLa scoperta.\nPer molti anni la gente aveva sospettato che le montagne in questione contenessero numerosi ricchi depositi auriferi. Nel 1835 il cacciatore di pellicce francese Eustace Carriere si perdette e vag\u00f2 per le montagne per parecchie settimane. Durante queste settimane trov\u00f2 molti campioni d'oro che pi\u00f9 tardi port\u00f2 nel Nuovo Messico per farli esaminare. All'esame si rivelarono oro puro. Ma quando egli cerc\u00f2 di tornare sul posto con una spedizione, non riusc\u00ec a ritrovare la localit\u00e0 cercata.\nNel 1849 e nel 1850, molti gruppi di cercatori diretti in California trovarono piccole quantit\u00e0 di oro nel letto dei vari corsi d'acqua della valle del South Platte, ai piedi delle Montagne rocciose. L'oro di queste montagne non impression\u00f2 n\u00e9 ritard\u00f2 i cercatori, che avevano il miraggio di un benessere illimitato in California, e queste scoperte rimasero sconosciute per parecchi anni.\nQuando l'isterismo della corsa all'oro della California si calm\u00f2, molti cercatori d'oro scoraggiati tornarono a casa. Voci sull'oro delle Montagne Rocciose persistevano e parecchi piccoli gruppi esploravano la regione. Nell'estate del 1857 un gruppo di cercatori d'oro di lingua spagnola provenienti dal Nuovo Messico operavano sul greto del fiume South Platte, a circa 8\u00a0chilometri sopra Cherry Creek, oggi parte di Denver.\nWilliam Greeneberry \"Green\" Russell era un georgiano che lavorava nei campi dei minerali auriferi della California negli anni 1850. Russell aveva sposato una donna Cherokee e grazie ai suoi collegamenti con la trib\u00f9 venne a sapere di una scoperta d'oro avvenuta verso il 1849 lungo il fiume South Platte.\nGreen Russell organizz\u00f2 un gruppo di cercatori per operare lungo il South Platte, partendo con i suoi due fratelli e sei compagni nel febbraio 1858. Essi s'incontrarono con i membri della trib\u00f9 Cherokee lungo il fiume Arkansas nell'attuale Oklahoma e prosegu\u00ec verso ovest lungo il Santa Fe Trail. Altri raggiunsero il gruppo lungo il percorso fino a raggiungere il numero di 107.\nDopo aver raggiunto il Forte Bent's, essi si volsero verso nordovest, raggiungendo la confluenza del Cherry Creek con il South Platte il 23 maggio. Il luogo ove iniziarono le loro prospezioni \u00e8 oggi il Confluence Park di Denver. Essi iniziarono le loro ricerche sul letto del fiume, esplorando il Cherry Creek e il vicino Ralston Creek, ma senza successo. Nella prima settimana del luglio 1858, Green Russell e Sam Bates trovarono un piccolo deposito vicino alla foce del Little Dry Creek, che frutt\u00f2 loro circa 622\u00a0grammi d'oro, la prima scoperta significativa nella regione delle Montagne Rocciose. Il luogo della scoperta \u00e8 oggi Englewood, sobborgo di Denver, proprio a nord dell'incrocio fra l'autostrada nazionale 285 e la 85.\n\"Boom\" iniziale.\nIl primo decennio del \"boom\" era ampiamente concentrato lungo il fiume South Platte, ai piedi delle Montagne Rocciose, nel \"canyon\" del fiume Clear Creek, sulle montagne a ovest di Golden City, a Breckenridge e nel South Park a Como, Fairplay e Alma.\nEntro il 1860, Denver City, Golden City e Boulder City erano di fatto delle citt\u00e0 che servivano le miniere. La rapida crescita della popolazione port\u00f2 alla creazione del Territorio del Colorado nel 1861\nLa corsa all'oro di Pike's Peak port\u00f2 molti statunitensi a una frenesia, stimolandoli a raccogliere i loro effetti personali in un pacco e a dirigersi nel Colorado. Questo \"boom\" iniziale indusse persone a dare false informazioni, spesso a inviare gente nel West senza alcuna prova di un'effettiva presenza di oro. All'inizio della primavera del 1859, la gente correva nella zona di Pike's Peak. Qualcuno osava anche andarci nell'inverno del 1858, ma solo per accorgersi poi che avrebbe dovuto attendere fino allo scioglimento della neve per iniziare le ricerche dell'oro.\nOro libero.\nLa ricerca con scavi diretti dur\u00f2 qualche anno, ma poi declin\u00f2 verso la met\u00e0 degli anni 1860, quando i minatori esaurirono la parte superficiale delle vene aurifere che contenevano oro allo stato puro e scoprirono che le loro macine non riuscivano a estrarre l'oro dal minerale del suo amalgama di solfuro sito in profondit\u00e0. Questo problema venne infine risolto e l'estrazione dal sottosuolo di oro e argento nel Colorado divenne una delle principali industrie.\nIl Colorado produsse 4665,521 kilogrammi d'oro nel 1861 e quasi 7000 nel 1862. Ci\u00f2 indusse il Congresso a istituire la Zecca di Denver."}
{"id": "7640419", "revid": "124123", "url": "https://it.wikipedia.org/wiki?curid=7640419", "title": "Emanuel Viveiros", "text": "Carriera.\nNel corso della sua carriera ha indossato, tra le altre, le maglie di Prince Albert Raiders (WHL, 1982/83), Minnesota North Stars (NHL, 1985-1987, 1987/88), EC VSV (\u00d6EL, 1991-1995), EHC Lustenau (\u00d6EL, 1995-1996), SERC Wild Wings (DEL, 1996-1998) e Klagenfurter AC (\u00d6EL, 2000-2007)."}
{"id": "7640423", "revid": "124123", "url": "https://it.wikipedia.org/wiki?curid=7640423", "title": "Gerhard Unterluggauer", "text": "Carriera.\nNel corso della sua carriera ha indossato, tra le altre, le maglie di EC VSV (1992-1995, 1997-2001, 2009-2016), Schwenninger Wild Wings (2001-2002), DEG Metro Stars (2002-2004) e HC TWK Innsbruck (2004-2009)."}
{"id": "7640424", "revid": "100041494", "url": "https://it.wikipedia.org/wiki?curid=7640424", "title": "F.C. Palatia", "text": ""}
{"id": "7640425", "revid": "729019", "url": "https://it.wikipedia.org/wiki?curid=7640425", "title": "Nuoto ai Campionati europei di nuoto 2018 - 200 metri stile libero femminili", "text": "La gara dei 200 metri stile libero femminili degli Europei 2018 si \u00e8 svolta il 5 e il 6 agosto 2018. Il 5 agosto si sono svolte batterie (al mattino) e semifinali (al pomeriggio), mentre la finale ha avuto luogo nel pomeriggio del giorno seguente.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti.\nDurante la competizione \u00e8 stato migliorato il seguente record:"}
{"id": "7640427", "revid": "104458", "url": "https://it.wikipedia.org/wiki?curid=7640427", "title": "Luigi Pennacchio", "text": "Biografia.\nNato a Tem\u00f9, in provincia di Brescia, nel 1933, a 23 anni ha preso parte ai Giochi olimpici di , nel trampolino normale, unica gara di salto con gli sci in programma, terminando 37\u00ba con 180.5 punti.\n4 anni dopo ha partecipato di nuovo alle Olimpiadi, quelle di , sempre nel trampolino normale, chiudendo 39\u00ba con 171.2 punti.\nAi campionati italiani ha vinto 1 oro, 3 argenti e 2 bronzi nel trampolino normale."}
{"id": "7640428", "revid": "599013", "url": "https://it.wikipedia.org/wiki?curid=7640428", "title": "Antoni Baliu", "text": ""}
{"id": "7640434", "revid": "709565", "url": "https://it.wikipedia.org/wiki?curid=7640434", "title": "M. Moleiro Editor", "text": "M. Moleiro Editor \u00e8 una casa editrice spagnola specializzata nella riproduzione di elevata qualit\u00e0 di codici, mappe e manoscritti miniati, quasi-originali in edizioni limitate. Nata a Barcellona nel 1991, la ditta ha riprodotto numerose opere d'arte illustrate della storia, principalmente medievale.\nOrigini.\nNel 1976, ancora studente, Manuel Moleiro fond\u00f2 la casa editrice Ebrisa e pubblic\u00f2 una serie di libri d'arte, scienze e cartografia partecipando a diversi progetti in collaborazione con Times Books, Enciclopedia Britannica, MacMillan, Edita, L'Imprimerie Nationale e con Franco Maria Ricci.\nSuccessivamente, nel 1991, cre\u00f2 una nuova ditta con il suo nome come marchio. Da quel momento si \u00e8 specializzato nella riproduzione esatta di diversi gioielli bibliografici del Medioevo e del Rinascimento, grazie ai permessi ottenuti da parte delle principali biblioteche e musei mondiali come La Biblioth\u00e8que nationale de France, la British Library, la Morgan Library &amp; Museum, il Metropolitan Museum of Art di New York, la Biblioteca Nazionale di Russia, la Huntington Library e la Fondazione Calouste Gulbenkian di Lisbona. Ogni singola riproduzione \u00e8 sempre accompagnata da un volume esplicativo realizzato da specialisti accademici del settore.\nAttivit\u00e0.\nLe pubblicazioni di M. Moleiro Editor sono talmente esatte da risultare molto difficili da distinguere dai capolavori originali. Per questo motivo l'editore decise di chiamare i suoi lavori, che vanno oltre la semplice copia, come \u00abquasi-originali\u00bb. Tutti i manoscritti prodotti da M. Moleiro sono prime ed uniche edizioni realizzate in 987 esemplari, e vengono sempre accompagnati da un documento di autenticit\u00e0 notarile.\nNel 2001 il quotidiano britannico The Times consider\u00f2 questo lavoro editoriale come \u00abl'arte della perfezione\u00bb e un anno dopo la redattrice Allegra Stratton scrisse che \u00abIl Papa dormiva con un quasi-originale di Moleiro accanto al letto\u00bb. \nCon il tempo, a Papa Giovanni Paolo II si aggiunsero altre personalit\u00e0 conosciute a livello mondiale come gli ex Presidenti degli Stati Uniti Jimmy Carter, Bill Clinton e George Bush, il premio Nobel Jos\u00e9 Saramago, il presidente del Portogallo An\u00edbal Cavaco Silva ed il Re Juan Carlos di Spagna.\nCapolavori di M. Moleiro Editor.\nTra le opere pi\u00f9 importanti riprodotte da M. Moleiro si trovano le seguenti:\nBeato di Li\u00e9bana, Beato di Carde\u00f1a, Beato de Arroyo, Beato di Silos, Beato di Ferdinando I e Donna Sancha e Beato di Girona. Ha inoltre pubblicato tre volumi della Bibbia di San Luigi, una Bibbia che gioca un importante ruolo nella storia dell'arte universale , che contiene un totale di 4887 miniature. Tra i suoi capolavori esistono anche diversi libri delle ore come il Breviario d'Isabella la Cattolica, le Grandi ore di Anna di Bretagna il Libro delle ore di Giovanna I di Castiglia, diversi trattati medici come il Libro delle medicine dei semplici o il Tacuinum Sanitatis oltre a grandi opere di cartografia, come L'Atlante Miller e l'Atlante Vallard. \nElenco completo dei \u201cquasi-originali\u201d.\nEdizioni \u00abquasi-originali\u00bb \u2013 esaurite:"}
{"id": "7640438", "revid": "124123", "url": "https://it.wikipedia.org/wiki?curid=7640438", "title": "Jaroslav Ob\u0161ut", "text": "Carriera.\nNel corso della sua carriera ha indossato, tra le altre, le maglie di Swift Current Broncos, Edmonton Ice, Medicine Hat Tigers, Syracuse Crunch, Manitoba Moose, Worcester IceCats, St. Louis Blues, Colorado Avalanche, Lule\u00e5 HF, HC Spartak Mosca, HC Dinamo Minsk, HKm Zvolen, HC Pre\u0161ov 07, HK Dukla Tren\u010d\u00edn e HC Bratislava.\nCon la nazionale slovacca ha partecipato ai Giochi olimpici invernali 2002 e a due edizioni dei campionati mondiali (2005 e 2009)."}
{"id": "7640449", "revid": "1566286", "url": "https://it.wikipedia.org/wiki?curid=7640449", "title": "John Gregson", "text": "Biografia.\nDi origine irlandese, John Gregson frequent\u00f2 il St. Francis Xavier's College, ma lasci\u00f2 la scuola a 16 anni, lavorando prima per una compagnia telefonica, poi per la Liverpool Corporation. Durante questo periodo nacque il suo interesse per la recitazione, che lo port\u00f2 a entrare in una compagnia locale amatoriale nella natia Liverpool. Allo scoppio della seconda guerra mondiale Gregson fu arruolato nella Royal Navy come marinaio su un dragamine. Rimase ferito a un ginocchio durante il siluramento del dragamine e fu tratto in salvo in mare.\nDopo la smobilitazione nel 1945, entr\u00f2 a far parte della Liverpool Playhouse, dove rimase per un anno, per poi passare al teatro della citt\u00e0 scozzese di Perth. Qui incontr\u00f2 la sua futura moglie, l'attrice Thea Gregory, che spos\u00f2 a Londra nel 1947 e dalla quale ebbe sei figli.\nUna delle prime apparizioni di Gregson sul grande schermo fu nel film \"Sarabanda tragica\" (1948), un melodramma con Stewart Granger e Joan Greenwood. Nello stesso anno interpret\u00f2 il ruolo dell'esploratore irlandese Tom Crean nel film \"La tragedia del capitano Scott\" e recit\u00f2 in \"Whisky a volont\u00e0\" (1949), capostipite delle Ealing Comedies, pellicole brillanti, spesso di satira sociale, girate presso gli Ealing Studios e molto amate dal pubblico negli anni del dopoguerra.\nGregson inizi\u00f2 a farsi conoscere grazie alla partecipazione ad alcuni notevoli film britannici, come \"Cuore solitario\" (1949), \"Cairo Road - Sulla via del Cairo\" (1949), \"L'isola del tesoro\" (1950) e \"L'incredibile avventura di Mr. Holland\" (1951), commedia con Alec Guinness. Ebbe un ruolo di rilievo in \"Quinta squadriglia Hurricanes\" (1952), film bellico all'epoca molto popolare, e fu promosso a interprete protagonista con il film \"The Brave Don't Cry\" (1952), dramma su un disastro minerario, diretto da Philip Leacock.\nNel 1953 Gregson assurse al rango di star grazie alla commedia brillante \"La rivale di mia moglie\" (1953), al fianco di Kenneth More e Kay Kendall, dopodich\u00e9 torn\u00f2 al registro drammatico con il film di ambiente carcerario \"Penitenziario braccio femminile\" (1954), in cui recit\u00f2 con Glynis Johns e Diana Dors, dimostrandosi all'altezza sia come attore brillante che come interprete drammatico. Nel 1955 fu a suo agio anche nel genere bellico, con il ruolo del tenente Alec Duffy in \"Sopra di noi il mare\", accanto a John Mills e Donald Sinden, e l'anno successivo replic\u00f2 il successo personale con il ruolo del capitano Frederick S. Bell, comandante dell'incrociatore britannico HMS Exeter, nel film \"La battaglia di Rio della Plata\" (1956), diretto da Michael Powell ed Emeric Pressburger.\nTornato con disinvoltura al genere brillante, Gregson interpret\u00f2 - fra le altre - la commedia \"Sotto coperta con il capitano\" (1959), nel ruolo del capitano Albert Ebbs, che dopo anni di esperienza alla guida di navi mercantili, viene nominato comandante della Queen Adelaide, una nave da crociera, trovandosi quindi impreparato a gestire dei passeggeri in vacanza, tra cui due donne di cui diventa oggetto di interesse amoroso. Si ciment\u00f2 anche nel thriller con \"Faces in the Dark\" (1960), nel poliziesco con \"Scotland Yard sezioni omicidi\" (1961), in cui recit\u00f2 con il giovane Sean Connery, e nel genere avventuroso con \"Il segreto di Montecristo\" (1961). Fu inoltre una delle numerose star britanniche che parteciparono al kolossal \"Il giorno pi\u00f9 lungo\" (1962).\nVerso la met\u00e0 degli anni sessanta, la carriera cinematografica di Gregson volse al declino ed egli si dedic\u00f2 alla televisione, comparendo - fra le altre - nella serie poliziesca \"L'ispettore Gideon\", in cui interpret\u00f2 l'ispettore protagonista in 26 episodi tra il 1964 e il 1967, e in telefilm come \"Il Santo\" (1966) \"Il mondo di Shirley\" (1971-1972), e \"Dangerous Knowledge\" (1975), che fu la sua ultima apparizione sulle scene e venne trasmesso postumo nel 1976. \nJohn Gregson mor\u00ec improvvisamente per un attacco di cuore l'8 gennaio 1975, all'et\u00e0 di 55 anni, mentre si trovava in vacanza con la famiglia nel Somerset. \u00c8 sepolto a Sunbury-on-Thames, nel Surrey."}
{"id": "7640454", "revid": "767487", "url": "https://it.wikipedia.org/wiki?curid=7640454", "title": "Como (Colorado)", "text": "Como \u00e8 una comunit\u00e0 non incorporata sulle Montagne Rocciose del Colorado (Stati Uniti d'America), nella contea di Park. Contava, nel 2010, 439 abitanti. \nNel 1879 divenne un'importante stazione ferroviaria e deposito locomotive della Denver, South Park and Pacific Railroad, che fu estesa oltre il passo Kenosha per raggiungere il bacino minerario di argento durante il \"boom\" dell'argento nel Colorado. Dopo, la citt\u00e0 serv\u00ec come punto di scambio per i treni che andavano a nord verso il Passo Boreas e a sud verso Garos e il Passo Trout Creek.\nDeve il nome alla citt\u00e0 italiana di Como, assegnatogli da minatori comaschi che lavoravano nelle vicine miniere di argento."}
{"id": "7640455", "revid": "648716", "url": "https://it.wikipedia.org/wiki?curid=7640455", "title": "Tales of Brave Ulysses", "text": "Tales of Brave Ulysses \u00e8 un brano musicale del gruppo musicale britannico Cream. Fa parte dell'album \"Disraeli Gears\", pubblicato per la prima volta nel Regno Unito il 2 novembre del 1967.\nIn Gran Bretagna e negli Stati Uniti, il brano venne pubblicato come B-side del singolo \"Strange Brew\" nel giugno 1967. La canzone contiene uno dei primi esempi dell'utilizzo del pedale wah-wah, suonato nel brano dal chitarrista Eric Clapton.\nIl brano.\nIl brano fu la prima collaborazione tra Eric Clapton e l'artista Martin Sharp. Clapton compose la musica, ispirandosi al successo del 1966 \"Summer in the City\" dei Lovin' Spoonful. \u00abAvevo conosciuto da poco Eric\u00bb, raccont\u00f2 Sharp, che viveva nello stesso edificio. \u00abGli dissi che avevo scritto una poesia. Lui, a sua volta, mi disse che aveva scritto una canzone. Cos\u00ec gli diedi la mia poesia. Due settimane dopo, egli la fece diventare un lato B di un 45 giri\u00bb. \nNella sua autobiografia del 2007, Clapton scrisse: \"Quando [nel primo incontro con Sharp] lui sent\u00ec che io ero un musicista, mi disse che aveva scritto una poesia che pensava avrebbe potuto adattarsi bene come testo di una canzone. E cos\u00ec fu, io avevo in testa un'idea ispirata a una delle mie canzoni preferite dei Lovin' Spoonful intitolata \"Summer in the City\", quindi gli chiesi di farmi leggere la poesia. Lui scrisse le parole su un fazzoletto e me lo diede;... Queste diventarono il testo della canzone \"Tales of Brave Ulysses\".\nI Cream incisero il brano agli Atlantic Studios di New York City nel maggio 1967, durante le sessioni per \"Disraeli Gears\". Alla Atlantic furono i produttori Tom Dowd e Felix Pappalardi a lavorare con la band. Per la registrazione, Clapton utilizz\u00f2 una chitarra suonata con l'effetto wah-wah. \n\"Tales of Brave Ulysses\" venne successivamente oscurata da \"White Room\", che utilizzava una simile progressione di accordi e l'effetto wah-wah dando vita a uno dei primi successi dei Cream."}
{"id": "7640457", "revid": "118651134", "url": "https://it.wikipedia.org/wiki?curid=7640457", "title": "Francesca Prestia", "text": "\u00c8 l\u2019unica donna cantastorie della Calabria che compone ballate anche in lingua grecanica e arb\u00ebreshe.\nBiografia.\n\u00c8 diplomata in flauto traverso (ha conseguito il compimento inferiore di Composizione); \u00e8 diplomata in Musicoterapia, laureata in Dams Musica (Facolt\u00e0 di Lettere e Filosofia).\nNel giugno 2015 ha eseguito, nella serata finale di Musicultura 2015 a Macerata con il cantautore Roberto Vecchioni il duetto amoroso ispirato alla traduzione de \u201cIl Cantico dei cantici\u201d in lingua grecanica curata dal poeta Salvino Nucera.\nLe ballate.\nOltre a numerose ballate finalizzate a far conoscere personalit\u00e0 illustri della cultura occidentale (Gioacchino da Fiore, Tommaso Campanella, Bernardino Telesio, San Francesco di Paola e Cassiodoro), di particolare importanza sono le ballate composte per cantare i \u201cvinti\u201d che resistono e denunciano la mafia, a incominciare dalla Ballata per Lea Garofalo. Su Riace modello di accoglienza e integrazione dei migranti ha composto ad agosto del 2018 una ballata (Riace forever) col sussidio dello storico Piero Bevilacqua, del pedagogista Nicola Siciliani de Cumis e del giornalista Romano Pitaro.\nCon questo intento \u00e8 nata la ballata (marzo 2018) dedicata alla contadina di Calabricata Giuditta Levato assassinata dal latifondo nel \u201946 (\u201cBella Giuditta\u201d) premiata in provincia di Mantova al concorso nazionale Giovanna Daffini, \u201cla diva delle mondine\u201d.\nIl cd \u201cMare Nostrum\u201d affronta i temi del Mediterraneo visto non solo come problema per via delle migrazioni epocali, ma come mare-ponte, spazio di molteplici e interessanti contaminazioni culturali e per occasioni di sviluppo economico e sociale.;\nL'ultimo suo cd \"Donne del Sud - Anch'io Francesca Prestia canto Otello Profazio\" con dedica di Dacia Maraini e presentazione di Giuseppe Tripodi, \u00e8 stato pubblicato nel maggio 2019 da Calabria Sona.\nCon l'unica rabbina donna d'Italia, Barbara Aiello, che dalla California \u00e8 rientrata a Serrastretta (Calabria) dove legge la Torah in una piccola sinagoga frequentata da ebrei italiani ed americani, ha collaborato alla realizzazione dello spettacolo \u201cFigli di Ashenez\u201d. \n\u00c8 ideatrice e direttrice artistica di \"Cuore Cantastoria\" Festival Nazionale dei Cantastorie, la cui prima edizione si \u00e8 svolta a Catanzaro nel Complesso Monumentale San Giovanni e al quale hanno preso parte artisti di pi\u00f9 nazioni. (il titolo del Festival \u00e8 tratto dall\u2019epitaffio sulla tomba del poeta calabrese Franco Costabile dedicatogli da Giuseppe Ungaretti : \u201cCon questo cuore troppo cantastorie,\ndicevi ponendo una rosa nel bicchiere\ne la rosa s'\u00e8 spenta poco a poco\ncome il tuo cuore, si \u00e8 spenta per cantare\nuna storia tragica per sempre\u201d)"}
{"id": "7640461", "revid": "260676", "url": "https://it.wikipedia.org/wiki?curid=7640461", "title": "Museo di Sal\u00f2", "text": "Il MUSA (o Museo di Sal\u00f2) \u00e8 un museo civico italiano di arte moderna e contemporanea, situato a Sal\u00f2, in provincia di Brescia.\nIl museo possiede una collezione di disegni su carta di autori quali Lucio Fontana, Salvatore Garau, Emilio Vedova e Filippo de Pisis."}
{"id": "7640464", "revid": "599013", "url": "https://it.wikipedia.org/wiki?curid=7640464", "title": "Kemoko Turay", "text": "Carriera universitaria.\nTuray frequent\u00f2 la Rutgers University e gioc\u00f2 per i Rutgers Scarlet Knights dal 2014 al 2017. In quattro stagioni come defensive lineman disput\u00f2 44 partite (delle quali 10 da titolare), totalizzando 103 tackle combinati (54 singoli), 20,5 placcaggi con perdita di yard, 15,5 sack, tre calci bloccati, quattro passaggi deviati, un fumble forzato e tre recuperati di cui uno ritornato per touchdown.\nCarriera professionistica.\nIndianapolis Colts.\nTuray fu scelto nel corso del secondo giro (52\u00ba assoluto) nel Draft NFL 2018 dagli Indianapolis Colts. Debutt\u00f2 come professionista partendo subentrando nella gara del primo turno contro i Cincinnati Bengals. Due settimane dopo mise a segno i suoi primi 1,5 sack contro i Philadelphia Eagles. Termin\u00f2 la stagione 2018 con 14 presenze (di cui tre da titolare), 15 tackle totali (11 solitari e 4 assistiti), quattro sack e un fumble forzato."}
{"id": "7640465", "revid": "6923", "url": "https://it.wikipedia.org/wiki?curid=7640465", "title": "Regioni della Repubblica Ceca per indice di sviluppo umano", "text": "Questa \u00e8 una lista delle regioni della Repubblica Ceca per indice di sviluppo umano 2019."}
{"id": "7640466", "revid": "977683", "url": "https://it.wikipedia.org/wiki?curid=7640466", "title": "Macroeuphractus", "text": "Macroeuphractus \u00e8 un genere estinto di armadillo euphractino vissuto nel Miocene superiore-Pliocene superiore, circa 9-3 milioni di anni fa (Huayqueriano-Chapadmalalano), in Argentina e Bolivia, Sud America. Il genere contiene tre specie: la specie tipo \"M. outesi\", \"M. retusus\" e \"M. moreni\". Il \"Macroeuphractus\" \u00e8 noto soprattutto per le sue ragguardevoli dimensioni, con la specie \"M. outesi\" che rappresenta il pi\u00f9 grande armadillo non-pampateride o gliptodonte finora scoperto, cos\u00ec come per la sua inusuale specializzazione per una dieta carnivora, unica tra tutti gli xenarthri.\nDescrizione.\nIl genere \"Macroeuphractus\" contiene, attualmente, tre specie riconosciute: \"M. outesi\", \"M. retusus\" e \"M. moreni\". La specie \"M. outesi\", la specie tipo, \u00e8 nota da un esemplare risalente al tardo Pliocene rinvenuto a Buenos Aires, in Argentina. Questo esemplare \u00e8 composto da un cranio piuttosto ben conservato e numerosi elementi post-cranici, rappresentando un esemplare considerevolmente grande lungo circa 0,60 metri (2 piedi) per un peso di circa 100 chilogrammi (220 libbre).\nClassificazione.\nIl \"Macroeuphractus\" viene tradizionalmente raggruppato all'interno della sottofamiglia Euphractinae; principalmente per la sua somiglianza con il genere \"Euphractus\". Tuttavia, i pi\u00f9 recenti esami filogenetici confermerebbero uno status come almeno sister group di Euphractinae, insieme con \"Paleuphractus\", \"Doellotatus\" e \"Proeuphractus\".\nPaleobiologia.\nDieta.\nIl \"Macroeuphractus\" \u00e8 uno dei pochi xenarthri noti per essersi specializzato ampiamente per uno stile di vita carnivoro. I moderni armadilli euphractini (come il moderno armadillo a sei fasce) sono onnivori abbastanza generalisti, tuttavia \"Macroeuphractus\" mostra diverse caratteristiche che indicano una dieta ipercarnivora. Tra le diverse caratteristiche che suggeriscono questo tipo di alimentazione vi sono: grandi denti canini conici, una fossa temporale allargata, muscoli temporali pi\u00f9 sviluppati (come evidenziato dalle cicatrici muscolari pi\u00f9 prominenti), un rostro pi\u00f9 profondo, denti anteriori pi\u00f9 potenti (in particolare nella M2 allargata e caniniforme), un arco zigomatico pi\u00f9 profondo e robusto, e un maggiore momento di tensione del muscolo temporale rispetto ad altri armadilli. Tutte queste caratteristiche sono insolite tra gli xenarthri ma sono pi\u00f9 in linea con i gruppi predatori dei mammiferi.\nCome la maggior parte degli armadilli, anche \"Macroeuphractus\" era, probabilmente, un animale scavatore e ci\u00f2 gli consentiva di raggiungere le tane di mammiferi di piccole e medie dimensioni come roditori caviomorfi, piccoli notoungolati e paucitubercolati argirolagoidi. Le specie pi\u00f9 grandi, come \"M. outesi\" erano piuttosto grandi e presumibilmente avevano lo status di predatore alfa delle loro comunit\u00e0 faunistiche.\nPaleoecologia.\nIl \"Macroeuphractus moreni\" era una specie piuttosto diffusa ed era una presenza importante in varie comunit\u00e0 faunistiche tra il Miocene e il Pliocene sudamericano, mentre le altre due specie avevano un areale pi\u00f9 limitato in Argentina. Questi animali si evolvettero in un'epoca in cui sparassodonti, phorusrhacidi e sebecidi entrarono in declino, e furono tra i vari gruppi di mammiferi a sfruttare la mancanza di grandi carnivori prima dell'arrivo dei carnivori nordamericani nel Pleistocene medio, insieme con opossum giganti come \"Thylophorops\". Tuttavia, \"Macroeuphractus\" coesisteva gi\u00e0 con alcuni carnivori originari sudamericani, come lo sparassodonte \"Thylacosmilus\" e il phorusrhacide \"Llallawavis\"."}
{"id": "7640468", "revid": "287204", "url": "https://it.wikipedia.org/wiki?curid=7640468", "title": "Queer Eye for the Straight Girl", "text": "Queer Eye for the Straight Girl \u00e8 uno spin-off dello show televisivo \"Queer Eye for the Straight Guy\". Come suggerisce il nome il programma si concentra su dei restyling per le donne mentre segue il formato dello programma originale. In contrasto con la serie originale, che \u00e8 per lo pi\u00f9 ambientata a New York City, \"Queer Eye for the Straight Girl\" \u00e8 ambientato a Los Angeles. I membri del cast sono chiamati \"The Gal Pals\" e comprendono tre gay e una lesbica. Lo spettacolo non ha avuto successo e si \u00e8 concluso dopo la prima stagione.\nEpisodi.\nI titoli degli episodi fanno riferimento alla protagonista dello stesso."}
{"id": "7640473", "revid": "599013", "url": "https://it.wikipedia.org/wiki?curid=7640473", "title": "Anastasija Gu\u017eenkova", "text": ""}
{"id": "7640474", "revid": "767487", "url": "https://it.wikipedia.org/wiki?curid=7640474", "title": "Nikola Dabanovi\u0107", "text": "Carriera.\nHa debuttato a livello internazionale l'8 settembre 2009 dirigendo l'incontro valido per le qualificazioni al Campionato Europeo Under-21 del 2011 tra e ."}
{"id": "7640475", "revid": "1305772", "url": "https://it.wikipedia.org/wiki?curid=7640475", "title": "Housing First", "text": "L'Housing First (letteralmente \"prima la casa\") \u00e8 un modello innovativo di intervento nell'ambito delle politiche sociali per il contrasto alla grave marginalit\u00e0 sociale, basato sull'inserimento di persone senzatetto in singoli appartamenti indipendenti, allo scopo di favorirne uno stato di benessere dignitoso e forme di reintegrazione sociale.\nL'Housing First propone un cambiamento di paradigma e di policy nell'affrontare l'esclusione sociale a partire dal riconoscimento del diritto alla casa come diritto umano di base e dal riconoscimento della libert\u00e0 di autodeterminazione della persona. La portata innovativa dell'Housing First si esprime con un metodo di intervento incentrato sull'inserimento diretto in appartamenti di persone che versano in condizione di disagio. \nL'inserimento abitativo rappresenta il punto di partenza dei percorsi di integrazione sociale, affiancandosi e combinandosi ad interventi di accompagnamento e supporto alla persona portati avanti da equipe multi-professionali, in una prospettiva sistemica ed ecologica. \nI principi.\nL'Housing First riconosce l'homelessness come fenomeno complesso e multi fattoriale rispetto al quale logiche operative fondate sul modello \u201cstair case\u201d e sull'emergenzialit\u00e0 ed estemporaneit\u00e0 degli interventi si sono rivelate limitate, inefficaci e dispendiose.\nIl modello dell'Housing First propone, infatti, un sostanziale \u201crovesciamento\u201d del tradizionale percorso a gradini o a tappe che vede, nella migliore delle ipotesi, la persona senza dimora \u201cpassare\u201d dal marciapiede al dormitorio, da questo alle comunit\u00e0, ai gruppi appartamento, a varie forme di convivenza e infine ad un alloggio.\nTrattasi di passaggi nei quali la persona \u00e8 chiamata a dimostrare e a fornire agli operatori e alle istituzioni prove e volont\u00e0 di uscire dalla strada, come ad esempio l'accettazione di un percorso di cura e trattamento, vincolante dell'inserimento abitativo. \nElemento centrale e punto di partenza dell'approccio Housing First \u00e8, invece, l'inserimento immediato e diretto dalla strada all\u2019appartamento gestito in autonomia. Ci\u00f2 rappresenta un punto di rottura nella routine di una persona senza dimora, un cambiamento e uno stimolo delle proprie capacit\u00e0 di (auto)gestione e (auto)determinazione del proprio percorso di vita.\nAttraverso l'inserimento abitativo si creano, dunque, le condizioni affinch\u00e9 la persona possa esercitare pienamente le sue capacit\u00e0 di scelta e di azione e riconoscersi ed essere riconosciuta come attore sociale.\nL'Housing First risponde, dunque, sia al riconoscimento del principio della dimora come bene primario e diritto umano di base, che al riconoscimento della persona come capace di autodeterminare il proprio cambiamento di vita. Il riconoscimento di tali capacit\u00e0 \u2013 e la loro stimolazione attraverso l'ingresso nell'abitazione - permettono di superare percezioni e concezioni - spesso da parte anche dello stesso sistema dei servizi sociali - della persona senza dimora come incapace di reagire e gestire una stabilit\u00e0 abitativa. L'Housing First propone, infatti, anche un cambiamento di paradigma nella rappresentazione della persona senza dimora, superando sia il paradigma morale dell'utente come deviante, che quello medico dell'utente come malato, affinch\u00e9 la persona senza dimora sia riconosciuta come cittadino titolare di diritti e attore sociale.\nSeppur l'elemento centrale dell'Housing First sia l'immediato inserimento abitativo, Housing First, non si significa \"Housing only\". Dunque, tale approccio non si esaurisce con l'attribuzione di un alloggio, ma ad esso si intreccia un'attivit\u00e0 di accompagnamento e supporto alla persona verso nuove condizioni di autonomia abitativa e relazionale. \nI programmi di Housing First prevedono, infatti, accanto all'elemento abitativo, il coinvolgimento assertivo e non coercitivo della persona in un percorso di recupero del benessere. Principio dell'Housing First \u00e8, infatti, la separazione tra inserimento abitativo e trattamento terapeutico (ad esempio seguire un trattamento psichiatrico obbligatorio o di dimostrare la sobriet\u00e0 da sostanze), affinch\u00e9 quest'ultimo non sia vincolante o preclusivo dell'inserimento in alloggio. Anche se coloro che aderiscono al percorso possono rifiutare trattamenti e contatti con i servizi, il programma prevede come requisiti minimi la compartecipazione alle spese di affitto nella misura del 30% del proprio reddito e l'accettazione di una visita settimanale da parte dell'equipe di accompagnamento.\nL'incontro settimanale, previo accordo, permette di osservare la gestione dell'abitazione, la condizione psico-emotiva e fisica della persona, aggiornarsi sui progressi fatti rispetto ad eventuali obiettivi stabiliti negli incontri precedenti ed offrire supporto in qualsiasi ambito richiesto dalla persona.\nGli incontri offrono cos\u00ec supporto strumentale ed emotivo, sostenendo la persona nella riattivazione di competenze pratiche, attivit\u00e0 di routine (gestire l\u2019appartamento, l\u2019igiene personale, l\u2019ordine), supportandole rispetto a specifiche questioni (la gestione dell'alloggio, l\u2019assistenza sanitaria, l\u2019assunzione dei farmaci, la ricerca di una occupazione, la gestione del tempo libero e delle relazioni familiari e sociali) e trasmettendo alla persona fiducia, valorizzando il proprio spirito di iniziativa.\nL'equipe \u00e8 composta da differenti figure professionali (assistenti sociali, infermieri, psichiatri/psicologi..) che operano secondo metodologie di Trattamento Assertivo di Comunit\u00e0 (ACT) e Intensive Community Management (ICM). \nIl lavoro dell'equipe dovrebbe essere concepito fornendo supporto e servizi presso gli spazi abitativi della persona e la rete di sostegno che verr\u00e0 a costituirsi non deve avere limiti temporali prestabiliti, in quanto i diversi percorsi intrapresi sono adeguati alle caratteristiche e alle esigenze soggettive. Principio fondamentale del lavoro dell'equipe \u00e8, infatti, la valorizzazione delle scelte della persona, che pu\u00f2 esprimerle all'interno di un rapporto di fiducia, senza l\u2019ostacolo rappresentato dal timore del giudizio o dalla necessit\u00e0 di soddisfare richieste imposte dal servizio. \nIl lavoro dell'equipe, come previsto dall'approccio Housing First, deve orientarsi anche sul livello della comunit\u00e0, affinch\u00e9 l'integrazione dei soggetti nel territorio coinvolga anche il vicinato e il quartiere.\nDunque, la metodologia di intervento sociale proposta dall'Housing First si sostanzia sia di una dimensione individuale che ambientale. Rispetto a quella individuale, viene riconosciuta la capacit\u00e0 intrinseca della persona di riacquistare uno stato di benessere psico-fisico; a livello ambientale, la disponibilit\u00e0 di una casa, il supporto dell\u2019equipe, l\u2019integrazione sociale e il ritorno progressivo alla vita di comunit\u00e0, restituiscono alla persona il contatto con la realt\u00e0 relazionale e territoriale.\nSintetizzando per punti, i principi fondamentali promossi e caratterizzanti dell'Housing First sono:\nRisultati e limiti.\nL'applicazione dei principi e dei metodi proposti dall'Housing First ha prodotto risultati entusiasmanti nel contrasto all'homelessness. Proprio l'evidenza dei risultati e la loro costante verifica, secondo un approccio evidence-based, ha favorito la diffusione dei programmi di Housing First. \nTale successo \u00e8 stato misurato in funzione di alcuni indicatori, anche alla luce del confronto con il tradizionale modello staircase:\nNonostante l'evidenza dei buoni risultati realizzati dall'applicazione del modello Housing First, numerosi sono gli ambiti nei quali si aprono critiche e limiti di tale modello: \nLe origini.\nL\u2019approccio Housing First affonda le sue radici nel programma statunitense \"Pathways to Housing\" promosso nel 1992 dal dottor Sam Tsemberis, docente del Dipartimento di Psichiatria della University of Medicine di New York. Dall'osservazione e riflessione sulla diffusa combinazione tra sofferenza psichica e lo stato cronico di senza dimora, venne avviato un programma di inserimento immediato in appartamenti indipendenti a persone senza dimora croniche con problemi di salute mentale, supportate in maniera continuativa da un team di operatori socio-sanitari.\nI rapporti annui del programma Pathways to Housing evidenziarono fin da subito tassi di permanenza abitativa delle persone inserite negli appartamenti intorno all'80% e riduzione della sofferenza psichica e dell'uso di sostanze. L'approccio si rivel\u00f2 inoltre pi\u00f9 economico rispetto ai metodi di intervento fino ad allora utilizzati. \nDal programma Pathways to Housing si sono poi mossi i passi per il finanziamento da parte del Department of Housing and Urban Development degli Stati Uniti di altri programmi specifici, come il Supportive Housing Program ed il Shelter Plus Care Program. La pratica dell'Housing First \u00e8 attualmente riconosciuta quale migliore pratica per i governi e i servizi di contrasto alla condizione di senza dimora.\nLa diffusione del modello.\nL\u2019evidenza dei risultati dell'Housing First ha spinto ad una rapida diffusione di questo approccio anche oltre i confini statunitensi. Di fatto, non si assister\u00e0 ad una esatta replica del modello originario, ma ad un adattamento rispetto alle specifiche realt\u00e0 sociali, economiche, politiche e territoriali. Il modello Housing First si decliner\u00e0, dunque, compatibilmente al contesto sociale di riferimento, al profilo degli utenti, al sistema di welfare e ai sistemi sanitari, alla cultura organizzativa dei servizi sociali e, soprattutto, alla cornice politico-istituzionale a livello locale.\nPur potendosi riscontrare sfumature e connotati peculiari dell'applicazione dell'approccio nei vari contesti territoriali, affinch\u00e9 si possa parlare di Housing First devono potersi rinvenire un complesso di elementi, quali: \nAlla luce di tali elementi costitutivi, e a seconda di come questi prevalgono e si combinano, \u00e8 possibile operare una classificazione del modello Housing First. \nRispetto, ad esempio, alla tipologia dei servizi possono distinguersi tre forme di Housing First:\nAltre classificazioni dei modelli Housing First possono orientarsi in funzione della componente abitativa: \nEsperienze europee: \"Housing First Europe\".\nSu ispirazione del modello statunitense Pathways to Housing anche in Europa cominciano a realizzarsi e diffondersi esperienze di Housing First. \nParticolarmente rilevante \u00e8 il Progetto sperimentale Housing First Europe avviato il 1 agosto 2011 (e con previsione di \u201cchiusura\u201d a luglio 2013 per quanto concerne l'aspetto valutativo comparato) e finanziato dalla Commissione Europea, Direzione Generale Occupazione, affari sociali e l'inclusione, nel quadro del programma PROGRESS.\nLa sperimentazione proposta da questo progetto europeo consiste nella raccolta di esperienze di Housing First avviate in differenti citt\u00e0 europee ai fini di ricerca e valutazione comparativa di tali progetti.\nAi fini della comparabilit\u00e0, l'attenzione si \u00e8 rivolta a quei siti di prova che hanno adottato una definizione rigorosa di Housing First che richiama l'originario modello statunitense e dove sono riscontrabili alcuni elementi, quali: unit\u00e0 abitative autonome (ad esempio alloggi e non ostelli); forme di conduzione sicura da parte degli inquilini, target delle persone con problematiche di dipendenza o disagio psichico; servizi di sostegno proattivo; accettazione dell'alloggio non subordinata all'accettazione obbligatoria di un supporto.\nLe citt\u00e0 cos\u00ec individuate come \u201csiti prova\u201d sono Amsterdam, Budapest, Copenaghen, Glasgow e Lisbona, le cui esperienze favoriscono l'apprendimento reciproco rispetto ad altri cinque \"siti pari\": Dublino, Gand, G\u00f6teborg, Helsinki e Vienna. \nIl programma verte sul confronto dell'organizzazione locale dei progetti Housing First, dei criteri di accesso, del profilo dell'utenza, dei gradi di fedelt\u00e0 al modello originario, dei tempi di attuazione dei progetti, dei risultati conseguiti, dei tempi di permanenza in alloggio, dei servizi di supporto, dei costi, degli effetti sulla qualit\u00e0 di vita. \nTali valutazioni sono necessariamente da contestualizzarsi rispetto alle caratteristiche specifiche dei contesti nazionali e locali, dunque dei regimi di welfare all'interno dei quali i programmi di Housing First si inseriscono, il profilo della popolazione senza dimora, le sue caratteristiche e i percorsi che hanno indotto ad una vita in strada. \nLa valutazione comparativa promossa dalla sperimentazione europea \u00e8 orientata da una parte alla elaborazione di conclusioni sull'efficacia dell'approccio, ma anche all'apprendimento reciproco delle esperienze, aprendo cos\u00ec una riflessione sulle potenzialit\u00e0, i limiti e le possibilit\u00e0 di miglioramento dell'approccio. Nello scenario europeo potranno cos\u00ec essere discusse e analizzate differenze di metodo e elaborate buone prassi e soluzioni per affrontare sfide e problematiche comuni, quali ad esempio il tipo di alloggio disponibile, l'intensit\u00e0 del sostegno fornito, le difficolt\u00e0 e i successi per il reperimento dell'alloggio, la gestione dei rischi finanziari, le ricadute degli utenti, i rapporti con il quartiere. \nEntrando nel merito dell'analisi dei risultati, \u00e8 doveroso premettere che sono riscontrabili delle differenze nella raccolta e nei metodi di valutazione dei dati da parte dei vari progetti nelle diverse citt\u00e0 europee. \nAi fini della valutazione comparativa si \u00e8 dato rilievo, pertanto, ad una serie di criteri fondamentali comuni in tutti i siti di prova: numeri e profilo degli utenti del servizio (et\u00e0, sesso, etnia, luoghi di nascita, nazionalit\u00e0, struttura familiare, status occupazionale, reddito, storia abitativa), esigenze di sostegno e le sue variazioni nel tempo, sostegno ricevuto, grado di soddisfazione degli utenti, stabilit\u00e0 abitativa, variazioni nella qualit\u00e0 di vita, integrazione comunitaria, costi e gli effetti finanziari, specifici effetti positivi. \nOsservando i macro-risultati raccolti nel Final Report Housing First\u2013 e rinviano per approfondimenti anche ai singoli rapporti delle citt\u00e0 europee - emerge che le cinque citt\u00e0 test hanno raggiunto risultati soddisfacenti su vari fronti, con l'eccezione di Budapest, dove non si sono adeguatamente applicati i principi e la metodologia di intervento dell'Housing First. \nPer quanto riguarda il tasso di stabilit\u00e0 abitativa, a due anni dall\u2019inserimento della persona nell\u2019appartamento, questo si stanzia tra l'80% (come nel caso di Lisbona) e il 90% dei casi (come nel caso di Amsterdam, Copenaghen e Glasgow).\nPercentuali elevate possono riscontrarsi anche per quel che concerne il grado di soddisfazione dell'utenza per le soluzioni abitative, con migliori risultati per coloro che hanno sperimentato la possibilit\u00e0 di abitare in appartamenti singoli (scattered housing). La soddisfazione per la nuova condizione di vita \u00e8 strettamente connessa anche al godimento di una sensazione di privacy, di comfort, di tranquillit\u00e0, senso di appartenenza e controllo dello spazio. \nSeppur altri aspetti del miglioramento della qualit\u00e0 di vita, quali l\u2019uso di droga e alcol, miglioramenti nella salute mentale, reinserimento lavorativo e integrazione sociale, necessitino di lunghi tempi di valutazione, in quattro delle cinque citt\u00e0 test la qualit\u00e0 della vita risulta migliorata in media nel 70% dei casi. Tale valutazione \u00e8 da stimarsi in funzione alla diminuzione o interruzione dell\u2019uso di sostanze, alla diminuzione degli accessi al pronto soccorso, ai servizi psichiatrici e in carcere, la ripresa dei rapporti con i propri familiari e miglioramenti nella salute mentale. \nDifformit\u00e0 nei risultati tra le varie citt\u00e0 europee possono riscontrarsi rispetto all'integrazione comunitaria (casi in cui le attivit\u00e0 di integrazione, come la frequentazione di locali pubblici, negozi, chiese, centri sportivi \u00e8 stata molto buona, mentre in altri poco intensa) e sul risparmio dei costi del progetto di Housing First, da confrontarsi con il costo di altri programmi gi\u00e0 esistenti. \nI risultati positivi di quattro dei cinque siti prova emersi dalla valutazione e dalla comparazione delle esperienze europee mostrano che l'approccio dell'Housing First deve essere raccomandato come metodo efficace di contrasto all'homelessness. L'Housing First ha, infatti, evidenziato come la maggior parte del gruppo target, comprese le persone con gravi problemi di dipendenza, siano in grado di vivere e mantenere un'abitazione. Affinch\u00e9 il modello dell'Housing First possa risultare effettivamente efficace \u00e8 importante che siano seguite raccomandazioni riconducibili ai principi fondamentali di questo approccio. Come emerso anche dalla comparazione europea, infatti, gli insegnamenti appresi e le sfide da affrontare riguardano il rapido accesso alle abitazioni, il reperimento possibilmente di abitazioni sparse e indipendenti, la copertura delle spese di alloggio e di soggiorno a lungo termine, il supporto alla persona da parte di un'equipe multidisciplinare, il lavoro di comunit\u00e0 e il cambiamento dei tradizionali rapporti di potere tra servizi ed utenti.\nEsperienze italiane.\nAnche l'Italia ha raccolto la scia di cambiamento innescata dai nuovi approcci di contrasto alla grave emarginazione vedendo sorgere sperimentazioni dell'Housing First a livello locale, frutto dell'iniziativa di differenti attori, data l'assenza sia di un Programma nazionale che di un Reddito minimo (motivo per il quale l'Italia non \u00e8 stata inclusa nella sperimentazione europea). \nIl Network Housing First Italia.\nL'introduzione organica in Italia dei principi e metodi dell'Housing First \u00e8 stata guidata dalla Federazione Italiana Organismi per le Persone Senza Dimora (fio.PSD) che ha avviato un percorso di accompagnamento alla sperimentazione dei programmi di Housing First.\nScopo del percorso \u00e8 diffondere una nuova cultura per un abitare sociale sostenibile ed inclusivo volto a superare il problema dell\u2019homelessness attraverso soluzioni innovative e sperimentali che utilizzano i principi dell\u2019Housing First. \nLa fio.PSD ha infatti promosso la costituzione del Network Housing First Italia, istituitosi nel marzo 2014 a Torino e che nel 2016 contava oltre 50 aderenti tra associazioni, cooperative sociali, fondazioni, comuni e servizi sociali pubblici, in tutto il territorio nazionale ( 28 al nord, 5 al centro e 18 nel Sud e nelle Isole). Trattasi di una rete di soggetti pubblici, privati e del privato sociale (nella maggior parte dei casi enti religiosi e del non profit) che, da anni impegnati nei loro territori nel contrasto alla povert\u00e0 estrema, hanno deciso di sperimentare l\u2019approccio Housing First seguendo un percorso di accompagnamento e supervisione scientifica. Ci\u00f2, inoltre, favorisce il confronto, lo scambio e la diffusione di conoscenze, sfide e opportunit\u00e0 della nuova metodologia, nel tentativo anche di definire linguaggi e strumenti da condividere a livello nazionale. \nSecondo le indicazioni elaborate dalla fio.PSD per avviare un programma di Housing First, gli enti interessati sono chiamati in primo luogo a conoscere e condividere i contenuti del Programma Nazionale per la sperimentazione dell\u2019Housing First in Italia promosso da fio.PSD, quale ente di coordinamento del Network Housing First, e dunque il rispetto di principi, target e metodi dell'approccio Housing First.\nSi richiede poi un impegno formale, attraverso un Contratto con fio.PSD che prevede come requisiti fondamentali la possibilit\u00e0 di disporre degli appartamenti per la sperimentazione nei quali avviare percorsi di Housing First; la disponibilit\u00e0 di impegnare almeno una persona del proprio staff nel Network Housing First, la garanzia di un impegno economico che offre il diritto a partecipare ad un percorso costante di accompagnamento, supervisione e valutazione. \u00c8 prevista, infatti, l'adesione al Training proposto da fio.PSD di accompagnamento nella sperimentazione e nella valutazione scientifica della sperimentazione.\nL'ente territoriale interessato a sperimentare un programma Housing First sul proprio territorio dovr\u00e0, dunque, operare una mappatura dei bisogni, individuando gli utenti target di riferimento per la sperimentazione Housing First e una mappatura delle unit\u00e0 immobiliari, individuando almeno tre unit\u00e0 (possibilmente appartamenti medio-piccoli, situati in zone centrali della citt\u00e0) disponibili sul mercato pubblico o privato a prezzi calmierati. Fondamentale \u00e8 la formazione di un'equipe multidisciplinare di operatori che dovr\u00e0 operare secondo i modelli di intervento diffusi nei programmi Housing First (Assertive Community Treatment \u2013 ACT ; Intensive Case Management \u2013 ICM). \nIl Comitato Scientifico del Network Housing First Italia, ora Comitato Scientifico di fio.PSD, si impegna nelle attivit\u00e0 di formazione sul metodo Housing First, nell'accompagnamento e supervisione delle esperienze locali di applicazione del modello e in approfondimenti e analisi valutativa sull\u2019efficacia, efficienza l'impatto dei programmi attuai. Si occuper\u00e0, inoltre, di promuovere e implementare partnership nazionali, europee ed internazionali sui temi propri dell\u2019Housing First.\nNel corso del 2017 la fio.PSD ha promosso il II Workshop Fotografico dal titolo \"Housing First\" i cui risultati hanno dato origine ad una mostra e ad un volume fotografico.\nProgetti in Italia.\nOsservando i programmi di Housing First avviati in Italia, possiamo riscontrare delle differenze legate al profilo dei soggetti coinvolti, al reperimento di risorse e finanziamenti, alle modalit\u00e0 organizzative del progetto; differenze che rispecchiano il carattere eterogeneo e fortemente territoriale del nostro sistema di welfare. \nAltre differenze possono riscontrarsi nell'adozione del modello Housing First e dunque nella declinazione territoriale delle sperimentazioni; alcune delle quali hanno mantenuto fede al modello tradizionale, altre invece hanno saputo adattare la filosofia e i principi di fondo al contesto di riferimento.\nTra i principali progetti attivati possiamo menzionare:"}
{"id": "7640477", "revid": "729019", "url": "https://it.wikipedia.org/wiki?curid=7640477", "title": "Regioni dell'Irlanda per indice di sviluppo umano", "text": "Questa \u00e8 una lista delle NUTS3 dell'Irlanda per indice di sviluppo umano 2019."}
{"id": "7640478", "revid": "96758", "url": "https://it.wikipedia.org/wiki?curid=7640478", "title": "Nikola Dabanovic", "text": ""}
{"id": "7640480", "revid": "104458", "url": "https://it.wikipedia.org/wiki?curid=7640480", "title": "Luigi Faure", "text": "Biografia.\nNato a Sauze d'Oulx, in provincia di Torino, nel 1901, a 23 anni prese parte ai primi Giochi olimpici invernali, quelli di , nel trampolino normale, unica gara di salto con gli sci in programma, terminando 17\u00ba con 14.010 punti.\nAi campionati italiani di salto con gli sci vinse 3 ori e 1 argento nel trampolino normale, a quelli di combinata nordica 6 ori nell'individuale e a quelli di sci di fondo 2 argenti nella 18 km.\nNel 1940 fond\u00f2 la \"Faure Sport\", azienda di prodotti per lo sci.\nMor\u00ec nel settembre 1974, a 73 anni."}
{"id": "7640481", "revid": "81195", "url": "https://it.wikipedia.org/wiki?curid=7640481", "title": "Anastasia Guzhenkova", "text": ""}
{"id": "7640502", "revid": "767487", "url": "https://it.wikipedia.org/wiki?curid=7640502", "title": "Atomkraft", "text": "Gli Atomkraft sono una band heavy metal inglese che faceva parte della New Wave Of British Heavy Metal. Si formarono a Newcastle upon Tyne nel 1979 e si sciolsero nel 1988. Il loro approccio in \"Total Metal\" si trovava a met\u00e0 strada tra band NWOBHM come Mot\u00f6rhead e Venom, e gruppi punk rock come The Dickies, ma anche tra lo sviluppo del Thrash Metal dei primi Exodus e degli Slayer. La band successivamente \u00e8 stata riformata nel 2005.\nStoria.\nInizi sotto il nome Moral Fibre (1979-1981).\nLe radici degli Atomkraft risalgono all'estate del 1979, quando Tony 'Demolition' Dolan e Paul Spillett si unirono con l'intenzione di formare una band. Inizialmente, suonando sotto il nome di Moral Fibre e facendo punk rock, reclutarono i chitarristi Ian Legg e Chris Taylor. Ian Legg poi lasci\u00f2 la band per essere sostituito da Sean Drew che a sua volta avrebbe successivamente lasciato la band. Tuttavia la band ha continuato a funzionare come un trio.\nCambio del nome e rilascio delle demo \"Atomkraft\" e \"Demon\" (1981).\nAl ritorno da un viaggio a Brema, in Germania, il chitarrista Chris Taylor si present\u00f2 davanti ai suoi compagni di band con alcuni distintivi con lo slogan ambientale \"Atomkraft, Nein Danke!\" (Energia nucleare, No grazie!). Cos\u00ec il resto dei componenti apprezz\u00f2 il modo in cui la parola \"Atomkraft\" suonava e cos\u00ec lo adottarono come nome della band, credendo che si adattasse al nuovo sound \"etal\" che poi avrebbero inseguito. Nel tentativo di fare qualcosa di pi\u00f9 metal e meno punk la band si sbarazz\u00f2 di Chris.\nDopo aver provato un paio di chitarristi, la formazione trov\u00f2 stabilit\u00e0 con Steve White, che Tony conosceva fin dal suo corso d'arte al college. Un altro membro della classe artistica di Tony, Mark Irvine, si un\u00ec al basso. Con Tony alla chitarra ritmica e alla voce e Paul alla batteria, la nuova line-up suon\u00f2 in quattro spettacoli. Sfortunatamente, i genitori di Mark disapprovarono il suo look da metallaro e il suo stile di vita, e ci\u00f2 lo persuase a lasciare la band. Cos\u00ec Tony torn\u00f2 al basso e la band fu in grado di continuare a suonare.\nNel 1981 la band registr\u00f2 la demo di quattro canzoni intitolata \"Demon\" agli studi Impulse Studios, finanziata dal membro della band Paul Spillett, che era l'unico a lavorare all'epoca e con l'aiuto di Keith Nicol. Questa fu la loro prima vera e propria demo, anche se la limitazione del tempo e un registratore a 2 tracce diedero risultati piuttosto negativi. Tuttavia, la band si esercit\u00f2 molto, acquisendo esperienza continuando a suonare dal vivo.\nTotal Metal (1983).\nAll'inizio del 1983, gli Atomkraft tornarono negli Impulse Studios per registrare un'altra demo. In base a quanto appreso dalla loro precedente esperienza, decisero di registrare solo 2 tracce per la demo \"Total Metal\", con l'omonima title track e \"Death Valley\". Steve pass\u00f2 una copia della demo a Sam Kress, che gestiva una stazione radio e una rivista intitolata \"Whiplash\". A Sam piacque la demo e promise di presentare la band nella sua rivista. Tuttavia, verso la fine del 1983, Steve lasci\u00f2 la band per motivi personali. Tony rimase solo a chiedersi cosa fare. Per coincidenza fu invitato a stare con sua sorella in Canada per aiutarla con i suoi due bambini, mentre lei stava studiando. Con Tony in stato di disoccupazione e la band in pausa, accett\u00f2 la sua offerta.\nTrasferimento in Canada da parte di Tony Dolan (1984).\nNel 1984 Paul Spillett si un\u00ec a Tony in Canada. Tony fu ulteriormente ispirato quando ricevette una copia della rivista contenente la recensione che Sam Kress promise. La recensione present\u00f2 gli Atomkraft in una luce molto positiva e vide anche altre band come Venom, Raven, Metallica, Anthrax e Megadeth. Spronato da tutto ci\u00f2, Paul e Tony iniziarono a scrivere materiale e tornarono in Inghilterra alla fine del 1984 per cercare un chitarrista. Pi\u00f9 tardi litigarono a causa di una ragazza che si contesero e divisero le strade del loro sodalizio musicale.\nPubblicazione della demo \"Pour the Metal In\" e rilascio del primo album \"Future Warriors\" (1985).\nMentre visitava la Neat Records per vedere se qualcuno poteva consigliare un batterista, Tony incontr\u00f2 Cronos dei Venom che lo inform\u00f2 che Ged \"Wolf\" Cook (il fratello del manager di Venom) stava cercando una band, dal momento che aveva appena lasciato i Tysondog. Tony e Ged si unirono iniziando a fare audizioni per un chitarrista, ma inizialmente non ebbero molta fortuna. Poi un chitarrista di 16 anni, Rob Mathew, fu raccomandato come un grande chitarrista e cos\u00ec si incontrarono tutti. Fortunatamente andarono d'accordo e questa divenne la nuova formazione degli Atomkraft. Cos\u00ec la band inizi\u00f2 a lavorare sul nuovo materiale che Tony stava scrivendo, e contin\u00f2 a registrare la demo di \"Pour the Metal In\" presso lo studio di registrazione della Neat Records. La demo conteneva 3 brani: \"Pour the Metal In\", \"Burn in Hell\" e \"Carousel\" e venne inviata a varie fanzine, ricevendo una buona risposta. Anche Dave Woods della Neat Records ascolt\u00f2 la demo ed in seguito offr\u00ec alla band un accordo, per il quale inizi\u00f2 a lavorare sull'album successivo che si sarebbe intitolato \"Future Warriors\".\nRegistrato per un paio di settimane e prodotto da Keith Nichol, Future Warriors fu rilasciato nel settembre 1985. Nonostante ottenne una recensione particolarmente negativa da parte della rivista Kerrang!, altre recensioni furono pi\u00f9 positive e la band ricevette ulteriori richieste di interviste. La band apr\u00ec anche per gli Slayer al Marquee Club, dove le apparecchiature difettose portarono la band a mandare in frantumi l'apparecchiatura dopo soli tre pezzi. Nonostante questo, alla band fu chiesto di partecipare al progetto del tour Venom/Exodus.\nAbbandono da parte di Tony Dolan e pubblicazione dell'EP Queen of Death (1986).\nDopo la fine del tour Venom/Exodus, gli Atomkraft prepararono e registrarono un nuovo EP, con i brani \"Your Mentor\" sul lato A e \"Demolition\", \"Funeral Pyre\" e \"Mode III\" sul lato B. Sfortunatamente, l'EP non fu rilasciato in questa forma, a causa di un dissenso sviluppatosi nel gruppo a causa delle discussioni sulla gestione.\nTony voleva utilizzare i servizi di una societ\u00e0 con sede a Londra, mentre Ged e Rob volevano utilizzare il management dei Venom. Il disaccordo non poteva essere risolto e cos\u00ec Tony lasci\u00f2 la band.\nCos\u00ec la Neat Records, rilasci\u00f2 la traccia \"Your Mentor\" come parte della cassetta promozionale di Powertrax, mentre le tracce vocali delle altre sessioni di \"Your Mentor\" furono ri-registrate da Ian Davison-Swift di Avenger. DC Rage (Darren Cook of Avenger) fu inserito come bassista e furono registrate due nuove tracce, con i nuovi quattro pezzi, \"Queen of Death\" e \"Protector\" (sebbene Alan Hunter di Tysondog avesse originariamente contribuito alla voce \"Protector\" ). Nell'ottobre del 1986 \u00e8 stato pubblicato il rinominato Queen of Death EP con la title track e \"Protector\" sul lato A, e \"Demolition\", \"Funeral Pyre\" e \"Mode III\" sul lato B. Le immagini sul retro della copertina mostrano la formazione di Ged, Rob, Ian e D.C. Rage anche se questa line-up non si \u00e8 mai esibita dal vivo. Una re-registrazione del brano \"Future Warriors\", con Ian alla voce, fu anche concessa in licenza per l'inclusione futura in una compilation. Tuttavia tracce dell'album come \"Demolition\" e \"Funeral Pyre\" furono interamente composte da Tony Dolan prima che lasciasse la band. Con gli impegni del tour in fila per la band, Tony fu invitato a ricongiungersi alla band come chitarrista ritmico, rendendo gli Atomkraft una band da 5 componenti per i loro prossimi spettacoli.\nScioglimento (1988).\nLa band ampliata a 5 componenti intraprese un tour europeo nel 1988 con i Nasty Savage e gli Exumer, dando vita a un concerto \"unico\" (per il momento) a Katowice, in Polonia, allo Spodek Stadium. Questo spettacolo fu registrato per la TV / video in diretta. Al termine del tour, Tony ricevette un'offerta per entrare nei Venom come sostituto di Cronos e nonostante i tentativi di Ged di reclutare sostituti, la band si sciolse nel 1988.\nRipresa dell'attivit\u00e0 per volere di Tony \"Demolition Man\" Dolan (2005-oggi).\nNel 2004 la Sanctuary Records (che precedentemente aveva acquisito il vecchio catalogo della Neat Records) pubblic\u00f2 un'antologia Atomkraft. Con rinnovato interesse per la band, Tony riform\u00f2 gli Atomkraft per alcune date live nel 2005 e un possibile nuovo album. La line-up del 2005 incluse Payre Hulkoff (dalla band industrial svedese Raubtier) alla chitarra e Steve Mason alla batteria. Tuttavia, questa line-up non rilasci\u00f2 alcun nuovo materiale.\nGli Atomkraft non ebbero attivit\u00e0 reali durante gli anni successivi, nonostante le costanti voci riguardo ad un possibile nuovo album. Infine, un EP contenente nuovo materiale usc\u00ec nel 2011 sull'etichetta underground austriaca W.A.R. Productions. Questo EP si chiam\u00f2 Cold Sweat e conteneva tre brani inediti registrati in una session con membri della lineup del 2005 pi\u00f9 una cover dei Thin Lizzy del famoso brano \"Cold Sweat\", con il chitarrista australiano Joe Matera in assolo di chitarra.\nDopo l'uscita del Cold Sweat EP, Tony Dolan ha reclutato una nuova line-up e ha fatto una data a Londra con il moniker Atomkraft nel 2011, eseguendo brani classici e canzoni del nuovo EP. La line-up del 2011 ha incluso Kraen Maier e Rich Davenport sulle chitarre, oltre a Paul Caffrey (dei Gama Bomb) alla batteria.\nQuesta line-up degli Atomkraft (tranne Rich Davenport) ha eseguito l'album Future Warriors nella sua interezza a marzo 2014 alla seconda edizione del Brofest, un festival NWOBHM con sede a Newcastle upon Tyne. L'ex chitarrista dei Venom Jeff \"Mantas\" \u00e8 apparso come ospite durante il concerto.\nUn nuovo album di compilation, chiamato Looking Back To The Future, \u00e8 stato pubblicato nel 2014 dall'etichetta italiana Minotauro Records. Contiene demo essenzialmente inedite e tracce dal vivo di ogni epoca della storia della band."}
{"id": "7640505", "revid": "111102036", "url": "https://it.wikipedia.org/wiki?curid=7640505", "title": "Iarda quadra", "text": "La iarda quadra \u00e8 un'unit\u00e0 di misura di superficie del sistema imperiale britannico, un tempo usata nella maggior parte del mondo di lingua inglese, ma oggi generalmente sostituita dal metro quadrato, anche se \u00e8 ancora sporadicamente usata negli Stati Uniti d'America, nel Regno Unito, in Canada, in Pakistan ed in India. \u00c8 definita come area di un quadrato di una iarda per lato (3 piedi, 36 pollici, 0.9144 metri).\nSimboli.\nNon vi sono simboli universalmente riconosciuti ma vengono usati tutti quelli indicati sotto:\nConversioni.\nUna iarda quadra \u00e8 equivalente a:"}
{"id": "7640506", "revid": "36426", "url": "https://it.wikipedia.org/wiki?curid=7640506", "title": "Madonna di Poggio Bretta", "text": ""}
{"id": "7640507", "revid": "767487", "url": "https://it.wikipedia.org/wiki?curid=7640507", "title": "Giovanni Dattari", "text": "Biografia.\nDopo la morte del padre la famiglia di Dattari si trasfer\u00ec nel 1875 in Egitto, dove ebe successo come commerciante di antichit\u00e0 e di monete.\nDal 1891 al 1903 Dattari raccolse una collezione oltre 25.000 monete antiche. Rilevante il gruppo di 6411 monete della zecca di Alessandria, che Dattari document\u00f2 nel 1901 nel suo lavoro \"Numi Augg. Alexandrini.\" Nel 1920 Dattari don\u00f2 gran parte della sua collezione al Museo Nazionale Romano. Dopo la sua morte il resto della collezione and\u00f2 venduto. Dattari era sposato e aveva due figli.\nQuando nel 1902 furono trovati i medaglioni di Abukir e cinque erano stati acquisiti dal M\u00fcnzkabinett Berlin, Dattari dubit\u00f2 dell'autenticit\u00e0 dei medaglioni, ma le sue opinioni furono respinte da Heinrich Dressel, direttore del M\u00fcnzkabinetts.\nDattari realizz\u00f2 a matita i calchi di tutte le sue monete alessandrine, disegni che sono sopravvissute fino ad oggi e sono stati pubblicati nel 2007 da Adriano Savio."}
{"id": "7640510", "revid": "1543377", "url": "https://it.wikipedia.org/wiki?curid=7640510", "title": "Mario Cavalla", "text": "Biografia.\nNato nel 1901, a 23 anni prese parte ai primi Giochi olimpici invernali, quelli di , nel trampolino normale, unica gara di salto con gli sci in programma, terminando 19\u00ba con 12.605 punti.\nAi campionati italiani vinse 1 argento nel trampolino normale."}
{"id": "7640511", "revid": "486946", "url": "https://it.wikipedia.org/wiki?curid=7640511", "title": "Nikolaj Kusmi\u010d Ivanov", "text": ""}
{"id": "7640514", "revid": "977683", "url": "https://it.wikipedia.org/wiki?curid=7640514", "title": "Euphractinae", "text": "Euphractinae \u00e8 una sottofamiglia di armadilli della famiglia Chlamyphoridae, contenente i seguenti generi:\nTra i generi estinti si possono annoverare \"Paleuphractus\", \"Doellotatus\", \"Proeuphractus\" e \"Macroeuphractus\". \nUn'indagine sul DNA mitocondriale ha concluso che Euphractinae \u00e8 il gruppo gemello di un clade costituito da Chlamyphorinae (clamidoferi) e Tolypeutinae (armadilli giganti, armadilli a tre bande e armadilli dalla coda molle) insieme agli estinti gliptodonti."}
{"id": "7640515", "revid": "1452073", "url": "https://it.wikipedia.org/wiki?curid=7640515", "title": "Shiori Izawa", "text": ""}
{"id": "7640524", "revid": "486946", "url": "https://it.wikipedia.org/wiki?curid=7640524", "title": "Societ\u00e0 Sportiva Akragas Citt\u00e0 dei Templi", "text": ""}
{"id": "7640528", "revid": "287204", "url": "https://it.wikipedia.org/wiki?curid=7640528", "title": "Luna Blaise", "text": "Ha iniziato a recitare all'et\u00e0 di sei anni con un piccolo cameo nel film del 2008, \"Vicious Circle\". Nel 2013, \u00e8 stata scritturata nel film d'arte \"Memoria\", prodotto da James Franco, che ha recitato nel film.\nBiografia.\nNata a Los Angeles \u00e8 la figlia del regista Paul Boyd e di Angelyna Martinez.\nHa iniziato a lavorare professionalmente all'et\u00e0 di 5 anni facendo pubblicit\u00e0 e apparendo in varie campagne pubblicitarie di marchi che includevano McDonald's, KFC, Dunkin Hines, Target, Gap e Juicy Couture, solo per citarne alcuni.\nFin dalla tenera et\u00e0 i suoi genitori e amici di famiglia hanno osservato che Luna aveva un naturale amore per la recitazione. Dal momento in cui ha potuto parlare, ha sempre orchestrato trame e creato personaggi emozionanti da dare vita. Ha sempre amato vestirsi e impegnarsi in ruoli drammatici.\nCarriera.\nNel 2013 \u00e8 stata scritturata nel ruolo di Nina nel film indipendente \"Memoria\" basato sulla raccolta di racconti \"Palo Alto: Stories by Franco\" di James Franco, che \u00e8 anche produttore esecutivo.\nNel 2014 ha fatto il suo debutto televisivo nella serie della ABC, \"Fresh Off the Boat\", dove interpreta Nicole. Grazie a questo ruolo, nel 2016, riesce a vincere il Young Artist Awards, per la Giovane attrice ricorrente (14-21 anni).\nDopo una serie di altre apparizioni, nel 2018, ottiene il ruolo principale di Olive Stone nella serie televisiva della NBC, \"Manifest\"."}
{"id": "7640530", "revid": "1869172", "url": "https://it.wikipedia.org/wiki?curid=7640530", "title": "Pietro Bruno Cattaneo", "text": "Biografia.\nLaureato in giurisprudenza, \u00e8 iscritto all\u2019ordine degli avvocati di Milano.\nImprenditore nel campo della grande distribuzione, in giovent\u00f9 arriv\u00f2 alla pallavolo dopo essere transitato per diversi altri sport.\nFu tra i soci fondatori della Pallavolo Zenit, club femminile milanese che poi, attraverso vari cambi societari e confluenze, giunse fino all\u2019inglobamento nella polisportiva Pro Patria Milano raggiungendo la serie A2.\nL\u2019ingresso in Federazione \u00e8 del 1994 come membro e, poi, presidente, della commissione tesseramento atleti; nel 1996 fu eletto consigliere, carica rinnovata per i quattro quadrienni olimpici successivi, e nel 2012 divenne anche vicepresidente federale.\nDal 26 febbraio 2017 \u00e8 succeduto a Carlo Magri come presidente della Federvolley.\nAlla sua gestione vanno ascritti, tra gli uomini, l\u2019argento maschile alla Grand Champions Cup 2017 e l\u2019oro ai Giochi del Mediterraneo 2018, mentre a livello femminile figurano due argenti, nel World Grand Prix 2017 e al campionato mondiale 2018.\nMantiene la carica di presidente della Fipav per un quadriennio, fino al 10 marzo 2021, quando gli succede il suo vice Giuseppe Manfredi."}
{"id": "7640535", "revid": "300067", "url": "https://it.wikipedia.org/wiki?curid=7640535", "title": "Luigi Bernasconi (sciatore)", "text": "Biografia.\nNato a Sankt Moritz, in Svizzera, nel 1910, a 18 anni prese parte ai Giochi olimpici di , nel trampolino normale, unica gara di salto con gli sci in programma, terminando 33\u00ba con punti.\nAi campionati italiani vinse 1 oro nel trampolino normale.\nMor\u00ec nel 1970, a 60 anni."}
{"id": "7640549", "revid": "228587", "url": "https://it.wikipedia.org/wiki?curid=7640549", "title": "The Very Best of Cream", "text": "The Very Best of Cream \u00e8 un album raccolta del gruppo rock britannico Cream, pubblicato nel 1995; da non confondersi con \"\" del 1983."}
{"id": "7640559", "revid": "92723", "url": "https://it.wikipedia.org/wiki?curid=7640559", "title": "Brunonidi", "text": "I Brunonidi sono una famiglia nobile della Sassonia, che nel X e XI secolo deteneva dei domini in Ostfalia (intorno a Braunschweig) e Frisia.\nOrigini.\nI Brunonidi affermano di essere discendenti del duca Bruno di Sassonia (\u2020 880) figlio maggiore Liudolfo, appartenente alla dinastia ottoniana. Questo rapporto di parentela \u00e8 considerato fattibile in quanto i nomi Bruno e Liudolfo sono portati dai Brunonidi e i loro domini sono nella stessa regione di quelli dei primi Liudolfidi. I contemporanei sembrano aver considerato i Brunonidi come una linea maschile parente dei re ottoniani, come dimostra la candidatura per il titolo reale di Bruno I, conte di Brunswick. Tuttavia, nulla dimostra che i Brunonidi fossero parenti dei Liudolfidi, perch\u00e9 non si sa nulla dei figli del duca Bruno. \nI pi\u00f9 antichi domini dei Brunonidi erano situati nel Derlingau, da cui estesero la loro area di influenza ai paesi limitrofi. La citt\u00e0 di Brunswick, situata a ovest di Derlingau, divent\u00f2 il centro della contea nel IX o X secolo; secondo la leggenda, Brunswick, il cui nome significa letteralmente \"la citt\u00e0 di Bruno\", fu fondata da un brunonide di nome \"Bruno\", senza sapere quale. La loro contea era conosciuta come la contea di Brunswick. Il pi\u00f9 antico brunonide (in tedesco: \"brunoner\") \u00e8 il conte Liudolfo, citato nel 942. Il primo membro certo della famiglia \u00e8 Bruno I, conte di Brunswick, attestato dal 991. Il conte Bruno tent\u00f2, senza successo, di succedere a Ottone III, imperatore del Sacro Romano Impero nel 1002, come re dei Romani. Nel 1067, il nipote di Bruno Egberto I di Mei\u00dfen, ricevette il margraviato di Mei\u00dfen dall'imperatore Enrico IV. Suo figlio, Egberto II, si oppose allo stesso sovrano e perdette i suoi diritti sul margraviato di Mei\u00dfen e la Frisia. \nLa morte di Egberto II di Mei\u00dfen segn\u00f2 la fine della linea dei Brunonidi. La sorella di Egberto II, Gertrude di Brunswick, ebbe una figlia con il suo secondo marito, Enrico, margravio di Frisia, della casata di Northeim. Questa figlia, Richenza di Northeim (\u2020 1141), spos\u00f2 Lotario II di Supplimburgo, duca di Sassonia, che divent\u00f2 imperatore. La loro figlia Gertrude (\u2020 1143), spos\u00f2 Enrico X, duca di Sassonia e il duca di Baviera, membro della casata dei Welfen. Attraverso questa linea dei Welfen, eredit\u00f2 i domini dei Brunonidi intorno a Brunswick, che controllarono fino al XX secolo."}
{"id": "7640566", "revid": "1784492", "url": "https://it.wikipedia.org/wiki?curid=7640566", "title": "Nogometni klub Samobor", "text": "Il Nogometni klub Samobor, conosciuto semplicemente come Samobor, \u00e8 una squadra di calcio di Samobor, una cittadina nella regione di Zagabria (Croazia).\nStoria.\nLa squadra viene fondata il 1\u00ba luglio 1925 col nome di H\u0160K Samobor (\"Hrvatski \u0160portski Klub Samobor\") dalle ceneri del concittadino \u0160K Oki\u0107 (classe 1921).\nLa prima partita viene disputata a Bre\u017eice e si conclude con una vittoria. Il primo campo da gioco viene trovato nei pressi del vecchio mattonificio a Samobor. Dal 1926 \u00e8 membro della \"Zagreba\u010dkog Podsaveza\" (sottofederazione di Zagabria), ma solo dalla stagione 1934-35 gareggia regolarmente.\nDurante gli anni della Jugoslavia socialista il Samobor non si spinge mai oltre la terza divisione. Una sola volta si qualifica per la coppa nazionale: nel 1985-86, ma viene subito eliminato dal .\nNella Croazia indipendente viene inserito nella 2. HNL, la seconda divisione, e nel 1997 - grazie a due promozioni consecutive - raggiunge il punto pi\u00f9 alto della sua storia conquistando la promozione in 1. HNL.\nL'esperienza in prima divisione dura solo una stagione (1997-98), poi \"ritorna nei ranghi\", e da allora milita soprattutto in terza serie. Attualmente milita nella \"\", girone interregionale di quarta divisione che raggruppa le squadre provenienti da Zagabria, da Karlovac, da Krapina e da Sisak.\nStrutture.\nStadio.\nIl Samobor disputa le partite interne al \u0160portski centar, conosciuto anche come Gradski Stadion (stadio cittadino). Ha una capienza di 5000 posti."}
{"id": "7640572", "revid": "329581", "url": "https://it.wikipedia.org/wiki?curid=7640572", "title": "Milano-Torino 1970", "text": "La Milano-Torino 1970, cinquantaseiesima edizione della corsa, si tenne il 7 marzo 1970. Fu vinta dall'italiano Luciano Armani."}
{"id": "7640577", "revid": "200568", "url": "https://it.wikipedia.org/wiki?curid=7640577", "title": "Monte Defiance", "text": ""}
{"id": "7640578", "revid": "729019", "url": "https://it.wikipedia.org/wiki?curid=7640578", "title": "Canadian Vickers Varuna", "text": "Il Canadian Vickers Varuna fu un idrovolante da collegamento a scafo centrale, quadriposto, bimotore, biplano, sviluppato dall'azienda aeronautica canadese Canadian Vickers Limited negli anni venti del XX secolo e costruito in piccola serie.\nStoria del progetto.\nDopo aver acquistato il modello Vedette nel 1925, la Royal Canadian Air Force emise la specifica C/3/25 per un aereo pi\u00f9 grande, che doveva essere bimotore. Il progetto del nuovo aereo, designato Varuna, doveva essere capace di trasportare sette persone e attrezzature varie nelle aree dove si sviluppavano gli incendi boschivi, ed essere equipaggiato con due propulsori Wright J-4 Whirldwind da . L'ufficio tecnico della Canadian Vickers Aircraft Ltd. elabor\u00f2 il precedente progetto del Vedette, terminando il nuovo nel corso del 1925. Il prototipo (matricola G-CYGV) and\u00f2 in volo per la prima volta nelle mani del collaudatore Squadron Leader W.R. Kenny il 22 ottobre, decollando dal fiume San Lorenzo. Le prove continuarono poi a Rockcliffe con il Flight Lieutenant R.S. Bill Grandy, e l'aereo entr\u00f2 ufficialmente in servizio con la designazione Varuna Mk.I. il 2 giugno 1926. L'aereo soddisfaceva in pieno i requisiti, e secondo la nuova specifica C/3/26 ne vennero ordinati 7 esemplari di una versione migliorata, denominata Varuna Mk.II, equipaggiata con propulsori Armstrong Siddeley Lynx IV da per motivi di standardizzazione.\nDescrizione tecnica.\nIl Canadian Vickers Varuna era un idrovolante dall'impostazione, per l'epoca, classica: configurazione a scafo centrale, bimotore biplano. Lo scafo centrale era realizzato in legno e fungeva da fusoliera, la cui parte superiore era rivestita in tela. \nLa configurazione alare era sesquiplana, con ali dritte. L'ala superiore era costruita in tre pezzi: una sezione centrale con longheroni in tubo d'acciaio e centine in legno, e due sezioni esterne in legno intercambiabili con quelle dell'ala inferiore. L'ala inferiore era realizzata in quattro pezzi: due con aste d'acciaio posizionati su entrambi i lati della fusoliera, e due esterni intercambiabili con quelli posti sull'ala superiore. Le due ali erano collegate tra loro con quattro coppie di montanti, rinforzati da cavi d'acciaio, la superiore montata alta a parasole e l'inferiore bassa sulla fusoliera. Quest'ultima ospitava in posizione inferiore la coppia di galleggianti stabilizzatori. L'impennaggio di coda, realizzato in tubi d'acciaio rivestiti in tela, era del tipo classico monoderiva, dotato di piani orizzontali controventati.\nLa propulsione era assicurata da due propulsori radiali Armstrong Siddeley Lynx IV a 7 cilindri raffreddati ad aria, eroganti la potenza di , posti in posizione spingente e posizionati in due gondole tra le due ali. Ognuno di essi azionava un'elica bipala lignea. L'aereo poteva trasportare fino a 410 litri di carburante, suddivisi in due serbatoi alari, ed era disponibile opzionalmente un ulteriore serbatoio da 270 litri all'interno dello scafo.\nI quattro-sette membri dell'equipaggio erano posizionati in tre abitacoli aperti a due posti, uno anteriore, uno centrale e uno posteriore all'ala, e un singolo abitacolo all'estrema prua, che ospitava un membro dell'equipaggio e l'eventuale attrezzatura fotografica.\nImpiego operativo.\nNel 1926 and\u00f2 in volo per la prima volta la versione migliorata, designata Varuna Mk.II, dotata di propulsore radiale Armstrong Siddeley Lynx IV da 180\u00a0hp. Tale versione fu ordinata in piccola serie dalla RCAF, ed entr\u00f2 in servizio a partire dal mese di maggio 1927 su una base del Manitoba. L'unico Varuna Mk.II che non operava da Manitoba, l'esemplare G-CYZV, fu assegnato alla RCAF Station Dartmouth compiendo missioni anticontrabbando e contro l'immigrazione clandestina sulla costa orientale fino a quando precipit\u00f2 a Fredericton, New Brunswick il 9 novembre 1927.\nI collaudi del prototipo della versione Varuna Mk.II avevano dimostrato che le linee dello scafo anteriore erano state migliorate, esso navigava in acqua molto bene e l'aereo decollava facilmente. Sfortunatamente, sotto tutti gli altri aspetti, le prestazioni della versione Mk.II erano peggiorate. La bassa potenza dei propulsori aveva ridotto le prestazioni, ed inoltre le modifiche introdotte su richiesta della RCAF avevano peggiorato ulteriormente la situazione, aumentando il peso a pieno carico e diminuendo la velocit\u00e0 massima e la tangenza raggiungibile. Le scarse prestazioni costringevano gli aerei a decollare solo da grandi specchi d'acqua, ed afflissero i loro equipaggi fino alla fine della carriera operativa. La maggior parte di questi aerei venne radiata nell'ottobre 1930, mentre l'ultimo esemplare lo fu nel novembre 1932."}
{"id": "7640600", "revid": "767487", "url": "https://it.wikipedia.org/wiki?curid=7640600", "title": "Das Summen der Insekten - Bericht einer Mumie", "text": "Das Summen der Insekten - Bericht einer Mumie \u00e8 un documentario del 2009 diretto da Peter Liechti."}
{"id": "7640601", "revid": "1543377", "url": "https://it.wikipedia.org/wiki?curid=7640601", "title": "Stadio Addis Abeba", "text": "Lo stadio Addis Abeba \u00e8 uno stadio della citt\u00e0 di Addis Abeba, capitale dell'Etiopia. \nUsato principalmente per il calcio, ospita le partite interne della nazionale etiope e di tre squadre di club, Saint George SA, Ethiopian Coffee FC e Defence Force S.C.. \nSorge nel centro della capitale etiope, \u00e8 dotato di pista di atletica e ha una capienza di 35.000 posti.\nStoria.\nEdificato nel 1940, ha ospitato vari match della Coppa d'Africa negli anni '60 e '70, nelle edizioni del 1962 (con finale vinta dall'Etiopia), 1968 e 1976. \nNel 1999 lo stadio fu rinnovato in vista della Coppa delle Nazioni Africane Under-20 del 2001 che si tenne in Etiopia e in cui la nazionale di casa si piazz\u00f2 quarta.\nNel 2008 fu sede dei campionati africani di atletica leggera.\nNello stadio hanno gareggiato celebri atleti quali Abebe Bikila e Haile Gebrselassie.\nNel 2019 era prevista la costruzione di un nuovo stadio da 60 000 posti, lo Stadio nazionale. ad opera della China State Construction Engineering."}
{"id": "7640602", "revid": "33751", "url": "https://it.wikipedia.org/wiki?curid=7640602", "title": "Addis Ababa Stadium", "text": ""}
{"id": "7640603", "revid": "33751", "url": "https://it.wikipedia.org/wiki?curid=7640603", "title": "Saint George FC", "text": ""}
{"id": "7640604", "revid": "33751", "url": "https://it.wikipedia.org/wiki?curid=7640604", "title": "Ethiopian Coffee FC", "text": ""}
{"id": "7640606", "revid": "33751", "url": "https://it.wikipedia.org/wiki?curid=7640606", "title": "Saint George SA", "text": ""}
{"id": "7640607", "revid": "767487", "url": "https://it.wikipedia.org/wiki?curid=7640607", "title": "Below Sea Level", "text": "Below Sea Level \u00e8 un documentario del 2008 diretto da Gianfranco Rosi.\nTrama.\nIn una base militare dismessa, a duecentocinquanta chilometri da Los Angeles e quaranta metri sotto il livello del mare, vive una comunit\u00e0 di senzatetto."}
{"id": "7640608", "revid": "1543377", "url": "https://it.wikipedia.org/wiki?curid=7640608", "title": "Norma Kamali", "text": "Biografia.\nDi origini libanesi e basche da parte dei genitori e appartenente alla classe media della citt\u00e0 di New York, aspira dapprima a diventare pittrice. Studia infatti illustrazione presso il Fashion Institute of Technology. Dopo gli studi, lavora come illustratrice di moda freelance per un anno. Dal 1966 al 1967 lavora anche per le Northwest Orient Airlines.\nDesign.\nNel 1969 Kamali apre, assieme all'allora marito, una boutique e diventa famosa per la sua linea di abbigliamento realizzata in seta vera da paracadute, abiti innovativi anche perch\u00e9 regolabili in lunghezza e in forma mediante cordoncino. Kamali disegna il costume da bagno intero di colore rosso indossato da Farrah Fawcett nel celebre manifesto del 1976. Il costume \u00e8 stato donato nel 2011 allo Smithsonian National Museum of American History. A lei \u00e8 anche attribuita la popolarit\u00e0 della spallina da donna negli anni ottanta. Suoi lavori fanno parte delle collezioni del Metropolitan Museum of Art.\nKamali \u00e8 stata la prima stilista a creare un punto vendita online su eBay. Oltre al lavoro di design della moda, ha prodotto una linea dedicata al fitness, alla salute e alla bellezza. Nel 2008 ha disegnato una collezione per la catena di distribuzione Walmart.\nRiconoscimenti e premi.\nNel 1981 Kamali vince un \"Coty Award\", l'American Fashion Critics' Award (detto \"Winnie\").\nRiceve il \"Board of Directors Special Tribute Award\" del Council of Fashion Designers of America nel 2005, e il CFDA \"Geoffrey Beene Lifetime Achievement Award\" nel 2016, che le viene consegnato da Michael Kors.\nNel 2010 riceve un dottorato onorario da parte dell'universit\u00e0 frequentata, il Fashion Institute of Technology.\nA lei \u00e8 dedicata una targa sulla Fashion Walk of Fame.\nVita privata.\nNel 1968 ha sposato Mohammad \"Eddie\" Kamali; i due hanno divorziato nel 1977. \u00c8 fidanzata con il partner di lunga data, Marty Edelman."}
{"id": "7640609", "revid": "599013", "url": "https://it.wikipedia.org/wiki?curid=7640609", "title": "Molly Renshaw", "text": "Carriera.\nRenshaw \u00e8 stata vicecampionessa europea nei 200m rana ai campionati di Berlino 2014, dietro la danese Rikke M\u00f8ller Pedersen. \nHa fatto parte della squadra britannica vincitrice della medaglia d'oro nella staffetta 4x100m misti agli Europei di Londra 2016, e poi ha partecipato alle Olimpiadi di piazzandosi al sesto poso nella finale dei 200m rana, mentre non \u00e8 riuscita a superare le batterie dei 100m rana.\nAi Mondiali in vasca corta di Windsor 2016 si \u00e8 laureata campionessa superando per un centesimo di secondo, col tempo 2'18\"51, la canadese Kelsey Wog; ha completato il podio, al terzo posto, l'altra britannica Chlo\u00e9 Tutton (2'18\"83)."}
{"id": "7640610", "revid": "767487", "url": "https://it.wikipedia.org/wiki?curid=7640610", "title": "Les plages d'Agn\u00e8s", "text": "Les plages d'Agn\u00e8s \u00e8 un documentario del 2008 diretto da Agn\u00e8s Varda."}
{"id": "7640615", "revid": "1712526", "url": "https://it.wikipedia.org/wiki?curid=7640615", "title": "Romanzi gotici", "text": ""}
{"id": "7640618", "revid": "61051", "url": "https://it.wikipedia.org/wiki?curid=7640618", "title": "Roma Calcio Femminile 2018-2019", "text": "Questa voce raccoglie le informazioni riguardanti la Societ\u00e0 Sportiva Dilettantistica Roma Calcio Femminile nelle competizioni ufficiali della stagione 2018-2019.\nMaglie e sponsor.\nLa tenuta ripropone lo schema che riprende i colori sociali utilizzati dalla maschile, ovvero maglia e pantaloncini cremisi con inserti oro con calzettoni oro, bianchi o neri per la prima, e completamente bianca tranne i calzettoni, bianchi o oro, per la seconda.\nOrganigramma societario.\nDati tratti dal sito ufficiale\nArea amministrativa\nArea tecnica\nRosa.\nRosa e ruoli come da sito societario e \"Football.it\""}
{"id": "7640619", "revid": "729019", "url": "https://it.wikipedia.org/wiki?curid=7640619", "title": "Wei Fenghe", "text": "Biografia.\nWei Fenghe \u00e8 nato a Liaocheng nello Shandong e si \u00e8 arruolato nell'Esercito Popolare di Liberazione nel dicembre 1970 all'et\u00e0 di 16 anni. Si \u00e8 graduato nell'accademia del dipartimento di comando del secondo corpo d'artiglieria nel 1984, e ha scalato i vertici del secondo corpo d'artiglieria fino ad arrivare al grado di Generale. Wei ha rimpiazzato il generale Jing Zhiyuan come comandante del secondo corpo d'artiglieria nell'ottobre 2012 ed \u00e8 stato promosso al grado di Generale a quattro stelle dell'Esercito Popolare di Liberazione nel novembre 2012.\nPrima di diventare comandante del secondo corpo d'artiglieria, Wei ha servito come vice-capo dello staff del dipartimento generale dello staff dell'Esercito Popolare di Liberazione, il primo a detenere tale ruolo proveniente dal secondo corpo d'artiglieria. Wei ha servito anche come capo dello staff della seconda artiglieria, vice-capo dello staff della seconda artiglieria, comandante della 53\u00aa base, capo dello staff della 54\u00aa base e in una numerosa variet\u00e0 di posizioni di comando nella seconda artiglieria.\nNel gennaio 1972, Wei ha aderito al Partito Comunista Cinese. Wei \u00e8 stato un membro alternato del 17\u00b0 comitato centrale del partito comunista ed \u00e8 stato anche membro del 18\u00b0 comitato centrale.\nIl 19 marzo 2018, \u00e8 stato nominato ministro della difesa nazionale e consigliere di stato."}
{"id": "7640628", "revid": "287204", "url": "https://it.wikipedia.org/wiki?curid=7640628", "title": "Repubblica di Massa", "text": "La Repubblica di Massa di Maremma fu uno Stato indipendente esistito dal 1225 al 1336. Venne fondata nell'odierna citt\u00e0 di Massa Marittima e si espanse fino a coprire un\u2019area corrispondente alla attuale alta Maremma Grossetana. \nRappresent\u00f2 una piazza commerciale di livello regionale, attraverso il suo fiorente distretto minerario, grazie ai giacimenti di rame, allume ed argento di cui era ricco il proprio territorio.\nStoria.\nNascita della Repubblica di Massa di Maremma.\nLa crescita dell'abitato di Massa di Maremma \u00e8 dovuto allo spostamento della sede vescovile populoniese nella citt\u00e0. L'antica citt\u00e0 di Populonia legava principalmente la sua economia alla lavorazione del ferro grezzo, trasportato per nave dalle miniere dell'Isola d'Eba, fin dal periodo etrusco e romano. Tuttavia a causa dell'aumento delle incursioni piratesche ed al concomitante sviluppo delle attivit\u00e0 minerarie nell'entroterra, Populonia entr\u00f2 in un periodo di forte decadenza che port\u00f2 ad un mutamento degli equilibri territoriali nella zona. Di questo processo secolare benefici\u00f2 molto la citt\u00e0 di Massa che, dall'XI secolo assistette allo spostamento della sede vescovile dentro le sue mura.\nGrazie alla sua posizione strategica era infatti possibile controllare una vasta area delle Colline Metallifere ricca di metalli preziosi. Questa fortunata caratteristica permise lo sviluppo del borgo ai piedi del castello di Monteregio, dominio signorile del vescovo, e nella zona della piazza in cui oggi sorgono i maggiori palazzi cittadini ed il Duomo, dedicato a San Cerbone, antico vescovo di Populonia.\nIn seguito ad una serie di donazioni di castelli e terre vicine alla citt\u00e0 il potere temporale della sede vescovile crebbe e dal 1196 i vescovi cominciarono a chiamarsi \"Principi di Massa\".\nL\u2019avvento del XIII secolo apr\u00ec un periodo florido per Massa, che vide la sua popolazione crescere rapidamente, grazie ad un miglioramento delle condizioni di vita, ad una maggiore sicurezza delle miniere e alle aumentate ricchezze degli abitanti. \nIl 21 aprile 1216, per volont\u00e0 del vescovo-principe Alberto II, Massa Marittima giura fedelt\u00e0 a Pisa per godere della sua protezione militare.\nQuesta grande ascesa economica, sospinta in modo particolare dalla ripresa delle attivit\u00e0 minerarie, in concomitanza invece con un progressivo indebitamento dei vescovi, rese possibile la nascita del Comune di Massa, sotto la forma di Repubblica cittadina. Con previo accordo tra il vescovo Alberto II e i Massetani del 31 luglio 1225, rogato dal notaio imperiale Rolando, il principe vescovo rinunci\u00f2 pubblicamente al suo governo sulla citt\u00e0 in cambio del pagamento del debito di seimila libbre di denari pisani che egli aveva contratto con prestatori senesi. Il 1\u00b0 di novembre dello stesso anno, giorno di Ognissanti, mentre i Massetani a Montieri pagavano mille marche d'argento di Massa a Ranieri di Raullo e compagni di Siena per saldare il debito del vescovo, il vicedomino Sigerio di Orlandino Galleana fu nominato primo podest\u00e0 della Repubblica.\nAscesa economica di Massa e la lega con la Repubblica di Siena.\nDal 1241 gli equilibri politici cittadini portarono la Repubblica Massetana ad un progressivo avvicinamento alla Repubblica di Siena, sancito da una alleanza ufficiale tra le due. Massa Marittima fece fede agli accordi e nel 1260 sostenne l\u2019amica Siena alla battaglia di Monteaperti, con un contingente di 100 soldati. L\u2019alleanza massetano-senese divenne poi una vera e propria lega, offensiva e difensiva, a partire dal 16 marzo 1264.\nLo stesso anno gli eserciti, senese e massetano, marciarono insieme su Campiglia Marittima, che si era ribellata a Siena.\nLo scontro politico tra i ghibellini e i guelfi massetani port\u00f2 la Repubblica di Siena ad erigersi come garante della pace interna della citt\u00e0, scossa da forti conflitti tra la nobile famiglia dei Pannocchieschi ed il comune. Nel 1276 si pervenne cos\u00ec a un ampio trattato di alleanza, nel quale si stabiliva, tra l'altro, che Massa dovesse essere retta, per vent'anni, da podest\u00e0 senesi.\nLa Repubblica Massetana partecip\u00f2 alla coalizione guelfa formata da Firenze e Siena per attaccare la citt\u00e0 di Arezzo, colpevole di aver cacciato dal suo territorio gli esponenti guelfi. Dopo aver attaccato vari castelli minori ed aver assediato Arezzo, l\u2019esercito senese e massetano, forte di 3000 fanti e 400 cavalieri, venne sconfitto da quello aretino alle Giostre del Toppo il 26 giugno 1288. Massa per\u00f2 riusc\u00ec a vendicare questa sconfitta con la vittoria di Campaldino dell\u2019anno successivo, dove la coalizione guelfa sconfisse l\u2019esercito ghibellino guidato da Arezzo.\nNel 1313 la Repubblica Massetana sostenne la Repubblica di Siena in un\u2019azione militare nel territorio pisano fino a Piombino per liberare l\u2019alleata Lucca, che allora faceva parte della lega guelfa, dall\u2019assedio guidato da Uguccione della Faggiola.\nOstilit\u00e0 con Siena per Gerfalco e Montieri.\nNel 1317 nacquero delle controversie tra Siena e Massa per il possesso del castello di Gerfalco. Dopo varie trattative e contrasti con i Pannocchieschi per il possesso di quella, la nobile famiglia decise di donare il paese rinunciando ai loro diritti su di esso e la Repubblica Massetana approfitt\u00f2 della situazione ed occup\u00f2 immediatamente il borgo. Tuttavia questo atto, contrario agli interessi senesi, che si facevano forti di un diritto di propriet\u00e0, mosse Siena ad inviare in Maremma i suoi ambasciatori. Visto il rifiuto di Massa, venne rotta la lega tra le due citt\u00e0 e la Repubblica di Siena dichiar\u00f2 di voler prendere Gerfalco con la forza. L\u2019esercito senese giunse quindi a Gerfalco, guidato dal capitano Paolo di Guido Baglioni ed assedi\u00f2 il castello, finch\u00e9 il 30 giugno 1318 il Consiglio della Repubblica Massetana deliber\u00f2 di rendere il borgo, in modo da appacificare i due stati e stringere nuovamente una lega.\nTuttavia il dissidio nei cittadini massetani non era sopito, tanto che in citt\u00e0 scoppi\u00f2 una rivolta, guidata da Niccoluccio Todini, che defenestr\u00f2 il podest\u00e0 senese Niccoluccio Mignanelli. Per non far scoppiare una guerra il senato decise di esiliare il capo della rivolta.\nNel 1326 sorse una disputa per il controllo di Montieri tra Volterra, Siena e Massa. Quest\u2019ultima, attirata dalle ricche miniere d\u2019argento e dai loro profitti, occup\u00f2 militarmente il distretto di Montieri in forza di un diploma imperiale del 1160 con il quale Federico Barbarossa riconosceva alla citt\u00e0 della Maremma i diritti su quella terra. Massa per\u00f2 non pot\u00e9 giovarsi a lungo di questa conquista perch\u00e9 gi\u00e0 l\u2019anno successivo si trov\u00f2 costretta a riconoscere alla Repubblica di Siena la met\u00e0 del castello e delle miniere, dopo il ricevimento di un ultimatum da parte degli ambasciatori senesi.\nLa fine della Repubblica di Massa.\nLa Guerra di Massa.\nNel 1330 Firenze foment\u00f2 Massa a rivoltarsi contro Siena, venne cacciato il podest\u00e0 senese ed al suo posto fu nominato il fiorentino Lanzante Foraboschi. L'esercito senese attacc\u00f2 i territori della Repubblica Massetana prendendo Perolla, Gavorrano, Colonna e Monterotondo (probabilmente corrompendone i soldati). Visto l'andamento del conflitto, in Massa fu nominato il senese Niccol\u00f2 Cerretani, per raggiungere una tregua. La proposta venne per\u00f2 rifiutata da Siena, decisa ormai a sottomettere la citt\u00e0 di Massa. \nIl 12 dicembre 1330 le truppe della Repubblica di Siena assaltarono la citt\u00e0 corrompendo alcuni componenti delle famiglie Ghiozzi e Galluti, per far penetrare in citt\u00e0 l\u2019esercito tramite le porte dei loro palazzi. Ma scoperto il tradimento, l\u2019attacco fu sventato, le truppe senesi furono affrontate nell\u2019attuale via Valle Aspra e respinte. \nVedendosi circondati dai senesi divenuti ormai ostili, Massa decise di chiedere soccorso alla Repubblica di Pisa, ponendosi sotto la sua protezione. Il 3 giugno 1331 venne quindi sancita una lega tra le due citt\u00e0, in funzione anti-senese, accogliendo nelle mura di Massa il capitano pisano Dino della Rocca. \nLe truppe pisano-massetane, forti di 200 cavalieri e 2000 fanti, uscirono da Massa per riconquistare i castelli occupati. Il 14 dicembre 1332, nella piana di Giuncarico si scontrarono con le truppe nemiche, forti di 400 cavalieri e 2000 fanti, guidate dal Capitano di Guerra della Repubblica di Siena Guidoriccio da Fogliano e da Moscata Piccolomini. I massetani riuscirono a cogliere di sorpresa le truppe di Moscata Piccolomini, che dovettero inizialmente indietreggiare. Il retrocedere delle truppe senesi, male interpretato da Dino della Rocca provoc\u00f2 la decisione di inseguire il nemico, creduto in rotta. I massesi si lanciarono disordinatamente addosso ai senesi, perdendo compattezza, in specie al contrattacco senese che ormai aveva ripreso posizione. I massetani uscirono sconfitti dallo scontro, perdendo 200 soldati, 6 vessilli militari ed il capitano Dino della Rocca, che fu fatto prigioniero insieme ad altri 200 soldati.\nLa sconfitta di Giuncarico costrinse la Repubblica Massetana a chiedere una tregua di due mesi al nemico per la grande carestia e penuria di beni che ne segu\u00ec. Nonostante la posizione di superiorit\u00e0 in cui l'esercito senese si trovava dopo la vittoria campale per tentare un attacco diretto a Massa, venne deciso di accettare la proposta. Il prolungamento dello stato di guerra avrebbe indebolito ulteriormente l'avversario.\nIn seguito a nuove richieste di aiuto inviate a Pisa, giunse in Maremma un esercito di 800 cavalieri guidato dal fuoriuscito fiorentino Ciupo Scolari, con i capitani Roberto dalla Rocca, Piero delle Statere, Cellino dal Colle e Benedetto Maccaione dei Gualandi. Dopo aver inizialmente tentato di assediare Paganico il capitano diresse le sue truppe dentro il territorio senese, bruciando e saccheggiando la campagna. Ciupo Scolari condusse altre devastazioni nei pressi della rocca di Gonfienti, a Pieve a Cappiano, a Montepescini e a Bagno a Macereto. Nel febbraio del 1333 prese poi la via di Orgia, Stigliano e Torri; giunse a Rosia e si avvicin\u00f2 a Siena mettendo a ferro e fuoco tutti i castelli, i villaggi e le case incontrate nel suo cammino per poi tornare a Massa. \nIl capitano di guerra di Siena, Guidoriccio da Fogliano, sebbene fosse superiore di forze, disponendo di un esercito formato da 800 cavalieri e 7000 fanti (dopo gli aiuti giunti da Arezzo e Perugia), decise di evitare lo scontro campale, limitandosi a tallonare il nemico. Questa sua prudenza fu vista come eccessiva e per questo suo comportamento si sospett\u00f2 successivamente di intelligenza con Pisa. \nIl protrarsi della guerra tra la Repubblica di Massa, Pisa e Siena, preoccupava la parte guelfa della Toscana. Firenze volle quindi intervenire per promuovere la pace e fece pressione sul Papa Giovanni XXII affinch\u00e9 nominasse il proprio vescovo come paciere al di sopra delle parti. Il 4 settembre 1333 fu firmato a Firenze un trattato di pace, frutto del compromesso tra le parti: le truppe di Pisa avrebbero lasciato libero il territorio massetano, Siena avrebbe dovuto restituire le terre occupate durante la guerra e la Repubblica di Firenze veniva nominata signoria a guardia della Repubblica Massetana per tre anni. \nCon la firma dei trattati di pace, tramite il lodo vescovile di Firenze, venne data la possibilit\u00e0 a tutti i cittadini, fuggiti o cacciati durante il periodo bellico, di rientrare nelle proprie citt\u00e0. Questo dette la possibilit\u00e0 di ritornare nelle proprie abitazioni anche ai fuoriusciti massetani filo-senesi, che per questo fatto erano stati esiliati. \nFu cos\u00ec che i membri delle famiglie Ghiozzi e Galluti rientrarono in possesso dei propri beni, confiscati per tradimento, dopo il fallito assalto del 12 dicembre 1330. \nLa fazione filo-senese, guidata dai Ghiozzi e Galluti, riprese contatto con l'esercito senese, in quel momento impegnato in Maremma, per la pacificazione definitiva di Grosseto, dopo alcune sommosse verificatesi in citt\u00e0. Sfruttando la prossimit\u00e0 dell\u2019esercito senese ai territori massetani venne quindi ordinato un attacco a sorpresa, che trov\u00f2, con la complicit\u00e0 della fazione filo-senese, aperta la Porta all\u2019Arialla (la attuale Porta al Salnitro) a notte inoltrata. Fu cos\u00ec che la mattina del 24 agosto 1335 l\u2019esercito della Repubblica di Siena, guidato dal capitano Jacopo Gabrielli, entr\u00f2 in citt\u00e0 sorprendendo i cittadini nel sonno. \nLe famiglie dei Todini, Beccucci e Butigni riuscirono per\u00f2 a sfuggire e si barricarono nella rocca della Citt\u00e0 Nuova, in attesa di rinforzi da Pisa, che non giunsero. Dopo pi\u00f9 di un anno di assedio venne firmata dagli ambasciatori massetani la capitolazione, che il 5 ottobre 1336 mise fine alla repubblica di Massa.\nNel periodo successivo, di dominazione della Repubblica di Siena, fu tentata un\u2019ulteriore rivolta nel 1338, guidata da Francesco Luti e dal messer Ciambellano, che riusc\u00ec in un primo momento a cacciare il podest\u00e0 senese Francesco Malavolti, ma successivamente fu sedata con l\u2019arrivo da Siena di 500 soldati guidati da Francesco Accarigi. I capi della ribellione vennero condannati a morte, mentre gli altri sostenitori subirono multe pecuniarie. In seguito a questi avvenimenti il governo della Repubblica di Siena decise la costruzione del Cassero Senese e di un nuovo tratto di mura che dividesse Citt\u00e0 Nuova e Citt\u00e0 Vecchia, in modo da impedire ogni nuovo tentativo di rivolta.\nGoverno.\nLa repubblica Massetana era governata da sette Anziani e dal Gonfaloniere di Giustizia, coadiuvato da nove signori che formavano il Governo, e che a turno ogni quindici giorni erano definiti i Priori, due effettivi ed uno supplente.\nUn podest\u00e0, o Capitano, con Vicario o Giudice Assessore, un Giudice degli Appelli e un Consiglio Maggiore nominato dai nove signori ogni 18 dicembre, e composto da 90 consiglieri, con et\u00e0 minima di 25 anni, di cui 30 per ogni terziere della citt\u00e0.\nOgni 200 cittadini di ciascun terziere, dai 20 ai 50 anni, costituiva una Societ\u00e0 di Popolo o Milizie, e a ogni necessit\u00e0, avevano l'onere di precipitarsi nella pubblica piazza, dove avevano l'obbligo di riunirsi tutti i cittadini per porsi ai loro ordini in difesa della Repubblica.\nPolitica estera.\nIn un periodo di forte contrapposizione politica tra l\u2019Imperatore ed il Papa, Massa si trov\u00f2 ad assumere quasi sempre posizioni vicine alle repubbliche di Pisa e di Siena, le due potenze confinanti. Questa caratteristica, dettata ovviamente dalla disparit\u00e0 di forze organizzative e militari in sfavore di Massa, portarono la Repubblica Massetana ad essere di fazione ghibellina fino al 1280 e successivamente guelfa. Tuttavia un comportamento del genere era tenuto solo per motivazioni di politica estera di vicinanza a Siena: la maggioranza dei cittadini massetani era infatti di parte guelfa. Una tale situazione port\u00f2 ad una crescente rivalit\u00e0 interna con la maggiore famiglia nobile massetana dei Pannocchieschi, di parte ghibellina, che con forza si intrometteva negli affari cittadini, schierandosi contro la citt\u00e0 che li ospitava, finch\u00e9 Massa non li band\u00ec e confisc\u00f2 i loro beni. I Pannocchieschi, che erano fortemente appoggiati a Siena, si posero sotto la tutela senese consentendo una forte intromissione della citt\u00e0 toscana negli affari massetani. Nel 1263, per vendicare i Pannocchieschi banditi, Siena intervenne energicamente e costrinse Massa ad esiliare quei suoi cittadini che furono nemici della famiglia ghibellina e con la lega senese-massetana del 1276 poterono rientrare a Massa. \nNonostante la politica estera perseguita da Massa sia stata per molto tempo di buon vicinato, sia con Pisa che con la Repubblica di Siena, furono invece frequenti le rivalit\u00e0 con il comune di Volterra. Nel 1250 le inimicizie si inasprirono a tal punto che Volterra dichiar\u00f2 guerra alla Repubblica Massetana, la quale chiam\u00f2 in aiuto Siena che intervenne per evitare il conflitto e pacificare le due citt\u00e0 toscane. Nonostante l\u2019interposizione senese la rivalit\u00e0 con Volterra rimase molto forte, tanto che si arriv\u00f2 ad una seconda pace firmata il 16 ottobre 1270. Una vera e propria normalizzazione dei rapporti arriv\u00f2 soltanto dal 3 febbraio 1288, quando entrambe le citt\u00e0 si trovarono nella stessa lega guelfa.\nNel 1318 ci furono dei conflitti con Pisa ed i nobili Appiani per il controllo del castelli di Valle e di Montioni Vecchio, che si risolsero con dei compromessi politici tra le parti con il pagamento di un tributo annuo al Vescovo di Massa.\nEconomia.\nIl territorio del contado della Repubblica Massetana \u00e8 stato plasmato dalle attivit\u00e0 di tipo estrattivo e metallurgiche. Queste attivit\u00e0 estremamente complesse avevano bisogno di una struttura giuridica che garantisse una regolamentazione, perch\u00e9 in modo efficiente fossero ottenuti prodotti commerciabili la cui purezza fosse assicurata. Nel corso del XIII secolo nacque quindi l'esigenza di creare un testo ufficiale in modo da raccogliere le consuetudini e le informazioni che si erano accumulate in secoli di attivit\u00e0 estrattiva. Questa volont\u00e0 cittadina port\u00f2 alla stesura del Codice Minerario massetano, di tale importanza per la legislazione dell'economia locale da essere inserito nello statuto comunale di Massa di Maremma del 1311-1325. Il Codice rappresenta uno dei pi\u00f9 antichi documenti di legislazione mineraria d'Europa, essendo stato steso prima del 1294, pi\u00f9 giovane solamente di quello di Trento (1227), Hierges e Iglau (1249).\nLa legislazione massetana in tema estrattivo rappresent\u00f2 il modello di ispirazione per analoghi documenti delle altre potenze toscane, come il Codice senese del XIV secolo e quello pisano del 1302 relativo alle miniere sarde di Iglesias ed a quelle di ferro dell'Isola d'Elba.\nL'organizzazione minuziosa doveva garantire alle miniere massetane una produzione di valore. I \"magistri montis\" del comune di Massa sovrintendevano agli scavi, mentre altri ufficiali comunali, tra cui i \"guerchi\", dagli specialisti provenienti dalla Germania(werker), sorvegliavano la commercializzazione del prodotto finito e la sua lavorazione intermedia. Per riuscire a sostenere le forti spese necessarie per l'attivit\u00e0 di produzione dei metalli venivano create delle \"compagnie minerarie\", partecipate da imprenditori e minatori per quote di capitale. La contabilit\u00e0 di tutto il procedimento veniva poi registrata ufficialmente nei libri contabili del comune di Massa di Maremma.\nNell'eventualit\u00e0 in cui un cittadino avesse scoperto un nuovo giacimento minerario, sarebbe stato suo diritto poter ricavare utili dal suo sfruttamento. Per godere di questo diritto era obbligatoria la segnalazione del giacimento con un particolare cartello a forma di croce, da collocare nel punto in cui sarebbero iniziati (entro un massimo di tre giorni) gli scavi. Nonostante il Codice Minerario riconoscesse a chiunque il diritto alla apertura di una miniera (alla distanza minima di 20 metri dalle preesistenti), obbligava lo scopritore a non sospendere i lavori per pi\u00f9 di un mese e tre giorni, pena la perdita di ogni diritto sul giacimento scoperto.\nMonetazione.\nZecca di Massa di Maremma.\nIn seguito alla grande crescita commerciale che coinvolse Massa nel XIII secolo, venne deciso di battere moneta propria come veniva gi\u00e0 fatto da tempo nelle altre repubbliche toscane. L'11 aprile 1317, nel palazzo comunale, venne steso un contratto tra alcuni componenti della famiglia Benzi, ricchi mercanti senesi dell\u2019Arte della Lana, rappresentata da Niccolino di Giacomino ed il Comune di Massa, rappresentato dal sindaco Muccio del fu Buonaventura Scussetti, per dar vita ad una societ\u00e0 avente lo scopo di battere moneta. I Benzi si impegnavano a fornire l'attrezzatura necessaria alla apertura della zecca massetana mentre il Comune di Massa si impegnava ad acquistare un edificio da mettere a disposizione della nascente Zecca. Dal contratto si evince che per i compensi relativi alla battitura, per le caratteristiche ponderali e per il titolo delle monete massane si presero ad esempio quelli in vigore nella zecca senese. \nVenne stabilito che i cittadini massetani che fossero stati proprietari di miniere d'argento, avrebbero dovuto portare il loro metallo alla nascente zecca comunale per ottenere l'equivalente in moneta, a cui veniva sottratta una piccola percentuale usata per il sostentamento dei costi della zecca. Il profitto generato da questo meccanismo sarebbe andato in parte allo zecchiere ed in parte al comune di Massa.\nLa zecca della Repubblica Massetana si trovava nella Palazzina della Zecca (nella attuale via Norma Parenti) e fu sicuramente attiva per un anno, fino al maggio del 1318. Si hanno comunque documentazioni di pagamenti effettuati in moneta massetana fino alla fine del 1319.\nMonete massetane.\nLa zecca fu aperta per autorit\u00e0 del Comune con il proposito di coniare tre tipi di monete: il grosso d\u2019argento da venti denari, il grossetto d\u2019argento da sei denari e il denaro piccolo in mistura. Attualmente si conoscono due varianti del denaro grosso, tre varianti del denaro Piccolo e nessun grossetto, che risulta anche assente nella circolazione monetaria dell\u2019epoca. Probabilmente fu deciso di non coniarlo per la poca fortuna che aveva avuto la coniazione di questa tipologia monetale in altre citt\u00e0. \nPer evitare possibili divergenze con l'alleato senese si decise di utilizzare peso e lega equivalenti alle monete prodotte a Siena, cos\u00ec da permettere il loro normale utilizzo nelle transazioni con le nazioni confinanti. \nIl Grosso massano si inserisce quindi in un periodo in cui la monetazione argentea era gi\u00e0 nella sua parabola discendente. Infatti dal 1252, anno di coniazione del Fiorino d'oro, la monetazione aurea si sostitu\u00ec a quella argentea, affermandosi nelle grandi transazioni internazionali e nazionali, limitando di fatto le monete d'argento (minerale di cui era ricco il territorio di Massa) al pagamento delle somme pi\u00f9 piccole. \nLe monete massetane di cui oggi si ha testimonianza sono: il Grosso agontano massano da 20 denari ed il Denaro piccolo."}
{"id": "7640642", "revid": "648716", "url": "https://it.wikipedia.org/wiki?curid=7640642", "title": "Chlamyphorinae", "text": "Chlamyphorinae \u00e8 una sottofamiglia di armadilli sudamericani della famiglia Chlamyphoridae. I membri di questa sottofamiglia, i clamidofori, sono in gran parte animali fossori e hanno occhi molto piccoli e avambracci robusti con grandi artigli per scavare. La sottofamiglia \u00e8 il sister group di Tolypeutinae (che comprende gli armadilli giganti, gli armadilli a tre bande e gli armadilli coda molle). Chlamyphorinae contiene i seguenti generi:"}
{"id": "7640643", "revid": "21880", "url": "https://it.wikipedia.org/wiki?curid=7640643", "title": "Anas cyanoptera", "text": ""}
{"id": "7640648", "revid": "2197462", "url": "https://it.wikipedia.org/wiki?curid=7640648", "title": "Studi televisivi Fabrizio Frizzi", "text": "Gli studi televisivi Fabrizio Frizzi sono studi televisivi situati in Roma, in via Ettore Romagnoli 30.\nDal 2010 di propriet\u00e0 della Rai, sono stati intitolati al conduttore Fabrizio Frizzi il 6 luglio 2018, a quattro mesi dalla sua scomparsa avvenuta il 26 marzo precedente.\nStoria.\nGli studi dapprima noti come Incom, vennero successivamente chiamati \"Dear\" (acronimo dei cognomi De Sica-Amato-Rizzoli), in quanto gestiti dalla societ\u00e0 di cinematografica Dear Film S.p.A. di Angelo Rizzoli e il pi\u00f9 delle volte chiamati \"Dear Nomentano\". Nel 2010, vennero comprati dalla RAI per aumentare la propria capacit\u00e0 produttiva.\nIl 6 luglio 2018, vengono rinominati \"Studi televisivi Fabrizio Frizzi\", in seguito alla prematura scomparsa del presentatore avvenuta il precedente 26 marzo.\nStudi e programmi.\nI programmi realizzati nel centro nella stagione 2021/2022 sono:\nTutti gli studi sono stati convertiti per trasmettere programmi in HDTV."}
{"id": "7640649", "revid": "436907", "url": "https://it.wikipedia.org/wiki?curid=7640649", "title": "8 (Subsonica)", "text": "8 \u00e8 l'ottavo album in studio del gruppo musicale italiano Subsonica, pubblicato il 12 ottobre 2018."}
{"id": "7640651", "revid": "287204", "url": "https://it.wikipedia.org/wiki?curid=7640651", "title": "Bruno Da Col", "text": "Biografia.\nBruno Da Col vinse quattro volte il Campionato italiano di salto con gli sci nel 1936, 1939, 1942 e 1947, mentre vinse anche due medaglie di bronzo nel 1943 e nel 1949.\nAll'et\u00e0 di 22 anni, prese parte ai Giochi olimpici di , nel trampolino normale, unica gara di salto con gli sci in programma.\nNello stesso anno fu il primo italiano a saltare oltre i 100 metri, al Trampolino Gigante del Corno d'Aola di Ponte di Legno, allora \"Trampolino del Littorio\", quando registr\u00f2 la distanza di 100.5 m, prestazione che gli valse la consegna della medaglia d'oro al valore atletico da parte di Benito Mussolini. All'epoca, il primato mondiale di 101,5 metri era stato da poco conquistato dall'austriaco Josef Bradl a Planica il 15 marzo del 1936. \nDopo la seconda guerra mondiale torn\u00f2 a gareggiare e all'et\u00e0 di 34 anni partecip\u00f2 alla sua seconda Olimpiade, quella di , ancora una volta nel trampolino normale, chiudendo 18\u00ba assoluto con 201,2 punti e primo tra gli atleti italiani in gara.\nA seguito di un incidente sportivo avvenuto nel 1951 nel corso di una gara di salto sul trampolino di Oberstdorf, fu costretto ad abbandonare il salto di cui era diventato nel frattempo uno dei primi allenatori Fisi. Inizi\u00f2 successivamente la sua carriera di istruttore di sci alpino, culminata con la nomina a direttore generale dei maestri di sci federali."}
{"id": "7640653", "revid": "767487", "url": "https://it.wikipedia.org/wiki?curid=7640653", "title": "Tolypeutinae", "text": "Tolypeutinae \u00e8 una sottofamiglia di armadilli della famiglia Chlamyphoridae, costituita da armadilli giganti, armadilli a tre fasce, e armadilli coda molle. La sottofamiglia \u00e8 il sister group di Chlamyphorinae, i clamidofori. La sottofamiglia contiene i seguenti tre generi esistenti:"}
{"id": "7640656", "revid": "767487", "url": "https://it.wikipedia.org/wiki?curid=7640656", "title": "Collegio di Hackney North and Stoke Newington", "text": "Hackney North and Stoke Newington \u00e8 un collegio elettorale situato nella Grande Londra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Diane Abbott del Partito Laburista, che rappresenta il collegio dal 1987.\nEstensione.\nIl collegio comprende la parte settentrionale del borgo londinese di Hackney.\nIl collegio confina con Hackney South and Shoreditch, Islington North, Tottenham, e Walthamstow.\nRisultati dei referendum.\nReferendum sulla permanenza del Regno Unito nell'Unione europea del 2016.\nHackney North and Stoke Newington \u00e8 stato il terzo collegio del Regno Unito con la percentuale pi\u00f9 alta di voti a favore del \"Remain\"; al primo posto vi fu Streatham e al secondo Bristol West."}
{"id": "7640657", "revid": "1318658", "url": "https://it.wikipedia.org/wiki?curid=7640657", "title": "Alex Bertani", "text": "\u00c8 tra i dirigenti della Panini Comics e direttore editoriale di Topolino dal 17 settembre 2018.\nBiografia.\nLaureato in economia, nel 1994 \u00e8 entrato alla Marvel Italia, rivestendo diversi ruoli. Nel 1998 assume la direzione di \"Pan Distribuzione\", divisione distributiva di Panini Comics (che nel frattempo si era fusa con Marvel Italia dando vita al gruppo Panini S.p.A.) ruolo che ricoprir\u00e0 per undici anni; contestualmente diventa anche direttore responsabile di \"Anteprima\", il pi\u00f9 diffuso mensile di informazione fumettistica in Italia, ruolo che manterr\u00e0 fino al 2011.\nDal 1999 al 2001 \u00e8 stato anche direttore responsabile della rivista \"Marcopolo Guida Viaggi\", rivista specializzata in reportage di viaggio.\nNel 2016 ha assunto la direzione del \"Mercato Italiano Publishing\", mentre nell'ottobre 2018 viene nominato direttore editoriale del settimanale Topolino, subentrando a Valentina De Poli, e affiancato da Marco Marcello Lupoi nel ruolo di direttore responsabile.\nLa direzione di Topolino (2018-)\nNel gennaio 2019, appena 3 mesi dopo la sua nomina a direttore, vara un restyling dell' editoriale e del sommario. Inoltre, nello stesso mese, dedica due pagine di anteprima al numero in uscita la settimana successiva.\nNel febbraio 2019 fa modificare il formato dei periodici Panini Comics \"Zio Paperone\" e \"Paperino\", in modo da migliorarne la leggibilit\u00e0.\nNell' aprile 2019 Topolino taglia il traguardo dei 70 anni dal numero in formato libretto e, per l' occasione, viene allegato al numero celebrativo, il 3306, un volume speciale dedicato alla storia del settimanale con una sua prefazione.\nNell' aprile 2019 nomina Andrea Freccero supervisore artistico di Topolino.\nNel maggio 2019 decide di non confermare tra i collaboratori lo storico disegnatore Luciano Gatto, dopo 62 anni di carriera.\nNel giugno 2019 affida all' autore Marco Gervasio un lungo ciclo di storie con protagonista Paperinik, al fine di recuperare la personalit\u00e0 del personaggio che, secondo Bertani, \"si era un po' persa nel tempo\".\nNel maggio 2019 decide di modificare \"I Classici Disney\", riproponendo la formula iniziale, che proponeva una storia di raccordo che faceva da filo conduttore per le altre. La testata subisce un azzeramento e un' importante evoluzione nella veste grafica. Inoltre la pubblicazione passa da mensile a bimestrale. \nA partire dall' agosto 2019 fa pubblicare su Topolino un nuovo gadget estivo, le carte da gioco, disegnate ogni anno da un diverso artista.\nNell' ottobre 2019 annuncia che le storie di PK e dei Wizards Of Mickey verranno pubblicate su una nuova testata: \"Topolino Fuoriserie\".\nNel novembre 2019, fa ritornare sul giornale Marco Rota, dopo oltre un decennio di assenza, con la storia \"Ingorgopoli\".\nSi \u00e8 occupato di un importante reclutamento di nuovi artisti, come, ad esempio, il giovane Marco Nucci, talentuoso sceneggiatore fortemente voluto da lui. Altri autori che hanno esordito sotto la sua direzione sono Francesco Vacca, Ivan Bigarella, Giulia La Torre, Giulia Lomurno, Cristian Canfailla.\nSotto la sua direzione, nel gennaio 2020 viene pubblicata l' ultima storia del personaggio \"Vincenzo Paperica\", alter ego del noto giornalista Vincenzo Mollica.\nDal marzo 2020 in poi vengono pubblicate storie di nuova concezione e la sua direzione inizia a \"prendere forma\". Si intensificano quelle con personaggi \"young\" e adolescenti, come, ad esempio, i ragazzi di \" Area 15\". Inoltre viene riportato con successo sul settimanale Newton Pitagorico, nipote di Archimede Pitagorico.\nLe storie a puntate si fanno pi\u00f9 frequenti e le copertine diventano pi\u00f9 \"pulite\", prive di strilli e scritte di fondo.\nIn un' intervista dell' autunno 2020, in occasione dei suoi primi due anni di direzione, dichiara di essere il supervisore delle sceneggiature.\nDal dicembre 2020 fa pubblicare i volumi della collana \"Topolino extra\", che ripropone tutte le migliori storie realizzate sulla testata dal 2019 in poi.\nNel febbraio 2021, modifica nuovamente \"I Classici Disney\", che diventano \"I Classici Disney d' autore\", cio\u00e8 volumi con storie scelte da un diverso sceneggiatore di Topolino che si occupa di firmare anche la storia di raccordo.\nNell'aprile 2021, Bertani riporta in edicola una delle sue testate preferite, lo storico Almanacco Topolino, chiuso da tempo. Il nuovo Almanacco ritorna in edicola con successo e si dimostra particolarmente apprezzato dai lettori.\nNel luglio 2021 fa debuttare in edicola una nuova testata, \"Il Club dei Supereroi\".\nNell' agosto 2021 fa pubblicare sul numero 3428 di \"Topolino\" l' ultima delle \"Tops Stories\",che sancisce il ritorno, dopo 17 anni di assenza, di Giorgio Pezzin sulle pagine del settimanale. Proprio le migliori avventure di Top de Tops vengono selezionate dallo stesso Pezzin nel \"Classico Disney d' autore a loro dedicato."}
{"id": "7640673", "revid": "2110845", "url": "https://it.wikipedia.org/wiki?curid=7640673", "title": "Mario Bonomo", "text": "Biografia.\nNato ad Asiago, in provincia di Vicenza, nel 1912, a 24 anni prese parte ai Giochi olimpici di , nel trampolino normale, unica gara di salto con gli sci in programma, cadendo al primo salto e non riuscendo a partecipare al secondo turno di salti.\nAi campionati italiani di salto con gli sci vinse 2 ori, 4 argenti e 1 bronzo nel trampolino normale, mentre a quelli di combinata nordica 1 argento e 2 bronzi nell'individuale.\nNel 1933 divenne maestro di sci e in seguito fu anche maestro di tennis."}
{"id": "7640674", "revid": "46291", "url": "https://it.wikipedia.org/wiki?curid=7640674", "title": "Helianthus petiolaris", "text": "Helianthus petiolaris \u00e8 una pianta appartenente alla famiglia delle Asteraceae.\nDescrizione.\nLa pianta ha le foglie verdi e un capolino giallo. Il frutto \u00e8 un achenio dalla quale a maturazione fuoriescono i semi di colore marrone.\nTassonomia.\nSono state descritte due variet\u00e0:"}
{"id": "7640678", "revid": "599013", "url": "https://it.wikipedia.org/wiki?curid=7640678", "title": "Aldo Trivella", "text": "Biografia.\nNato nel 1921, a 26 anni ha preso parte ai Giochi olimpici di , nel trampolino normale, unica gara di salto con gli sci in programma, terminando 38\u00ba con 176.6 punti.\nAi campionati italiani ha vinto 3 ori, 5 argenti e 1 bronzo nel trampolino normale."}
{"id": "7640679", "revid": "1784492", "url": "https://it.wikipedia.org/wiki?curid=7640679", "title": "Dominik Glavina", "text": "\u00c8 il fratello di Denis Glavina, a sua volta calciatore."}
{"id": "7640680", "revid": "125788154", "url": "https://it.wikipedia.org/wiki?curid=7640680", "title": "Ivan Konovalov", "text": ""}
{"id": "7640681", "revid": "767487", "url": "https://it.wikipedia.org/wiki?curid=7640681", "title": "Fados", "text": "Fados \u00e8 un documentario del 2007 diretto da Carlos Saura."}
{"id": "7640682", "revid": "767487", "url": "https://it.wikipedia.org/wiki?curid=7640682", "title": "Thad Matta", "text": ""}
{"id": "7640689", "revid": "767487", "url": "https://it.wikipedia.org/wiki?curid=7640689", "title": "Ren\u00e9 (film)", "text": "Ren\u00e9 \u00e8 un documentario del 2008 diretto da Helena T\u0159e\u0161t\u00edkov\u00e1."}
{"id": "7640695", "revid": "599013", "url": "https://it.wikipedia.org/wiki?curid=7640695", "title": "Ollie Watkins", "text": "Carriera.\nClub.\nCalcisticamente cresciuto nel settore giovanile dell\u2019Exeter City, dopo un\u2019ottima stagione in prestito al Weston-super-Mare ha fatto ritorno all'Exter nel 2015, venendo inserito stabilmente in prima squadra e dimostrandosi come uno dei migliori talenti del campionato.\nIl 18 luglio 2017 \u00e8 stato acquistato per circa due milioni di euro dal Brentford, squadra militante in Football League Championship.\nIl 9 settembre 2020 \u00e8 stato acquistato dall'Aston Villa per 30 milioni di euro, diventando il calciatore pi\u00f9 pagato nella storia del club. Nella sua prima stagione in Premier League con i Villains mette a segno 14 gol in campionato dando un gran contributo alla sua squadra.\nNazionale.\nIl 18 marzo 2021 riceve la sua prima convocazione in nazionale. Debutta con la selezione inglese 7 giorni dopo in occasione del successo per 5-0 contro , realizzando pure il suo primo gol per l'Inghilterra.\nStatistiche.\nPresenze e reti nei club.\n\"Statistiche aggiornate al 9 gennaio 2021.\""}
{"id": "7640696", "revid": "300067", "url": "https://it.wikipedia.org/wiki?curid=7640696", "title": "Moses Kingsley", "text": ""}
{"id": "7640699", "revid": "121541607", "url": "https://it.wikipedia.org/wiki?curid=7640699", "title": "Dave Dudzinski", "text": ""}
{"id": "7640700", "revid": "767487", "url": "https://it.wikipedia.org/wiki?curid=7640700", "title": "Nabil Aankour", "text": "Statistiche.\nPresenze e reti nei club.\n\"Statistiche aggiornate al 1\u00ba ottobre 2018.\""}
{"id": "7640701", "revid": "640277", "url": "https://it.wikipedia.org/wiki?curid=7640701", "title": "Christina Andrea Rosamilia", "text": "Biografia.\nChristina Andrea Rosamilia \u00e8 una giovane attrice italo-svizzera nata e cresciuta nella Svizzera italiana. \n\u00c8 una persona eclettica, interessata all'arte e alla cultura, amante della poesia e della skincare, tema che affronta nel suo canale Youtube.\nParla inglese, italiano, spagnolo, francese e un poco di tedesco, avendo studiato lingue all' universit\u00e0.\nHa vissuto e lavorato negli Stati Uniti, in Spagna, in Svizzera, in Inghilterra e in Italia e ama definirsi cittadina del mondo.\nFin dalla tenera et\u00e0 manifesta un fervido interesse nella recitazione ma vive in un contesto rurale, lontana dalle grandi citt\u00e0 e dalle scuole di teatro, nella Svizzera rurale.\nPer nutrire il suo sogno prende parte a tutte le recite scolastiche ed eventi di paese dove pu\u00f2 impersonificare personaggi fantastici iniziando cos\u00ec il suo cammino nell'arte teatrale.\nNel 2009 assieme alla regista spagnola Lidia Fuentes decide di prendere parte al documentario Terza Persona dove racconta la sua storia.\nCome anni prima, si rimette in contatto con le accademie le quali per\u00f2, la scartano a causa dell'et\u00e0.\nSi iscrive quindi all'Universit\u00e0 di Lingue IULM di Milano, facendo allo stesso tempo dei workshop di recitazione.\nNel 2011 inizia ad avvertire il bisogno di viaggiare, di conoscere, tentando la fortuna all'estero.\nDecide di ritentare nella moda, e parte per gli Stati Uniti.\nSempre nel 2011 vince una borsa di studio e le viene offerto di frequentare il secondo anno di universit\u00e0 alla Pablo De Olavide, a Siviglia, dove si recher\u00e0 a settembre dello stesso anno.\nDopo l'universit\u00e0 ritorna in Svizzera e si iscrive alla scuola di teatro Matt, movimento artistico ticinese.\nNel frattempo lavora come cameriera, venditrice per Dior e Cartier, e vive di quello.\nAlla fine dell'estate 2014 si reca a Roma per un provino, \u201cFigli dell'ultimo mondo\u201ddi Giovanni Corsanego (film che non uscir\u00e0 mai) e ottiene la sua prima parte.\nNel 2015 riceve una chiamata. Quella chiamata che per anni ha aspettato. La giovane regista Irene Dionisio era alla ricerca di una protagonista per il suo lungometraggio e dopo aver cercato in Italia, Germania ed Austria qualcuno le parla di Christina Rosamilia.\nCos\u00ec, dopo tre provini, ottiena la parte come protagonista ne \u201cLe ultime cose\u201d, film che andr\u00e0 alla Settimana Internazionale Della Critica di Venezia, facendole vincere in seguito un premio come migliore attrice protagonista all'Asti film festival.\nFrequenta intensi workshop di recitazione con l'acting coach Doris Hick dove perfeziona la sua arte.\nNei seguenti anni affronta altri provini e nel 2017 ottiene una parte in \u201cRomanzo Famigliare\u201d di Francesca Archibugi dove reciter\u00e0 assieme a Guido Caprino.\nPoco dopo apparir\u00e0 anche in un episodio di \u201cLove Snack\u201d di Elia Castangia interpretanto il ruolo divertente di Allegra, una fanatica idolatrice di Marina Abramovich.\nSempre nel 2017 \u00e8 protagonista nel corto \u201cNinnananna mamma\u201d della regista svizzera Anna Spacio che verr\u00e0 preso al Locarno Film Festival.\nDecide di partire e tentare la fortuna in Inghilterra quindi lascia la Svizzera e si reca da sola a Londra, con un sogno, due valigie e tanta voglia di mettersi in gioco.\nIl cambio d'aria porta i suoi frutti e nel 2018 ottiene una parte in \u201cDiavoli\u201d di Nick Hurran dove reciter\u00e0 al fianco di grandi attori quali Alessandro Borghi, Herry Michell e Sallie Harmsen.\nPoco dopo ottiene il ruolo di Hel\u00e8na Dias ne \u201cLa teoria del sangue\u201d di Luca Elmi, corto che le far\u00e0 vincere il premio ai \u201cTop Indie Film Awords\u201d come Miglior attrice protagonista 2019 e ai \u201cPlatinum award Best Actress\u201d come Miglior attrice 2019.\nNel 2020 \u00e8 protagonista nel corto \u201cLola\u201d di Francesca Tasini dove interpreter\u00e0 Lola, una transessuale con il desiderio di maternit\u00e0."}
{"id": "7640702", "revid": "1409041", "url": "https://it.wikipedia.org/wiki?curid=7640702", "title": "Goal (poesia)", "text": "Goal \u00e8 una poesia in endecasillabi sciolti di Umberto Saba ispirata allo sport del calcio. Fa parte della raccolta del \"Canzoniere\". L'opera inquadra plasticamente il momento in cui viene segnato un goal e le conseguenze pratiche ed emotive che ci\u00f2 comporta. La dicotomia della scena evocata si riflette da una parte nello sconforto del portiere sconfitto, evidenziato anche da una descrizione fisica (\u00abil portiere caduto\u00bb che contro terra cela la faccia\u00bb, consolato dal \u00abcompagno in ginocchio\u00bb), e dall'altra nella gioia dell'altro portiere, che \u00absi fa una capriola / si fa baci\u00bb. Tra i due soggetti descritti, nella strofa centrale, si trova il pubblico, in preda a un'esaltante felicit\u00e0."}
{"id": "7640703", "revid": "767487", "url": "https://it.wikipedia.org/wiki?curid=7640703", "title": "Alex Pastoor", "text": ""}
{"id": "7640706", "revid": "599013", "url": "https://it.wikipedia.org/wiki?curid=7640706", "title": "Igino Rizzi", "text": "Biografia.\nNato a Ponte di Legno, in provincia di Brescia, nel 1924, a 23 anni prese parte ai Giochi olimpici di , nel trampolino normale, unica gara di salto con gli sci in programma, terminando 45\u00ba con 131.7 punti.\nNel 1954 partecip\u00f2 ai Mondiali di Falun, in Svezia, chiudendo 54\u00ba.\nAi campionati italiani vinse 1 oro e 3 bronzi nel trampolino normale.\nDopo il ritiro fu allenatore federale e maestro di sci.\nMor\u00ec nel dicembre 2015, a 91 anni.\nIn suo onore \u00e8 stato istituito un trofeo giovanile di salto con gli sci."}
{"id": "7640707", "revid": "21880", "url": "https://it.wikipedia.org/wiki?curid=7640707", "title": "Anas smithii", "text": ""}
{"id": "7640708", "revid": "574302", "url": "https://it.wikipedia.org/wiki?curid=7640708", "title": "European Film Academy Young Audience Award", "text": "L'European Film Academy Young Audience Award viene assegnato al miglior film europeo dell'anno dal 2013 votato da un pubblico di ragazzi tra i 12 e 14 anni in 43 citt\u00e0 europee.\nVincitori e candidati.\nL'elenco mostra il vincitore di ogni anno, seguito da chi ha ricevuto una candidatura. Per ogni film viene indicato il titolo italiano, titolo originale (tra parentesi) e il nome del regista."}
{"id": "7640710", "revid": "599013", "url": "https://it.wikipedia.org/wiki?curid=7640710", "title": "Strada statale 640 dir Raccordo di Pietraperzia", "text": "La strada statale 640 dir Raccordo di Pietraperzia (SS 640 dir), gi\u00e0 \"nuova strada ANAS 346 Raccordo di Pietraperzia (NSA 346)\", \u00e8 una strada statale italiana a scorrimento veloce che unisce la strada statale 640 Strada degli Scrittori con la strada statale 626 della Valle del Salso e si prolunga fino al centro abitato di Pietraperzia.\nStoria.\nVenne classificata inizialmente come parte della strada statale 191 di Pietraperzia, andando a sostituire l'esistente tortuoso tracciato tra Caltanissetta e Pietraperzia che veniva declassificato e la gestione suddivisa tra comune di Caltanissetta, provincia di Caltanissetta e provincia di Enna..\nNel 2011 \u00e8 stata provvisoriamente classificata come nuova strada ANAS 346 Raccordo di Pietraperzia (NSA 346), mentre l'attuale classificazione \u00e8 datata 2012."}
{"id": "7640711", "revid": "1964823", "url": "https://it.wikipedia.org/wiki?curid=7640711", "title": "Associazione Calcio Renate 2018-2019", "text": "Questa voce raccoglie le informazioni riguardanti l'Associazione Calcio Renate nelle competizioni ufficiali della stagione 2018-2019.\nMaglie e sponsor.\nIl fornitore tecnico per la stagione 2018-2019 \u00e8 Legea, mentre gli sponsor ufficiali sono Yale (sulla prima e terza divisa) e Carer (sulla seconda divisa)."}
{"id": "7640732", "revid": "767487", "url": "https://it.wikipedia.org/wiki?curid=7640732", "title": "Anita no perd el tren", "text": "Anita no perd el tren \u00e8 un film del 2001 diretto da Ventura Pons."}
{"id": "7640734", "revid": "8596", "url": "https://it.wikipedia.org/wiki?curid=7640734", "title": "Anita no pierde el tren", "text": ""}
{"id": "7640735", "revid": "767487", "url": "https://it.wikipedia.org/wiki?curid=7640735", "title": "Okay (film)", "text": "Okay \u00e8 un film del 2002 diretto da Jesper W. Nielsen."}
{"id": "7640736", "revid": "8596", "url": "https://it.wikipedia.org/wiki?curid=7640736", "title": "Per amare Carmen", "text": ""}
{"id": "7640738", "revid": "767487", "url": "https://it.wikipedia.org/wiki?curid=7640738", "title": "Was n\u00fctzt die Liebe in Gedanken", "text": "Was n\u00fctzt die Liebe in Gedanken \u00e8 un film del 2004 diretto da Achim von Borries."}
{"id": "7640740", "revid": "716642", "url": "https://it.wikipedia.org/wiki?curid=7640740", "title": "Jordan Lefort", "text": "Carriera.\nHa giocato nella prima divisione francese ed in quella svizzera."}
{"id": "7640757", "revid": "767487", "url": "https://it.wikipedia.org/wiki?curid=7640757", "title": "Sivi kamion crvene boje", "text": "Sivi kamion crvene boje \u00e8 un film del 2004 diretto da Sr\u0111an Koljevi\u0107.\nTrama.\nFine del mese di giugno 1991. La Jugoslavia socialista si sta disfacendo dopo l'indipendenza della Slovenia e della Croazia. Ratko , un autista daltonico di camion , appena scarcerato e Suzana , giovane rockettara, girano il paese che ormai non esiste pi\u00f9 con il camion. Incontreranno molte persone dalle sensibilit\u00e0 pi\u00f9 disparate, specchio di un mondo che sta cambiando. "}
{"id": "7640760", "revid": "8596", "url": "https://it.wikipedia.org/wiki?curid=7640760", "title": "Srdjan Todorovic", "text": ""}
{"id": "7640761", "revid": "21880", "url": "https://it.wikipedia.org/wiki?curid=7640761", "title": "Anas rhynchotis", "text": ""}
{"id": "7640763", "revid": "767487", "url": "https://it.wikipedia.org/wiki?curid=7640763", "title": "Pr\u0119gi", "text": "Pr\u0119gi \u00e8 un film del 2004 diretto da Magdalena Piekorz."}
{"id": "7640764", "revid": "1001457", "url": "https://it.wikipedia.org/wiki?curid=7640764", "title": "Pregi", "text": ""}
{"id": "7640765", "revid": "1924342", "url": "https://it.wikipedia.org/wiki?curid=7640765", "title": "Ballads 1", "text": "Ballads 1 (reso graficamente BALLADS 1) \u00e8 il primo album in studio del cantante giapponese Joji pubblicato il 26 ottobre 2018 dalla 88rising e da 12Tone Music.\nAntefatti.\nNel tardo 2017, il cantante parte per l'\"88rising Asia Tour\" insieme ai membri dell'omonima etichetta 88rising. Durante la performance tenutasi a Kuala Lumpur in Malaysia il 9 dicembre 2017 esegue per la prima volta \"Wanted U\", chiamata inizialmente dai fan erroneamente \"I Can't Tell\". Esegue dal vivo per la prima volta, il 13 febbraio 2018 a Los Angeles, il brano \"Yeah Right\" che verr\u00e0 successivamente pubblicato l'8 maggio dello stesso anno. Annuncia il suo nuovo progetto, nonch\u00e9 primo album full-length, insieme alla pubblicazione di \"Slow Dancing in the Dark\" il 12 settembre 2018: brano che venne originariamente eseguito durante l'esibizione dal vivo al \"Blurry Vision Fest\" ad Oakland nel maggio del 2018.\nPubblicazione e promozione.\n\"Slow Dancing in the Dark\", secondo singolo estratto dall'album, arriva nelle prime 24 ore secondo nella classifica R&amp;B/Soul statunitense di iTunes e secondo nelle tendenze statunitensi di YouTube.\nIl 2 ottobre viene annunciata la data di pubblicazione dell'album tramite la pubblicazione del terzo singolo \"Can't Get Over You\" (brano che vede la collaborazione del produttore Clams Casino) e tramite la pagina per il preordine di Apple Music.\nL'ultimo singolo promozionale \"Test Drive\" viene pubblicato il 16 ottobre 2018 accompagnato da un video musicale diretto da James Defina (conosciuto inoltre per recenti collaborazioni con Post Malone).\nIl 29 ottobre 2018 viene pubblicato un video musicale per \"Wanted U\" diretto da Michael La Burt. In sostegno al nuovo album viene annunciato dall'artista il \"Ballads 1 Tour\" che vedr\u00e0 tappe in Europa e in Nord America con la presenza del cantante Rei Brown.\nAccoglienza.\nBraudie Blais-Billie di Pitchfork ha dichiarato: Dando all'album un voto di 6,7 su 10. Elias Leight di Rolling Stone ha dato all'album 3 stelle su 5, complimentandosi con la progressione dall'EP In Tongues, il cambiamento di stile musicale e con la capacit\u00e0 di produrre \"un particolare tipo di pop autoironico\".\nL'album ha raggiunto il terzo posto nella classifica \"Billboard 200 Chart\", raggiungendo inoltre il primo posto nella \"Billboard R&amp;B/Hip Hop Chart\"."}
{"id": "7640788", "revid": "287204", "url": "https://it.wikipedia.org/wiki?curid=7640788", "title": "Campionati africani di atletica leggera 2018 - Decathlon", "text": "Il concorso del decathlon ai campionati africani di atletica leggera di Asaba 2018 si \u00e8 svolto il 2 e 3 agosto allo Stadio Stephen Keshi.\nRisultati.\n100 metri.\nVento: -0.2\u00a0m/s\n110 metri ostacoli.\nVento: ?\u00a0m/s"}
{"id": "7640792", "revid": "123869416", "url": "https://it.wikipedia.org/wiki?curid=7640792", "title": "Stato profondo", "text": "Per Stato profondo si intende a livello politico l'insieme di quegli organismi, legali o meno, che grazie ai loro poteri economici o militari o strategici condizionano l'agenda degli obiettivi pubblici, di nascosto e a prescindere dalle strategie politiche degli Stati del mondo, lontano dagli occhi dell'opinione pubblica. Detto anche \"Stato dentro lo Stato\", \u00e8 costituito da lobby e reti nascoste, segrete, coperte, di potere in grado di agire anche contro le pubbliche istituzioni note. \nQuando \u00e8 affermata senza supporti fattuali, l'esistenza di un \"governo invisibile\" (detto anche \"Shadow government\", \"criptocrazia\" o \"governo segreto\") appartiene ad una famiglia di teorie della cospirazione basata sull'idea che il potere politico reale non risieda nei detentori visibili, ma in eminenze grigie: nelle monarchie questo avverrebbe con i \"powers behind the throne\", mentre nelle democrazie vi sarebbero potentati privati che esercitano potere dietro le quinte, utilizzando come schermo gli eletti nelle assemblee rappresentative; lo stesso governo eletto ufficiale sarebbe sottomesso al governo ombra, che sarebbe il vero potere esecutivo.\nEtimologia.\nIl termine moderno di \"Stato profondo\" emerge a partire dalla traduzione letterale del turco \"derin devlet\", con cui in Turchia B\u00fclent Ecevit designava la rete di potere laico-militare, fondata nel 1923 da Mustafa Kemal Atat\u00fcrk e permanente anche dopo la sua morte, per i decenni successivi.\nTipologie.\nEntit\u00e0 di questo tipo possono essere per esempio individuate, a seconda dei Paesi, nelle organizzazioni criminali, nelle lobby economiche, negli organismi religiosi e negli eventuali loro intrecci, negli organi di Stato, come le forze armate o le autorit\u00e0 pubbliche (agenzie di intelligence, polizia, polizia segreta, servizi segreti, agenzie amministrative o di sicurezza, burocrazia governativa).\nUno Stato profondo pu\u00f2 anche consistere in funzionari di carriera che agiscono in modo non cospiratorio, ma per promuovere i propri interessi. L'intento di uno Stato profondo pu\u00f2 includere la continuit\u00e0 dello Stato stesso, il mantenimento del lavoro per i suoi membri, il potere e l'autorit\u00e0 irrobustiti e il perseguimento di obiettivi ideologici non sempre a cuore all'opinione pubblica. Pu\u00f2 operare in opposizione all'ordine del giorno dei funzionari eletti, bilanciando, rallentando e ritraducendo le loro politiche, condizioni e direttive. Pu\u00f2 anche assumere la forma di enti pubblici o societ\u00e0 private che agiscono fuori dal controllo normativo o governativo.\nStoria.\nDescrizioni simili si ritrovano gi\u00e0 nell'antichit\u00e0 classica. L'espressione greca \u03ba\u03c1\u03ac\u03c4\u03bf\u03c2 \u1f10\u03bd \u03ba\u03c1\u03ac\u03c4\u03b5\u03b9 (\"kratos en kratei\") \u00e8 stato successivamente adattata in latino come \"imperium in imperio\" o \"status in stato\" o \"status in statu\".\nNel XVII e XVIII secolo il dibattito politico internazionale sulla separazione tra Stato e Chiesa spesso ruotava intorno all'idea che, resa globale ossia senza poteri politici nazionali a cui dar conto, la Chiesa sarebbe divenuta Stato nello Stato, invadendo e snaturando le prerogative statali.\nErnst Fraenkel illustr\u00f2 la natura ed il funzionamento della dittatura nazista mediante il concetto di \"doppia lealt\u00e0\", con la quale i funzionari pubblici osservavano la gerarchia formale della statualit\u00e0 e nel contempo quella sostanziale del , nell'ambito di quello che definiva il \"doppio Stato\".\nStati Uniti.\nNegli Stati Uniti, il termine \"stato profondo\" \u00e8 stato usato per descrivere \"un'associazione ibrida di elementi governativi e parti di industria e finanza di alto livello che \u00e8 effettivamente in grado di governare gli Stati Uniti senza riferimento al consenso dei governati espressi attraverso il processo politico formale \". Le agenzie governative di intelligence, come la CIA e l'FBI, sono state accusate da elementi dell'amministrazione Donald Trump di tentare di contrastare i suoi obiettivi politici [14]. Scrivendo per il New York Times, l'analista Issandr El Amani ha messo in guardia contro la \"crescente discordia tra un presidente e la sua gerarchia burocratica\", mentre gli analisti della rubrica \"The Interpreter\" scrivevano:\nItalia.\nIl caso pi\u00f9 famoso italiano \u00e8 quello della doppia fedelt\u00e0 degli apparati dello Stato durante la strategia della tensione e nelle attivit\u00e0 della loggia Propaganda Due.. Propaganda due (meglio nota come P2) era una loggia massonica aderente al Grande Oriente d'Italia (GOI) che, nel periodo della sua conduzione da parte dell'imprenditore Licio Gelli, assunse forme deviate rispetto agli statuti della massoneria ed eversive nei confronti dell'ordinamento giuridico italiano. La P2 fu sospesa dal GOI il 26 luglio 1976; successivamente, la Commissione parlamentare di inchiesta sulla loggia massonica P2 sotto la presidenza dell'onorevole Tina Anselmi concluse il caso P2 denunciando la loggia come una vera e propria \u00aborganizzazione criminale\u00bb ed \u00abeversiva\u00bb. Fu sciolta con un'apposita legge, la n. 17 del 25 gennaio 1982."}
{"id": "7640793", "revid": "1543377", "url": "https://it.wikipedia.org/wiki?curid=7640793", "title": "Pyrrhocorax", "text": "Pyrrhocorax \u00e8 un genere di uccelli passeriformi appartenente alla famiglia Corvidae.\nEtimologia.\nIl nome scientifico del genere, \"Pyrrhocorax\", deriva dall'unione delle parole greche \"\u03c0\u03c5\u03c1\u03c1\u03bf\u03c2\" (\"pyrrhos\"/\"purrhos\", \"rosso fuoco\") e \"\u03ba\u03bf\u03c1\u03b1\u03be\" (\"korax\", \"corvo\"), col significato di \"corvi rossi\", in riferimento alla colorazione delle zone nude del gracchio corallino.\nDescrizione.\nAl genere vengono ascritti uccelli di dimensioni medio-piccole (34\u201341\u00a0cm), nei quali le femmine sono di regola pi\u00f9 minute rispetto ai maschi: i gracchi ricordano una sorta di incrocio fra un merlo o uno storno e un corvo, con aspetto massiccio e robusto, testa arrotondata con becco sottile e ricurvo verso il basso, lunghe ali digitate, forti zampe con unghie ricurve e tarso non ricoperto da scaglie (caratteristica questa unica fra i corvidi) e coda corta e squadrata.\nIl piumaggio si presenta uniformemente nero su tutto il corpo: il becco e le zampe sono invece di colore giallo nel gracchio alpino e rosso nel gracchio corallino.\nBiologia.\nI gracchi sono uccelli diurni che vivono in piccoli stormi, passando la maggior parte della giornata in movimento alla ricerca di cibo, e dimostrandosi piuttosto mobili durante questa attivit\u00e0.\nL'alimentazione avviene al suolo: durante i mesi estivi, il grosso della dieta \u00e8 costituito da piccoli invertebrati e dalle loro larve, mentre durante la stagione fredda bacche, frutta e granaglie assumono un ruolo preponderante. Nelle aree in cui le due specie si trovano a vivere in simpatria, la competizione interspecifica viene limitata dalla dieta maggiormente vegetariana del gracchio alpino rispetto al gracchio corallino, che inoltre mostra una certa predilezione per le formiche.\nSi tratta di uccelli monogami, che nidificano in tarda primavera: le coppie rimangono insieme per la vita e nidificano sempre nello stesso sito, collaborando nelle varie fasi della riproduzione.\nDistribuzione e habitat.\nIl genere ha distribuzione paleartica, con le due specie che popolano le aree montuose di gran parte di Europa meridionale, Nordafrica, Medio Oriente e Asia centrale, fino all'altopiano del Tibet: il gracchio corallino si spinge ino in Manciuria, nelle isole britanniche e sull'Acrocoro etiopico, mentre il gracchio alpino vive anche in Corsica e a Creta.\nAmbedue le specie di gracchi popolano l'ambiente montano, nidificando fino a oltre 8000 m di quota (pi\u00f9 in altro di qualsiasi altra specie di uccello): il gracchio corallino vive anche nelle falesie rocciose a picco sul mare, mentre il gracchio alpino \u00e8 meglio adattato alla vita in alta montagna e mediamente vive pi\u00f9 in quota rispetto al \"cugino\".\nTassonomia.\nLinneo, nella prima stesura del suo \"Systema Naturae\" nel 1758, classifica il gracchio corallino nel genere \"Upupa\" come \"U. pyrrhocorax\", assieme a varie specie di ibis e upupe, accomunate dalla sola presenza di un becco lungo e ricurvo e dalla lingua priva di setole: in un'edizione successiva, risalente al 1766, Linneo classifica invece il gracchio alpino nel genere \"Corvus\" come \"C. alpinus\", dal quale verr\u00e0 spostato nel 1771 in un proprio genere, assieme al \"cugino\".\nAl genere vengono ascritte due specie:\nNell'ambito della famiglia dei corvidi, il genere \"Pyrrhocorax\" rimane piuttosto basale rispetto a tutti gli altri, andando a formare un proprio clade monotipico (secondo alcuni fratello rispetto a \"Temnurus\"), assimilabile al rango di sottofamiglia.\nIl gracchio australiano, nonostante il nome, non condivide particolari legami di affinit\u00e0 genetica coi gracchi propriamente detti, e la somiglianza fra i due \"taxa\" \u00e8 dovuta a un fenomeno di evoluzione convergente."}
{"id": "7640794", "revid": "729019", "url": "https://it.wikipedia.org/wiki?curid=7640794", "title": "Graphite Peak", "text": "Il Graphite Peak (Picco della grafite) \u00e8 una vetta alta 3.260\u00a0m, che fa parte dei Monti Barton, una catena montuosa dei Monti della Regina Maud, in Antartide.\n\u00c8 posizionato nell'estremit\u00e0 nordorientale della catena che si estende per verso nordest, partendo dal Mount Clark e arrivando appena a sud della testata del Ghiacciaio Falkenhof.\nLa denominazione fu assegnata dalla New Zealand Geological Survey Antarctic Expedition (NZ GSAE) (1961\u201362), in riferimento alla grafite trovata sulla montagna."}
{"id": "7640795", "revid": "287204", "url": "https://it.wikipedia.org/wiki?curid=7640795", "title": "Campionati africani di atletica leggera 2018 - Eptathlon", "text": "Il concorso dell'eptathlon ai campionati africani di atletica leggera di Asaba 2018 si \u00e8 svolto il 4 e 5 agosto allo Stadio Stephen Keshi.\nRisultati.\n200 metri.\nVento: ?\u00a0m/s"}
{"id": "7640813", "revid": "124123", "url": "https://it.wikipedia.org/wiki?curid=7640813", "title": "Francesco Paolo Capone", "text": "Biografia.\n\u00c8 nato a Roma nel 1961, \u00e8 sposato e ha tre figli. Nel 1982 ha partecipato alla missione \u201cLibano 2\u201d a Beirut come sottufficiale paracadutista del Battaglione San Marco.\nImpiegato di banca, aderisce alla Cisnal Credito, di cui nel 1987 diventa segretario provinciale. Quando la Cisnal si trasforma in Ugl, nel 1997 diventa responsabile dell\u2019Ufficio Formazione Quadri della confederazione.\nNell'ottobre 2014 il Consiglio Nazionale dell\u2019UGL lo nomina Segretario generale dopo le dimissioni di Geremia Mancini, che pochi mesi prima era succeduto a Giovanni Centrella. Una sentenza del Tribunale di Roma del 6 febbraio 2015 ha annullato l'elezione di Capone e le espulsioni e invocato la convocazione di un nuovo Consiglio Nazionale, A quel punto il sindacato si spacca: una parte, riconducibile a Intesa F.P. elegge in un congresso segretario Taddeo Albanese, l'altro rielegge Capone all'unanimit\u00e0 segretario generale in un consiglio nazionale del 21 febbraio 2015, che \u00e8 riconfermato, sempre dal Consiglio Nazionale, il 29 agosto 2015, \nLa lunga querelle giudiziaria si conclude l'8 gennaio 2016 con un'intesa fra le parti che prevede il riconoscimento della legittimit\u00e0 dell'elezione di Paolo Capone.\nIl 22 e 23 febbraio 2018 a Roma, si svolge il IV Congresso Confederale della UGL, e Capone viene eletto Segretario Generale.."}
{"id": "7640820", "revid": "300067", "url": "https://it.wikipedia.org/wiki?curid=7640820", "title": "Red Curren", "text": "Carriera.\nHa disputato con il i giochi olimpici del 1952."}
{"id": "7640821", "revid": "287204", "url": "https://it.wikipedia.org/wiki?curid=7640821", "title": "Furio Alpino", "text": "Biografia e opere.\nAlpino scrisse una tragedia intitolata \"Memnone\" ad imitazione di quella di Eschilo incentrata sulla figura di Memnone re di Persia e d'Etiopia. Lo stile di tale opera apparve ad Orazio cos\u00ec retoricamente gonfio che disse che Memnone era morto per le mani del poeta senza aspettare il colpo di Achille e per questo lo chiama \"turgidus Alpinus\".\nAlpino era anche autore di un poema eroico sulla guerra di Germania, o \"Pragmatia belli Gallici\" sulle guerre di Cesare in Gallia, in cui appare una descrizione del Reno considerata talmente ridicola che il \ufb01ume non \u00e8 riconoscibile.\n\u00c8 dubbio se sia anche da identificare col coevo poeta romano Marco Furio Bibaculo, autore secondo Plinio il Vecchio di un'opera in prosa, \"Lucubrationes\" (\"Veglie\"), e anch'egli di un poema epico sulla guerra gallica di Cesare, gli \"Annales\", di cui restano per\u00f2 pochissimi frammenti."}
{"id": "7640826", "revid": "110157", "url": "https://it.wikipedia.org/wiki?curid=7640826", "title": "Il castello di Llyr", "text": "Il castello di Llyr (titolo originale: \"The Castle of Llyr\") \u00e8 un romanzo fantasy per ragazzi, pubblicato nel 1966. \u00c8 il terzo volume della saga de \"Le cronache di Prydain\", scritta dallo statunitense Lloyd Alexander, ed \u00e8 preceduto da \"Il calderone nero\" e seguito da \"Taran il girovago\".\nTrama.\nSono trascorsi un anno e mezzo dagli eventi narrati in \"Il calderone nero\". Eilonwy \u00e8 ormai una ragazza e, essendo del sangue nobile di Llyr, l'anziano Dallben decide di inviarla presso i sovrani dell'Isola di Mona, perch\u00e9 riceva un'educazione adeguata. Taran e Gurgi la accompagnano e fanno la conoscenza del principe Rhun, figlio del re di Mona, un giovane ingenuo e sbadato. Taran, che lentamente si rende conto di amare Eilonwy, matura una forte gelosia contro Rhun, i cui genitori progettano di farlo sposare con la principessa.\nSu Mona Taran si imbatte anche nel suo amico bardo Fflewddur Flam e in un calzolaio, che si rivela essere il principe Gwydion in incognito. Quest'ultimo spiega a Taran di temere per Eilonwy, perch\u00e9 la strega Achren, dalla quale la principessa era scappata in \"Il libro dei tre\", potrebbe rifarsi viva, perch\u00e9 dalla casata di Llyr sono in passato stati generati maghi molto potenti, per cui Eilonwy potrebbe essere la chiave per restaurare l'antico potere di Achren su Prydain. Di questi timori il giovane non mette al corrente l'amica, volendola proteggere, ma lei fraintende il suo silenzio e lo accusa di averla sempre detestata e di non vedere l'ora che le loro strade si dividano. Invero, di l\u00ec a poco Eilonwy viene rapita da Magg, maggiordomo dei re di Mona, ma al soldo di Achren. Il principe Rhun si pone immediatamente a capo delle ricerche, ma a sua insaputa suo padre, re Rhuddlum, conscio della sua goffaggine, affida le sorti dell'impresa proprio a Taran. Sia pure a malincuore, l'assistente-guardiano dei maiali accetta.\nIl gruppo finisce prima tra gli artigli di Llyan, una gatta pi\u00f9 grossa di un cavallo, e poi, per causa della sbadataggine di Rhun, in una caverna, ove incontrano il gigante Glew. Quest'ultimo gli spiega di essere in realt\u00e0 un uomo normale, solo molto basso, che si ciment\u00f2 con la magia per accrescere le proprie dimensioni, delle quali si vergognava, con esiti insperati: prima ingigant\u00ec la sua gatta domestica Llyan, poi s\u00e9 stesso, ma, inseguito dal furibondo animale mentre la pozione ancora faceva il suo corso, fin\u00ec nella caverna, dalla quale adesso non riesce pi\u00f9 ad uscire perch\u00e9 troppo grosso. Glew cattura i protagonisti, spiegando che occorre la vita di uno di loro per preparare un antidoto e tornare libero, e Rhun, confessando tristemente di essere conscio della propria incapacit\u00e0 e di non credere di riuscire a salvare Eilonwy n\u00e9 a governare Mona, si offre di sacrificarsi, in cambio della libert\u00e0 per i compagni. Ma grazie ad un colpo a sorpresa contro il finto gigante, tutti quanti gli amici riescono ad evadere vivi dalla caverna. Glew verr\u00e0 in seguito ridotto alle sue dimensioni originarie e liberato dal mago Dallben.\nGuidati da Gwydion, i compagni raggiungono le rovine del castello di Caer Colur, antica sede della casata di Llyr e ora nascondiglio di Achren. Taran vi si introduce di soppiatto e trova Eilonwy, ma la ragazza \u00e8 sotto l'effetto della magia di Achren, sicch\u00e9 non lo riconosce e d\u00e0 l'allarme, facendo catturare i protagonisti. Alla strega per\u00f2 occorrono ancora un libro magico e la sfera dorata di Eilonwy (il Pelydryn) per completare il rituale e destare nella principessa i poteri dei suoi antenati, e per ottenerli offre a Taran di restituire ad Eilonwy la memoria e farla ritornare da lui a rituale concluso. Prima che il ragazzo possa rispondere, a sorpresa Gwydion rivela spontaneamente dove i due oggetti si nascondono. Ma quando Achren li mette nelle mani di Eilonwy, questa riesce a liberarsi da sola dall'incantesimo e, tramite il suo Pelydryn, incenerisce il libro, rinunciando per sempre ai propri poteri. Frattanto l'infido servitore Magg, inteso che la strega non lo avrebbe ricompensato come sperava, scappa dal castello spalancando le chiuse che lo riparavano dall'acqua marina, la quale invade Caer Colur e lo fa sprofondare. Achren, vistasi sconfitta definitivamente, maledice Gwydion e fa per uccidersi, ma il principe glielo impedisce. Di tutta l'eredit\u00e0 della sua casata, ad Eilonwy non resta che un corno da cerimonia, che consegna in dono a Taran."}
{"id": "7640833", "revid": "92723", "url": "https://it.wikipedia.org/wiki?curid=7640833", "title": "Pyatnickoye \u0160osse (metropolitana di Mosca)", "text": ""}
{"id": "7640834", "revid": "640277", "url": "https://it.wikipedia.org/wiki?curid=7640834", "title": "Telescopio Ruths di Merate", "text": "Il telescopio Ruths \u00e8 un telescopio riflettore situato a Merate e facente parte dell'osservatorio astronomico di Brera. Situato in una cupola risalente al 1935 e costruita sull'esempio degli osservatori di Yerkes e Lick, \u00e8 stato il primo a disporre di una piattaforma mobile per raggiungere meglio l'oculare. Lo specchio venne realizzato in Italia in alluminio rivestito di nichel e con diametro di 137\u00a0cm, spessore di 20\u00a0cm raggiungeva un peso di 600\u00a0kg. Nel corso degli anni '90, poich\u00e9 in stato di degrado, \u00e8 stato conservato in esposizione e sostituito da un altro in vetro-ceramica.\nL'osservatorio sito in Merate ha codice MPC 096."}
{"id": "7640835", "revid": "287204", "url": "https://it.wikipedia.org/wiki?curid=7640835", "title": "Atletica leggera ai X Giochi panafricani - 200 metri piani maschili", "text": "La specialit\u00e0 dei 200 metri piani maschili ai X Giochi panafricani si \u00e8 svolta il 14 e 15 settembre 2011 all'Est\u00e1dio Nacional do Zimpeto di Maputo.\nRisultati.\nBatterie.\nI primi 3 di ogni gruppo (Q) ed i successivi 6 migliori tempi (q) si qualificano alle semifinali.\nVento:&lt;br&gt;Gruppo 1: -1.1\u00a0m/s, Gruppo 2: -0.1\u00a0m/s, Gruppo 3: +0.1\u00a0m/s, Gruppo 4: -4.1\u00a0m/s, Gruppo 5: -3.0\u00a0m/s, Gruppo 6: -2.8\u00a0m/s\nSemifinali.\nI primi 3 di ogni gruppo (Q) ed i successivi 2 migliori tempi (q) si qualificano in finale.\nVento:&lt;br&gt;Gruppo 1: -1.9\u00a0m/s, Gruppo 2: -1.5\u00a0m/s, Gruppo 3: -2.8\u00a0m/s\nFinale.\nVento: +1.7\u00a0m/s"}
{"id": "7640837", "revid": "762947", "url": "https://it.wikipedia.org/wiki?curid=7640837", "title": "Bob Chilcott", "text": "Biografia.\nChilcott ha cantato nel coro del King's College London sia come voce bianca che da tenore, durante gli studi universitari. In una registrazione del 1967 del \"Requiem\" di Gabriel Faur\u00e9, sotto la direzione di David Willcocks ha cantato la parte del soprano solista nel Pie Jesu. Nel 1985 Si \u00e8 unito ai King's Singers con i quali ha cantato da tenore per 12 anni. Dal 1997 compone a tempo pieno.\nChilcott \u00e8 stato direttore del coro del Royal College of Music di Londra per sette anni, ed \u00e8 Principal Guest Conductor dei BBC Singers. \u00c8 anche presidente del Southend Boys' Choir, un rinomato coro di voci bianche con sede a Southend-on-Sea che si esibisce regolarmente sui palchi pi\u00f9 importanti di Londra, come la Royal Albert Hall.\nChilcott \u00e8 molto conosciuto per le sue composizioni per cori di voci bianche, tra le quali \"Can You hear me?\", che ha diretto in diversi Paesi (Stati Uniti d'America, Canada, Australia, Giappone, Estonia, Lituania, Germania e Repubblica Ceca).\n\u00c8 legato al New Orleans Children\u2019s Chorus e al Crescent City Festival di New Orleans, per il quale ha composto i brani \"A Little Jazz Mass\", \"Happy Land\", \"This Day\", \"Be Simple Little Children\" e \"I Lift My Eyes\".\nChilcott ha scritto \"This Day\", una serie di cinque poemi, per il festival corale che si sarebbe dovuto tenere a New Orleans nel 2006; il festival fu cancellato a causa dell'Uragano Katrina. L'Opera \u00e8 stata poi eseguita per la prima volta il 25 giugno 2007 nella Cattedrale di St. Louis a New Orleans, cantata da 210 coristi provenienti da tutti gli Stati Uniti d'America.\nLa sua cantata per coro e percussioni \"The Making of the Drum\" \u00e8 stata eseguita dai BBC Singers, dal New Zealand Youth Choir, dal World Youth Choir (sotto la sua direzione), dal Chamber Choir of Europe e dai Taipei Chamber Singers.\nLe maggiori opere sacre di Chilcott sono \"Canticles of Light\" e \"Jubilate\". Gli Addison Singers hanno eseguito alla Carnegie Hall di Londra \"Canticles of Light\" nel 2004 e \"Jubilate\" nel 2005. Nel 2008, Oxford University Press ha pubblicato il suo brano \"Aesop's Fables\" per coro (SATB) e pianoforte.\nIl suo \"Requiem\" \u00e8 stato eseguito per la prima volta il 13 marzo 2010 allo Sheldonian di Oxford dall'Oxford Bach Choir e dalla Royal Philharmonic Orchestra, diretta da Nicholas Cleobury. Chilcott ha diretto la prima del suo brano \"On Christmas Night\" il 12 dicembre 2010 nella University Christian Church di Austin, Texas; il pezzo fu poi eseguito per la prima volta in Inghilterra il 28 novembre 2011 dagli Arnold Singers diretti da Richard Dunster-Sigtermans nella scuola di Rugby, e in Scozia il 14 dicembre 2011 dai Dollar Academy Combined School Choirs nella Usher Hall di Edimburgo.\nLa sua composizione \"St. John's Passion\" (Passione secondo Giovanni) \u00e8 stata eseguita per la prima volta nel 2013 dal Wells Cathedral Choir in 2013. Segue l'impianto utilizzato da Bach, con l'Evangelista (tenore) che narra il succedersi degli eventi nel recitativo, inframmezzato da interventi del coro (la folla), da Pilato e da Ges\u00f9, oltre che da corali e momenti di riflessione cantati dal coro. Molti dei corali si basano su inni famosi.\nNel 2016 a Eugene, Oregon, \u00e8 stato eseguito per la prima volta il suo pezzo \"Ophelia, Caliban, and Miranda\". Chilcott ha diretto il Coro del festival e gli Yellowjackets, che suonavano la parte strumentale."}
{"id": "7640838", "revid": "92723", "url": "https://it.wikipedia.org/wiki?curid=7640838", "title": "Crash! Boom! Live!", "text": "Crash! Boom! Live! \"- The Johannesburg Concert\" \u00e8 un video concerto del duo pop rock svedese Roxette, pubblicato nel 1996 dalla Picture Music International.\nDescrizione.\n\"Crash! Boom! Live!\" \u00e8 un video rilasciato in VHS e Laserdisc.\nIl concerto, tenuto a Johannesburg, in Sudafrica, \u00e8 stato registrato all'Ellis Park Stadium, il 14 gennaio 1995, durante il tour mondiale \"Crash! Boom! Bang!\"."}
{"id": "7640839", "revid": "110157", "url": "https://it.wikipedia.org/wiki?curid=7640839", "title": "Campionato mondiale di calcio per amputati 2018", "text": "Il campionato mondiale di calcio per amputati 2018 \u00e8 stata la 15\u00aa edizione del Campionato mondiale di calcio per amputati maschili organizzato dalla World Amputee Football Federation."}
{"id": "7640840", "revid": "92723", "url": "https://it.wikipedia.org/wiki?curid=7640840", "title": "Chiesa di San Pietro degli Slavi", "text": "La chiesa di San Pietro degli Slavi \u00e8 un edificio di culto situato a Faedis (UD), all'interno di Borgo San Pietro, sulla strada che porta a Canal di Griv\u00f2. L'appellativo \"degli Slavi\" si deve al fatto che fu fatta costruire dagli abitanti dei paesi delle montagne attorno a Faedis, che erano di origine slava.\nStoria.\nLa costruzione originaria risale probabilmente alla fine del XIII secolo e fu consacrata da Pietro Giovanni, vescovo di Zara al principio del 1300. L'antichit\u00e0 della chiesetta \u00e8 attestata da numerosi documenti trecenteschi riguardanti, in particolare, i lasciti effettuati da parte dei nobili del paese. La chiesa era circondata da un cimitero in cui venivano seppelliti i morti anche dei paesi vicini. La chiesa, soprattutto la facciata, vennero rifatte nel corso del XV secolo.\nEsterno.\nLa facciata, sul colmo della quale \u00e8 posta una monofora campanaria \u00e8 divisa orizzontalmente da un cornicione in pietra leggermente aggettante. Nella parte superiore vi \u00e8 inscritto un archivolto a tutto sesto. La porta \u00e8 sormontata da una lunetta a sua volta coperta da un tettuccio a capanna, sicuramente aggiunto in epoca successiva.\nAi lati dell'entrata si aprono due finestre a tutto sesto. La particolare forma dell'edificio e le caratteristiche stilistiche fanno s\u00ec che la chiesa possa essere inserita tra le costruzioni realizzate dagli artisti slavi della scuola di \u0160kofja Loka, caratterizzata dal gusto tardo gotico di ispirazione carinziana con influenze di gusto locale. Viene in particolare attribuita alla cerchia di Andrea di Lack o dei suoi aiutanti.\nInterno.\nPresenta un'aula rettangolare con soffitto in travi a vista, terminante con un'abside poligonale con volta decorata da una rete di costoloni sostenuti da peducci a forma di testa umana. Dove i costoloni si intersecano vi sono dei medaglioni con la figura della \"Madonna con Bambino\", del \"Volto di Cristo\", di \"San Pietro con le chiavi\" e la \"Figura del sole\".\nAll'interno si conservava un altare ligneo di taglio rinascimentale, opera di Giovanni Martini e risalente al 1522, attualmente collocato per ragioni di sicurezza nella chiesa parrocchiale di Santa Maria Assunta. Nel ripiano superiore sono collocate le statue di \"Sant'Elena\", di \"Santa Maria Maddalena\", della \"Madonna con Bambino\", mentre in quello inferiore vi sono le figure di \"San Pietro\", di \"San Giovanni Battista\" e di \"San Giacomo\"."}
{"id": "7640868", "revid": "287204", "url": "https://it.wikipedia.org/wiki?curid=7640868", "title": "Campionati africani di atletica leggera 2016 - Lancio del giavellotto maschile", "text": "Il concorso del lancio del giavellotto maschile ai Campionati africani di atletica leggera di Durban 2016 si \u00e8 svolto il 26 giugno 2016 al Kings Park Stadium."}
{"id": "7640869", "revid": "28057", "url": "https://it.wikipedia.org/wiki?curid=7640869", "title": "Ospedale di Santa Maria della Consolazione", "text": "L'Ospedale di Santa Maria della Consolazione, abbreviato spesso come Ospedale della Consolazione, \u00e8 stato uno storico ospedale romano, annesso alla Chiesa di Santa Maria della Consolazione.\nOggi la sua sede storica di Via della Consolazione, adiacente all'area del Foro Romano in corrispondenza ad una tratta dell'antico Vico Giugario, \u00e8 utilizzata come sede di uffici pubblici.\nStoria.\nL'Ospedale \u00e8 nato nel 1506 dall'unione dei beni di tre opere:\nPoco prima della fusione dei tre ospedali, sorse un ospedale femminile, costruito a sue spese da Cesare Borgia, a cui contribu\u00ec anche la madre Vannozza.\nSempre nel 1506, furono accettati i nuovi Statuti, il giorno 25 dicembre (ossia, nel 1505 \"ab incarnatione\"), primo rinnovamento dopo i primi in assoluto di cui si ha notizia dell'ospedale, risalenti al 1444.\nDopo il 1506, l'agglomerato venne chiamato inizialmente di Santa Maria di \"vita aeterna\".\nNel Cinquecento vi lavorarono chirurghi come Martino Longhi il vecchio e Bartolomeo Eustachi, autore delle Tabulae anatomicae e in onore del quale fu intitolata la Tromba di Eustachio, che lavor\u00f2 a lungo nell'ospedale della Consolazione in quanto esso \"abbonda di cadaveri di giovani con membra fresche ed intere, non sfatte da malattie\": infatti vi praticava anche autopsie e dissezioni. Eustachi ricord\u00f2 l'ospedale nel suo testamento per il lascito del ricavato della vendita di vasi d'argento ed altre suppellettili, da dividere insieme all'ospedale di San Giovanni in Laterano.\nNel 1591 vi lavor\u00f2 come volontario per contrastare un'epidemia di tifo il futuro Santo Luigi Gonzaga: qui contrasse il morbo e da l\u00ec a poco mor\u00ec. Oggi \u00e8 ricordato con una lapide a fianco dell'ingresso.\nNel 1642 vi fu la terza riforma degli statuti: nello stesso secolo fu due volte primario il chirurgo francese Nicola Larche e vi insegn\u00f2 il chirurgo Giovanni Guglielmo Riva, mentre a cavallo con il secolo successivo vi lavor\u00f2 il chirurgo Antonio Pacchioni, talvolta in collaborazione con Giorgio Baglivi. Nel Settecento, vi oper\u00f2 anche Andrea Massimini, che ne diresse anche il teatro anatomico. Tra sette e ottocento fu primario Antonio Marinucci, seguito nel nuovo secolo da Andrea Belli, Cosma Laurenzi e Pietro Lupi. L'unico papa che contribu\u00ec economicamente all'ospedale fu Pio IX nel 1851, con l'aggiunta di una sala, mentre contribuirono i quattro cardinali Guglielmo Enchevoert, Alessandro Riario, Pompeo Arrigoni e Giacomo Corradi: l'ultimo in particolare istitu\u00ec il teatro anatomico presso la struttura. Altri donatori furono il vescovo mons. Giorgio Bolognetti, con 8000 scudi, e monsignor Tiberio Cerasi, che nomin\u00f2 l'ospedale suo erede universale. Nelle donazioni, seguono numerosi personaggi, tra cui diversi chirurghi, come lo stesso Larche, e numerose nobildonne.\nL'ospedale riceveva feriti e \"febbricitanti\" ambosessi (con corrispondente suddivisione del personale): i letti, inizialmente intorno al centinaio in totale, aumentarono nel corso del Seicento, grazie all'aumento del patrimonio dovuto alle donazioni, che constava di diverse case, palazzi, tenute e terreni: una casa era detta \"delle cento finestre\" e dovuta al lascito di uno dei primi donatori, Pellegrino di Giovanni de Antonisi dello Bianco. L'ospedale non possedette tuttavia latifondi o grandi edifici, a cui non \u00e8 ascrivibile nemmeno la casa del Bianco, dato il carattere popolare della Congregazione. Tuttavia, gi\u00e0 nel 1546 i beni della Compagnia della Consolazione furono ugualmente esclusi dall'essere dati in enfiteusi, in quanto considerate \"perniciose\" dato che \"con ci\u00f2 sia cosa che per poco prezzo si spoglino quasi senza speranza di ricuperatione delle cose alienate\".\nLa popolazione utilizzava sovente questo ospedale per la cura delle ferite: era preferito ad altri data, forse, anche la sua posizione tra i popolosi quartieri Monti e Trastevere, dove vivevano molti artigiani. Venivano ammessi pazienti di ogni tipo, anche nel periodo delle pestilenze del secolo XVII; operarono chirurghi valenti come Gisberto Horst di Amsterdam, Scappucci, Mariano Santo di Barletta, Giovanni de Romanis di Cremona, il citato Bartolomeo Eustachio, Cesare Magati, Mariano de Scapuciis, mentre venne a studiare Pietro Foresto (Pieter van Foreest).\nEra anche in uso per i professori primari di tenere lezioni di chirurgia: inoltre, in occasione della Quaresima si facevano dimostrazioni anatomiche pubbliche, accompagnate da dissertazioni, usi mantenuti anche durante le invasioni francesi.\nNel 1847 la gestione dell'ospedale pass\u00f2 all'ordine benedettino. Fino a prima del 1927 il primario fu il chirurgo di fama internazionale Raffaele Bastianelli. Nel 1931 divenne l'\"Ospedale Littorio\" e, poco dopo, nel 1936, fu chiuso dal regime fascista. Nel 1943 divenne sede dei vigili urbani. Dopo la chiusura, il ricco fondo librario divenne parte della Biblioteca Lancisiana."}
{"id": "7640875", "revid": "227910", "url": "https://it.wikipedia.org/wiki?curid=7640875", "title": "Antica Torre Prigione", "text": ""}
{"id": "7640877", "revid": "149485", "url": "https://it.wikipedia.org/wiki?curid=7640877", "title": "Campionati del mondo di atletica leggera 1995 - Maratona femminile", "text": "La maratona femminile si \u00e8 svolta il 5 agosto 1995."}
{"id": "7640878", "revid": "92723", "url": "https://it.wikipedia.org/wiki?curid=7640878", "title": "Patricio Manns", "text": "Tra i principali artefici della Nueva Canci\u00f3n Chilena e della Pe\u00f1a de los Parra, ha collaborato con numerosi artisti del movimento, quali soprattutto Horacio Salinas, contribuendo a numerose composizioni degli Inti-Illimani, prima, e degli Inti-Illimani Hist\u00f3rico, poi, con cui ha inoltre inciso alcuni album assieme.\nManns \u00e8 inoltre uno dei pi\u00f9 prolifici scrittori cileni. La sua opera letteraria abbraccia vari generi, dai romanzi storici ai saggi, alle pi\u00e8ce teatrali. Ha pubblicato pi\u00f9 di 30 lavori, divenuti argomento di studio nelle universit\u00e0 europee e sudamericane. Dal suo romanzo \"Actas de Marusia\", nel 1975 \u00e8 stato tratto il .\nBiografia.\nPrimi anni.\nPatricio Manns nasce nella citt\u00e0 rurale di Nacimiento, nel Sud del Cile, il 3 agosto 1937. \u00c8 figlio di un'insegnante di scuola elementare, di ascendenza francese, e di un ingegnere agricolo di ascendenza tedesca. Entrambi i genitori suonano il piano, il padre \u00e8 un amante della musica jazz, mentre la madre ha studiato pianoforte classico. La madre svolge un importante ruolo nel coltivare gli interessi letterari del figlio. Durante la sua giovent\u00f9, Patricio Manns intraprende numerose attivit\u00e0: dal minatore a Lota, al giornalista per il quotidiano \"La Patria\" a Concepci\u00f3n. All'inizio del 1963 si trasferisce a Santiago del Cile, dove prosegue il suo lavoro di giornalista.\nLa prima carriera musicale.\nIntraprende la sua carriera musicale nel 1959, quando compone il brano \"Bandido\", inciso nel 1962 dal gruppo folk Los Travadores del Norte in Argentina e da Los Cuatro Cuartos in Cile. Ottiene fama nazionale nel 1965, grazie al singolo \"Arriba en la cordillera\", che in seguito viene incluso nell'album del 1966 \"Entre mar y cordillera\", che ottiene un ottimo successo commerciale.\nNello stesso periodo \u00e8 tra i fondatori del movimento della Nueva Canci\u00f3n Chilena, assieme a Rolando Alarc\u00f3n e ai figli di Violeta Parra Isabel e \u00c1ngel, e anche della Pe\u00f1a de los Parra, inizialmente conosciuta con il nome di Pe\u00f1a Carmen 340, cui poco dopo si unisce anche V\u00edctor Jara. Il movimento della Nueva Canci\u00f3n Chilena diviene il simbolo stesso di un rinascimento folkloristico che porta a una rivoluzione nella musica popolare del Paese, che procede parallelamente ai successi politici di Unidad Popular. Al momento del Colpo di Stato in Cile del 1973 la Nueva Canci\u00f3n Chilena raggiunge un consenso nazionale tale che gli artisti del movimento suonano in tutto il mondo quali ambasciatori culturali del Cile di Salvador Allende (si pensi ad esempio agli Inti-Illimani, che si trovano in Italia, e ai Quilapay\u00fan, in Francia, al momento del golpe).\nManns prende parte attiva nella produzione di una serie di spettacoli intitolati \"Chile rie y canta\" (\"Il Cile ride e canta\") organizzati in tutto il Paese da Ren\u00e9 Largo Far\u00edas. In questo periodo iniziale della sua carriera, Manns compone nel 1965 la \"cantata\" \"El sue\u00f1o americano\", che registra assieme al gruppo Voces Andinas e che amalgama gli elementi ritmici distintivi appartenenti alle varie regioni del subcontinente. In questa canzone, una delle prime \"cantata\" dell'America latina, viene raccontata la nascita storica del Sudamerica. La canzone XII della \"cantata\" \"Am\u00e9rica vovia mia\" viene registrata da Patricio Manns assieme agli Inti-Illimani numerose volte. Nel 1968 Manns registra anche l'album \"\u00a1El Folclore No Ha Muerto, Mierda!\" assieme a Silvia Urbina, che rivisita brani del folk cileno che stavano scomparendo a causa dell'influenza delle mode musicali stranieri divenute popolari in Cile.\nNelle sue vesti di cantante, compositore, scrittore e giornalista, Manns partecipa attivamente alle campagne elettorali di Salvador Allende del 1964 e del 1970, la seconda delle quali porta Allende alla presidenza durante il governo di Unidad Popular. In questo periodo registra l'album eponimo \"Patricio Manns\" del 1971, che contiene la sua composizione pi\u00f9 nota \"Valdivia en la niebla\" e la profetica \"No Cierres los Ojos\". In questo disco, i cui arrangiamenti sono opera di Luis Advis, viene accompagnato dagli Inti-Illimani, dall'Orchestra Sinfonica del Cile e dall'Orchestra Filarmonica di Santiago del Cile.\nL'esilio.\nIl colpo di stato dell'11 settembre 1973, sorprende Patricio Manns in Cile ed \u00e8 solamente grazie alla mediazione diplomatica internazionale che l'artista \u00e8 in grado di lasciare illeso il suo paese. Nel tardo 1973, Mann si trasferisce a Cuba, dove d\u00e0 inizio alla vita in esilio che sarebbe durata di alcune decadi. In questo periodo nell'isola caraibica, Manns compone e registra \"Cuando me acuerdo de mi pa\u00eds\" (qualche anno dopo inciso anche da Mercedes Sosa), accompagnato dall'Orchestra Sinfonica di Cuba, e altre canzoni che andranno a comporre l'album \"Canci\u00f3n sin limites\". Collabora anche con Humberto Sol\u00e1s alla sceneggiatura del film \"La cantata de Chile\" del 1976 e scrive le liriche del \"musical\" di Leo Brouwer tratto dal film.\nIn seguito Patricio Manns si trasferisce da Cuba in Francia, dove si stabilisce e forma il gruppo Karax\u00fa nel 1974, con cui prosegue la sua collaborazione con gli artisti cubani. Dal suo esilio lancia la sua lotta contro la dittatura di Pinochet, divenendo portavoce della resistenza cilena. Questo si riflette nella maggior parte delle sue produzioni musicali quali: \"Chansons de la R\u00e9sistence Chilienne\" (1974) e \"Canci\u00f3n sin limites\" (1977). Durante questa fase della sua vita, nel 1979 incontra Alejandra Lastra, che sarebbe in seguito diventata sua moglie e per cui compone la sua celebre \"Balada de los amantes del Camino de Tavernay\" (1981). Con lei si era infatti trasferito nel Chemin de Tavernay a Ginevra, durante il 1979.\nDurante i 27 anni di esilio Manns intraprende una proficua collaborazione con Horacio Salinas, dando vita a numerose composizioni, che appariranno nei lavori degli Inti-Illimani, come ad esempio i brani \"Retrato\" e \"Vuelvo\", ambedue del 1979. Da lavoro assieme a Salinas e agli Inti-Illimani provengono numerosi canzoni, divenute emblemi della musica latino americana come: \"El equipaje del Destierro\", \"Palimpsesto\" (1981), \"Cantiga de la memoria rota\", \"Samba land\u00f3\" (1985), \"Medianoche\", \"Arriesgare mi piel\" (1996) e \"La Fiesta Eres T\u00fa\" (1998).\nNel 1984 Patricio Manns si trasferisce a Trez Vella in \u00c9chenevex, nelle vicinanze del confine franco-svizzero. Durante questo periodo del suo esilio l'artista raggiunge uno dei suoi massimi vertici di creativit\u00e0 con il \"Concierto de Trez Vella\" del 1986, arrangiato da Alejandro Guarello e anch'esso dedicato alla moglie Alejandra. Il disco viene registrato nel 1985 a Roma assieme agli Inti-Illimani e viene distribuito nel 1986 in tutta Europa. Questo lavoro appare nel terzo album realizzato da Patricio Manns assieme agli Inti-Illimani, \"La muerte no va conmigo\". Precedentemente Manns e il gruppo cileno avevano pubblicato \"Con la raz\u00f3n y la fuerza\", nel 1980.\nIl rientro in Cile.\nNel 1990, dopo 17 anni di esilio, Patricio Manns ottiene il permesso di entrare in Cile e nell'agosto di quell'anno inizia il suo ritorno nel paese tenendo concerti in tutta la nazione. Il tour inizia il 23 agosto al Teatro Telet\u00f3n e il 24 allo stadio nazionale, rinominato Estadio V\u00edctor Jara. Si esibisce anche sul canale televisivo TVN, eseguendo per la prima volta in Cile la canzone \"Cuando me acuerdo de mi pa\u00eds\", davanti a un pubblico entusiasta nello studio e con una diffusione nazionale. Riguardo a questo toru in Cile, che comprende le citt\u00e0 di Santiago, Concepci\u00f3n, Valpara\u00edso e Vi\u00f1a del Mar, Manns ha dichiarato: \"per ora il primo passo \u00e8 compiuto: quello di mettere di nuovo piede nel mio paese\". Nel frattempo, essendo ancora pendenti alcuni processi contro di lui in Cile, fa ritorno in Francia nel settembre dello stesso anno. Il secondo passo, il rientro definitivo in Cile, avviene solamente nel 2000, quando decide di stabilirsi nella zonda di Conc\u00f3n, dopo che la cantante spagnola Massiel, menzionando il titolo della sua canzone \"Arriba en la cordillera\", chiede dal medesimo canale TVN, il rientro in patria del musicista.\nAnni recenti.\nNegli ultimi anni \u00e8 continuata la collaborazione tra Patricio Manns e Horacio Salinas, prendendo corpo in canzoni interpretate dagli Inti-Illimani, come \"La rosa de los vientos\" (1999) e \"Cantares del mito americano\", brano mai registrato eseguito dal gruppo al Teatro Municipal di Vi\u00f1a del Mar nel 2001. Salinas collabora con Manns alla produzione del proprio album solista \"Remos en el agua\", pubblicato nel novembre del 2003. Manns partecipa inoltre al DVD degli Inti-Illimani \"Lugares comunes - Court central\", registrato dal vivo all'Estadio Nacional de Chile. Manuel Meri\u00f1o ha messo in musica la celebre poesia di Manns \"Vino del mar\", dedicata a Marta Ugarte, una delle vittime della giunta militare cilena durante la dittatura, canzone registrata anch'essa dagli Inti-Illimani nel loro \"Lugares comunes\". In seguito alla scissione del gruppo degli Inti-Illimani, Patricio Manns prosegue la collaborazione con Horacio Salinas e la neonata formazione degli Inti-Illimani Hist\u00f3rico.\nNel dicembre del 2003, durante la celebrazione per il quattrocentenario della citt\u00e0 di Naciminto, a Manns viene conferito il riconoscimento quale \"figlio illustre\" della citt\u00e0. Nel settembre dello stesso anno esegue il suo lavoro \"Allende: la dignidad de convierte en costumbre\" all'Estadio Nacional in omaggio di Salvador Allende.\nNel 2005 collabora in Germania con l'Ulli Simon Ensemble. Nel 2006 collabora alla composizione di canzoni per gli album \"Peque\u00f1o mundo\" degli Inti-Illimani e \"Esencial\" degli Inti-Illimani Hist\u00f3rico. Registra inoltre un album con Rancheras e Corridos messicani per una produzione musicale del Banco del Estado (la banca nazionale) cileno. Registra l'album di ballate e bolero \"Porque te am\u00e9\", che ottiene un buon successo in paesi latinoamericani come Messico e Per\u00f9.\nIl 9 dicembre 2009 riceve il Premio Presidente de la Rep\u00fablica, per la musica folkloristica, dalle mani della presidentessa Michelle Bachelet a La Moneda, che ha dichiarato: \"Patricio Manns \u00e8 senza dubbio uno dei pi\u00f9 grandi creatori. Poeta e musicista, \u00e8 un artista di enorme statura, le cui canzoni hanno oltrepassato le frontiere generazionali, culturali e sociali. Scrivendo composizioni che si intonano quasi inconsciamente e hanno acquisito vita propria. Sono parte della nostra memoria musicale.\"\nDal 2010 inizia un tour cileno cantando accompagnato dai musicisti: Enzo Gody (chitarra), Iv\u00e1n Rodr\u00edguez (basso), Eduardo Acu\u00f1a (pianoforte) e Jorge Rosas (percussioni). Lo stesso anno pubblica \"La tierra entera\", che nel 2011 vince il premio Altazor quale miglior album di popular music del 2010. Sempre nel 2011 la sua canzone \"The pascua lama\" vince il Music Festival di Vi\u00f1a del Mar come miglior canzone folk.\nIl 27 e 28 dicembre 2012 canta con gli Inti-Illimani Hist\u00f3rico al Teatro Nescaf\u00e9 de las Artes durante i festeggiamenti per i 45 anni di attivit\u00e0 del gruppo musicale, con cui prosegue la collaborazione come nel disco \"Canta a Manns\" del 2014.\nNel 2017 la casa editrice Hueders pubblica \"Hemos hecho lo querido y hemos querido lo hecho\", libro di conversazioni tra Horacio Salinas e Patricio Manns.\nManns vive nel Cile centrale dove continua la sua carriera di scrittore, musicista e compositore."}
{"id": "7640879", "revid": "610351", "url": "https://it.wikipedia.org/wiki?curid=7640879", "title": "Campionati del mondo di atletica leggera 1995 - Marcia 20 km", "text": "La 20 km di marcia maschile si \u00e8 tenuta domenica 6 agosto 1995."}
{"id": "7640880", "revid": "767487", "url": "https://it.wikipedia.org/wiki?curid=7640880", "title": "The Black Test Car", "text": "The Black Test Car (\"Kuro no tesuto k\u0101\") \u00e8 un film del 1962 diretto da Yasuz\u014d Masumura.\nPellicola giapponese tratta da un romanzo di Toshiyuki Kajiyama.\nTrama.\nDue case produttrici automobilistiche, la Tiger e la pi\u00f9 blasonata Yamato, si fanno una spietata concorrenza ricorrendo a tutti i mezzi dello spionaggio industriale, in occasione della imminente immissione sul mercato di un\u2019auto sportiva per ciascuna delle case.\nOltre alle sezioni di spie industriali di ciascuna delle due aziende entrano in gioco anche informatori esterni, doppiogiochisti, e relazioni personali: Asahina, della Tiger, per carpire un importante segreto della Yamato, non esita a chiedere alla fidanzata Masako di fornire una prestazione sessuale ad una spia della concorrenza (Masako, viceversa, esita un poco, ma alla fine accetta).\nRisulta che fra gli alti ranghi della Tiger c\u2019\u00e8 qualcuno che, sottoposto a ricatto, fornisce alla concorrenza i segreti industriali della ditta: alla fine lo si individua in Hiraki, che ricopre un importante ruolo direttivo nell\u2019azienda, oltre ad essere il genero del proprietario.\nOnoda, il diretto superiore di Asahina, per ottenere una confessione da Hiraki, ne tradisce l\u2019antica amicizia finendo per indurlo al suicidio. Solo allora Asahina, disgustato dai metodi immorali ed illegali in uso fra le spie industriali, rassegna le proprie dimissioni, mentre il nuovo modello della Tiger ha un\u2019impennata nelle vendite."}
{"id": "7640881", "revid": "1543377", "url": "https://it.wikipedia.org/wiki?curid=7640881", "title": "Elihu Palmer", "text": "Biografia.\nElihu Palmer nacque a Canterbury, nel Connecticut nel 1764. Studi\u00f2 come ministro presbiteriano al Dartmouth College, da dove si laure\u00f2 nel 1787. Poco dopo la sua laurea, tuttavia, divenne un deista. Dopo aver respinto la dottrina calvinista del presbiterianismo, Palmer divenne in qualche modo un vagabondo fisico, spirituale e intellettuale, arrivando infine a New York, dove form\u00f2 la Deistical Society of New York nel 1796.\nHa vissuto per un periodo ad Augusta, in Georgia, dove ha raccolto materiale per \"Geography\" del Dr. Jedediah Morse e successivamente ha vissuto a Philadelphia e New York City. Nel 1793 divenne totalmente cieco da un attacco di febbre gialla. Era un violento agitatore politico e il capo della societ\u00e0 degli illuminati colombiani, fondata a New York nel 1801.\nPalmer continu\u00f2 a scrivere fino alla fine della sua vita e pubblic\u00f2 diverse opere scritte, tra cui \"A Fourth of July Oration\" (1797), ed \u00e8 stato anche l'autore di The Principles of Nature, o A Development of the Moral Causes of Happiness e Miseria tra le specie umane. Ha anche fondato due giornali, The Temple of Reason nel 1800 e Prospect, o View of the Moral World nel 1803."}
{"id": "7640898", "revid": "1573940", "url": "https://it.wikipedia.org/wiki?curid=7640898", "title": "Mareca", "text": "Mareca \u00e8 un genere di uccelli della famiglia degli Anatidi.\nTassonomia.\nIl Congresso Ornitologico Internazionale (2018) assegna al genere \"Mareca\" le seguenti specie, in precedenza incluse nel genere \"Anas\":"}
{"id": "7640900", "revid": "1498232", "url": "https://it.wikipedia.org/wiki?curid=7640900", "title": "Tribuna Politics", "text": ""}
{"id": "7640905", "revid": "21880", "url": "https://it.wikipedia.org/wiki?curid=7640905", "title": "Anas marecula", "text": ""}
{"id": "7640907", "revid": "61051", "url": "https://it.wikipedia.org/wiki?curid=7640907", "title": "Anthomyiidae", "text": "Anthomyiidae \u00e8 una famiglia di mosche appartenenti alla superfamiglia Muscoidea. La maggior parte assomiglia a piccole mosche domestiche, ma sono comunemente grigie o grigiastre. Il genere Anthomyia, al contrario, \u00e8 in genere ben modellato in bianco e nero o nero e grigio-argenteo. La maggior parte \u00e8 difficile da identificare, a parte alcuni gruppi come le mosche delle alghe visibili sulle spiagge.\nDescrizione.\nIl nome Anthomyiidae deriva da anthos greco (fiore) pi\u00f9 myia (una mosca). Alcune specie vengono comunemente chiamate \"larve di radice\", poich\u00e9 le larve si trovano negli steli e nelle radici di varie piante. Come larve, alcuni si nutrono anche di materiale vegetale in decomposizione. Sono anche noti come \"mosche delle alghe\". Altri sono animali spazzini in luoghi come i nidi degli uccelli; tuttavia altre specie sono minatori fogliari; la famiglia comprende anche inquilini, commensali e larve parassite.\nAlcune specie della famiglia divengono anche di importanza agronomica essendo importanti parassiti agricoli, in particolare alcuni del genere Delia, che comprende la mosca della cipolla (D. antiqua), la mosca del bulbo di grano (D. coarctata), la mosca della radice di rapa (D. floralis), il fagiolo sementi (D. platura), e la mosca cavolo (D. radicum).\nCaratteristiche.\nQueste mosche sono di piccole o medie dimensioni. Le setole ipopleuriche che si trovano ai lati del torace sono apicali. La vena anale dell'ala raggiunge il margine delle ali (tranne che in Chelisia). La vena mediana \u00e8 diritta, non curva verso il margine alare anteriore. Sono presenti quasi sempre tre paia di setole dorsocentrali posturali. Il primo segmento dei tarsi posteriori si trova nella parte inferiore vicino alla base con minuscole setole. Il lato inferiore dello sternopleuron ha spesso peli corti e morbidi. Gli occhi nel maschio nella maggior parte dei casi sono vicini o contigui. Le femmine di molte specie non sono ancora note."}
{"id": "7640908", "revid": "1347902", "url": "https://it.wikipedia.org/wiki?curid=7640908", "title": "Propaganda in Unione Sovietica", "text": "La propaganda in Unione Sovietica faceva largo uso del marxismo-leninismo per promuovere la linea politica del Partito Comunista dell'Unione Sovietica. \nIl principale organo di censura sovietico, il Glavlit, veniva impiegato non solo per eliminare qualunque materiale stampato indesiderato, ma anche per \"assicurare che l'impronta ideologica fosse inserita in ogni prodotto pubblicato\". Durante il regime di Stalin, la deviazione dai dettami della propaganda ufficiale veniva punita con l'esecuzione o l'internamento nei campi di lavoro forzato. Dopo il periodo stalinista, queste misure furono sostituite con la psichiatria punitiva, prigionia, negazione del lavoro e perdita della cittadinanza. \"Oggi un uomo parla liberamente solo con sua moglie \u2013 di notte, con le coperte sopra la testa\", disse una volta in privato lo scrittore Isaak Babel' a un amico fidato.\nTeoria della propaganda.\nSecondo lo storico Harris Sparks, \"I socialisti russi non hanno mai contribuito alle discussioni teoretiche sulle tecniche di persuasione delle masse. [...] I bolscevichi non hanno mai cercato n\u00e9 trovato metodi diabolicamente geniali per influenzare le menti del popolo, per lavare loro il cervello.\" Questo scarso interesse, afferma Kenez, \"era dovuto alla loro nozione di propaganda. Loro la consideravano come parte dell'educazione.\" In uno studio pubblicato nel 1958, il professore di economia aziendale Raymond Bauer concluse che \"ironicamente, psicologia e le altre scienze sociali sono state impiegate \"almeno\" in Unione Sovietica precisamente per quegli scopi che gli Americani pensano di solito vengano utilizzati in uno stato totalitario \u2014 propaganda politica e controllo del comportamento umano.\"\nMedia.\nScuole e organizzazioni giovanili.\nUn obiettivo importante per la propaganda comunista era quella di formare un nuovo uomo. Le scuole e le organizzazioni giovanili, come l'Organizzazione dei pionieri di tutta l'Unione e il Komsomol, servirono per sottrarre i bambini dalle famiglie della \"Petite bourgeoisie\" e introdurre la generazione successiva allo stile di vita collettivo. L'idea che l'educazione dei bambini fosse un dovere dei genitori venne esplicitamente rifiutata.\nUn teorico dell'educazione afferm\u00f2:\nA coloro che erano nati dopo la rivoluzione veniva detto esplicitamente che avrebbero creato un'utopia di fratellanza e giustizia e che non dovevano essere come i loro genitori, ma completamente Rossi. In tutte le scuole furono istituiti gli \"angoli di Lenin\",\"santuari politici per mostrare la propaganda del fondatore semidio dello stato sovietico\". Venivano eseguite anche marce, canzoni e giuramenti di fedelt\u00e0 alla leadership sovietica. Uno degli obiettivi era quello di instillare nei bambini l'idea che erano coinvolti nella rivoluzione mondiale, molto pi\u00f9 importante di qualsiasi legame familiare. Un caso famoso \u00e8 stato quello di Pavlik Morozov, considerato come un grande esempio positivo dopo aver denunciato il padre al Commissariato del popolo per gli affari interni.\nGli insegnanti delle scienze economiche e sociali avevano in particolare il compito di diffondere visioni marxiste-leniniste \"irremovibili\".\nTutti gli insegnanti erano rigidamente propensi a seguire il programma per l'educazione dei bambini approvato dall'alto per ragioni di sicurezza, che avrebbe potuto causare seri problemi con gli eventi sociali che, essendo appena accaduti, non erano inclusi nel programma. I bambini di elementi \"socialmente alieni\" erano spesso il bersaglio di abusi o espulsioni nel nome della lotta di classe. All'inizio del regime, molti insegnanti furono portati a rispettare i piani comunisti per l'educazione scolastica per via della passione per l'alfabetizzazione e il saper contare che i comunisti cercavano di diffondere.\nI Giovani Pionieri costituivano un fattore importante nell'indottrinamento dei bambini. A essi veniva insegnata la fedelt\u00e0 al PCUS e a lottare contro i nemici del socialismo.\nRadio.\nLa radio venne impiegata per scopi benefici, soprattutto per raggiungere facilmente gli analfabeti; i ricevitori venivano messi nei luoghi pubblici, dove i cittadini sarebbero andati per ascoltare le notizie, cambiamenti nel razionamento e ricevere trasmissioni di propaganda. In alcuni di questi luoghi venivano anche affissi dei manifesti.\nDurante la seconda guerra mondiale, la radio venne utilizzata per fare propaganda contro la Germania; i prigionieri di guerra nazisti venivano fatti parlare e assicurare ai loro parenti di essere vivi, con parti di propaganda inseriti tra l'annuncio del discorso di un soldato e quando quest'ultimo avrebbe parlato, nel tempo concesso per la sua famiglia di riunirsi.\nManifesti.\nI manifesti murali furono impiegati sin dai primi anni del regime, in modo da poter mostrare i trionfi dell'Armata Rossa agli analfabeti,e per tutti gli anni venti.\nFurono utilizzati durante la seconda guerra mondiale, sempre per gli analfabeti, con uno stile semplice e in grassetto.\nCinema.\nI film erano prevalentemente propagandistici, sebbene vi fossero stati pionieri nell'ambito documentaristico come Roman Karmen e Dziga Vertov. Quando la guerra divenne inevitabile, furono scritti drammi e film come \"Aleksandr Nevskij\" (1938) per preparare la popolazione; questi furono ritirati dopo il patto Molotov-Ribbentrop ma ritornarono a essere proiettati dopo lo scoppio della guerra.\nI film venivano proiettati nei cinema e dai treni di propaganda. Durante la guerra, i cinegiornali venivano mostrati nelle stazioni metropolitane in modo da non escludere i poveri che non potevano pagare. I film venivano girati anche con storie di attivit\u00e0 partigiane e sulle sofferenze inflitte dai nazisti, come La ragazza numero 217 (1945) pellicola riguardante la storia di una donna russa schiavizzata da una disumana famiglia tedesca.\nPoich\u00e9 tutti i film necessitavano di una base industriale, la propaganda contribu\u00ec molto anche alla pubblicazione di pellicole.\nTreni di propaganda.\nDurante la seconda guerra mondiale furono istituiti dei treni di propaganda con stampe, cinema portatili e seminari. Nella guerra civile i sovietici realizzarono sia \"treni d'agitazione\" () sia \"battelli d'agitazione\" () per informare, intrattenere e fare propaganda. \nIncontri e seminari.\nPer fare propaganda venivano utilizzati anche incontri con oratori. Nonostante la loro ottusit\u00e0, molte persone vedevano loro come fautori di solidariet\u00e0 e li fecero sentire importanti soprattutto per il fatto di tener aggiornato il popolo con le notizie pi\u00f9 recenti.\nLe letture venivano impiegate abitualmente per istruire nel modo pi\u00f9 appropriato riguardo ad ogni aspetto della vita.\nLe lezioni di Stalin sul leninismo servirono come strumento per stabilire l'ideale del partito come pietra miliare della rivoluzione d'ottobre, una politica che Lenin attu\u00f2 senza averne scritto l'aspetto teorico.\nArte.\nOgni forma di espressione artistica, dalla letteratura all'arte visuale fino a quella performativa, era quasi sempre al servizio della macchina propagandistica. Inoltre, doveva mostrare soltanto un significato chiaro e ambiguo. Molto tempo prima che Stalin imponesse una restrizione completa, stava nascendo una burocrazia culturale che riguardava la pi\u00f9 alta forma di arte come propaganda per la quale veniva modellata. Le attivit\u00e0 culturali venivano limitate dalla censura ed erano un monopolio delle istituzioni culturali.\nL'immaginario si basava frequentemente sul realismo eroico. Il padiglione sovietico per l'Esposizione Universale di Parigi del 1937 era sormontato dalla scultura monumentale di Vera Muchina nota come \"L'operaio e la kolchoziana\", con enfasi all'eroismo. Ci\u00f2 rifletteva un richiamo all'arte eroica e romantica per una maggior enfasi all'ideale piuttosto che al reale. Nell'arte veniva raffigurata la salute e la felicit\u00e0, nei dipinti venivano rappresentate scene agricole e industriali mentre le sculture ritraevano operai, sentinelle e scolaretti.\nGiornali.\nNel 1917, uscendo dai movimenti clandestini, i sovietici si prepararono a incominciare la pubblicazione della \"Pravda\".\nLa prima vera e propria legge che i sovietici passarono una volta preso il potere era quella che port\u00f2 alla soppressione dei giornali contrari al governo. Questa per\u00f2 dovette essere respinta e sostituita con una misura pi\u00f9 moderata, ma nel 1918, Lenin aveva liquidato la stampa indipendente, compresi i giornali attivi dal XVIII secolo.\nDal 1930 al 1941 e brevemente nel 1949, circol\u00f2 il giornale propagandistico \"SSSR na strojke\" (\u0421\u0421\u0421\u0420 \u043d\u0430 \u0441\u0442\u0440\u043e\u0439\u043a\u0435, \"URSS in costruzione\"), pubblicato in russo, francese, inglese, tedesco e, dal 1938, in spagnolo. Lo scopo autoproclamato della rivista era di \"riflettere in fotografia l'intero scopo e la variet\u00e0 del lavoro di edificazione che continua nell'URSS\". I numeri erano destinati principalmente a un pubblico internazionale, specialmente a intellettuali e uomini d'affari di sinistra, ed era abbastanza popolare durante le sue prime pubblicazioni: tra gli abbonati vi erano George Bernard Shaw, H. G. Wells, John Galsworthy e Romain Rolland.\nL'analfabetismo veniva visto come un serio pericolo e port\u00f2 all'esclusione degli analfabeti dalle discussioni politiche, in parte a causa del fatto che le persone non potevano esser raggiunte dai giornali del partito.\nLibri.\nSubito dopo la rivoluzione, i libri vennero tratti con minor severit\u00e0 rispetto ai giornali, ma la nazionalizzazione delle stamperie e delle case editrici pose loro sotto il controllo statale. Nel periodo stalinista, le biblioteche furono \"purgate\" spesso in una maniera cos\u00ec estrema che furono rimosse anche le opere di Lenin.\nNel 1922, le deportazioni di scrittori e studiosi avvertivano che non erano concesse alcuna deviazione e venne reinstaurata la censura pre-pubblicazione. A causa di una mancanza di autori bolscevichi, furono tollerati molti \"compagni viaggiatori\", ma venivano pagati a condizione di seguire la linea del partito.\nDurante le grandi purghe staliniane, i libri di testo venivano revisionati cos\u00ec frequentemente che molti studenti dovettero studiare senza di essi.\nTeatro.\nIl teatro rivoluzionario venne utilizzato per inspirare il supporto per il regime e l'odio verso i suoi nemici, in particolare il teatro agit-prop, noto per i suoi personaggi piatti con virt\u00f9 perfette o completamente malvagi e le trame grezze. Una figura popolare era quella di Petru\u0161ka, spesso usata per difendere i ricchi contadini e attaccare i Kulaki.\nTematiche.\nNuovo uomo.\nMolte opere sovietiche ritraevano lo sviluppo di un \"eroe positivo\" richiesto dall'intellettualismo e dalla dura disciplina. Un uomo che non era guidato dai crudi impulsi naturali ma da una conscia padronanza di s\u00e9. Il nuovo uomo altruista doveva essere pronto a sacrificare non solo la propria vita ma anche il proprio rispetto per se stesso per il bene degli altri. L'eguaglianza e il sacrificio erano propagandati come gli ideali appropriati a uno \"stile di vita socialista\". Il lavoro richiedeva sforzo e austerit\u00e0 per mostrare il nuovo uomo trionfante sui suoi istinti naturali. Il record infranto da Aleksej Stachanov nella miniera di carbone lo rese un esempio di \"nuovo uomo\" e ispir\u00f2 il movimento dello stacanovismo, mettendo pressione sull'aumento della produzione da parte sia dei lavoratori sia dai capi.\nCi\u00f2 riflett\u00e9 un cambiamento dai primi anni, con l'enfasi sul \"piccolo uomo\" tra i lavoratori anonimi, che favor\u00ec l'\"eroe del lavoro\" alla fine del primo piano quinquennale, spingendo gli autori a produrre storie su di esso. Mentre gli eroi dovevano differenziarsi dal popolo, venivano anche separati per le loro azioni eroiche. Stachanov stesso era adatto per questo ruolo, non solo perch\u00e9 era un operaio ma anche per il suo aspetto da eroe e uomo di famiglia. Gli sforzi del primo piano quinquennale furono rappresentati in racconti romanzati. Nel 1937/38, i giovani eroi che avevano compiuto grandi imprese apparvero sulla prima pagina della \"Pravda\" pi\u00f9 spesso rispetto alla figura di Stalin stesso. \nIn seguito, durante le purghe, furono fatte affermazioni su criminali \"riforgiati\" dal loro lavoro nel canale Mar Bianco-Mar Baltico; il tema della salvezza attraverso il lavoro venne trattato da Nikolaj Pogodin ne \"Gli Aristocratici\" e da molti altri articoli dell'epoca. \nPoteva esistere anche una nuova donna, infatti la \"Pravda\" descriveva la donna ideale sovietica come qualcuna che non poteva esser mai esistito prima. Le donne stacanoviste erano di un numero inferiore agli uomini, ma un quarto di tutte le donne dell'unione furono designate come \"oltre la norma\". Le politiche nataliste che incoraggiavano le donne ad avere pi\u00f9 figli venivano giustificate dall'egoismo inerente alla limitazione della successiva generazione di \"nuovi uomini\". Le \"madri eroine\" ricevevano medaglie per aver partorito dieci o pi\u00f9 figli.\nGli stacanovisti venivano utilizzati cos\u00ec tanto come figure di propaganda che molti lavoratori si lamentavano per il fatto di dover saltare il lavoro.\nL'omicidio di Pavlik Morozov venne ampiamente sfruttato nella propaganda per instillare nei bambini il dovere di informare il nuovo stato anche sulle azioni dei loro stessi genitori.\nNemico di classe.\nIl nemico di classe costituiva una caratteristica persuasiva della propaganda sovietica. Con la guerra civile, il nuovo esercito massacr\u00f2 un gran numero di kulaki e promulg\u00f2 un breve \"regno del terrore\" per terrificare le masse e indurle all'obbedienza.\nLenin disse che stavano sterminando i borghesi come classe, una posizione rinforzata dalle molte azioni contro i proprietari terrieri, contadini benestanti, banche, fabbriche e negozi privati. Stalin avvertiva spesso che con lo sforzo di costruire una societ\u00e0 socialista, la lotta di classe si sarebbe inasprita quando i nemici di classe sarebbero diventati pi\u00f9 disperati. Durante il periodo stalinista, tutti i leader d'opposizione furono continuamente decritti come traditori e agenti delle potenze imperialiste straniere.\nIl piano quinquennale intensific\u00f2 la lotta di classe con molti attacchi contro i kulaki, e quando venne notato che molti oppositori contadini non erano abbastanza ricchi da poter essere definiti tali, furono dichiarati come \"sub-kulaki.\" \"I kulaki e gli altri nemici di classe alieni\" venivano spesso citati come la ragione dei fallimenti nella collettivizzazione agricola. Durante il primo e il secondo piano quinquennale furono perseguitati i kulaki, sabotatori e nazionalisti, portando quindi al Grande terrore. Coloro che avevano tratto profitto dalla propriet\u00e0 pubblica venivano considerati \"nemici del popolo\". Verso la fine degli anni trenta, tutti i \"nemici\" furono riuniti ad arte come sostenitori dell'idiozia storica. I giornali riportarono anche di processi a giovani di dieci anni per comportamento antirivoluzionario e fascista. Durante l'Holodomor, i contadini affamati furono denunciati come sabotatori, nonostante la loro evidente innocenza; le morti furono solo una prova che i contadini odiavano il socialismo cos\u00ec tanto da voler sacrificare le loro famiglie e rischiare le proprie vite per combatterlo.\nStalin, denunciando i controrivoluzionari bianchi, i trotskisti, disertori e altri, attir\u00f2 l'attenzione della vecchia guardia comunista su di s\u00e9. La grande improbabilit\u00e0 delle cariche venne menzionata come prova, dato che quelle plausibili potevano essere state inventate.\nI cosiddetti nemici furono internati nei gulag, definiti dalla propaganda come \"campi di lavoro correttivo\" in maniera cos\u00ec ridondante che anche le persone che avevano vissuto la fame e la schiavit\u00f9 iniziarono a credere pi\u00f9 alla propaganda rispetto ai loro occhi.\nDurante la seconda guerra mondiale, intere nazionalit\u00e0, come i tedeschi del Volga, furono etichettati come traditori.\nStalin stesso inform\u00f2 Sergej \u0116jzen\u0161tejn che la sua pellicola \"Ivan il Terribile\" (1944) era imperfetta poich\u00e9 non mostrava la necessit\u00e0 del terrore nella persecuzione della nobilt\u00e0 da parte di Ivan IV di Russia.\nNuova societ\u00e0.\nLa propaganda \u00e8 capace di avviare un grande movimento o una rivoluzione, ma solo se le masse si riuniscono dietro una persona per rendere vere le menzogne della propaganda. Una buona propaganda deve instillare speranza, fede e sicurezza. Deve portare la solidariet\u00e0 tra la popolazione, contrastare la demoralizzazione, la rassegnazione e l'assenza di speranza. L'Unione Sovietica diede il meglio per cercare di creare una nuova societ\u00e0 dove il popolo poteva sentirsi unito.\nUn tema comune infatti era la creazione di una nuova societ\u00e0 utopica rappresentata in manifesti e giornali che ispirarono un entusiasmo in molte persone. La maggior parte della propaganda era dedicata a una nuova comunit\u00e0, come dimostra l'uso della parola \"compagno\", e di una societ\u00e0 senza classi dove le distinzioni dovevano avvenire in base alla funzione e dove tutti avevano lo stesso dovere al lavoro. Durante la discussione negli anni trenta della nuova costituzione, un interlocutore proclamo che non vi erano infatti nessuna classe nell'URSS, e i giornali diffondevano l'idea di come i sogni della classe lavoratrice si stessero realizzando per i popoli pi\u00f9 fortunati nel mondo. L'ammissione dell'esistenza di classi \u2014operai, contadini e intelligencija\u2014 venne dismessa e considerata ininfluente, dato che queste nuovi classi non avevano nessun bisogno di entrare in conflitto.\nLe metafore militari furono usate frequentemente per la nuova societ\u00e0, come nel 1929, dove la collettivizzazione dell'agricoltura venne definita ufficialmente come \"un'offensiva socialista su vasta scala e su tutti i fronti\". Il secondo piano quinquennale vide un rallentamento della cosiddetta offensiva socialista, andando contro la propaganda che annunciava i trionfi dell'URSS sul \"campo di battaglia dell'edificazione del socialismo\".\"\nNel periodo stalinista, la nuova societ\u00e0 veniva spesso descritta come una \"grande famiglia\", dove Stalin era eletto a grande padre.\nLa felicit\u00e0 era obbligatoria: in un romanzo in cui un cavallo veniva descritto come muoversi \"lentamente\", il censore obiett\u00f2, chiedendo il motivo per cui non si muoveva rapidamente, dato che doveva essere felice come il resto degli agricoltori collettivi. \"\u041a\u043elchozye Rebjata\" pubblicava relazioni esaltate provenienti dalle fattorie collettive dei loro figli. Quando venivano servite le colazioni calde agli scolari, in particolare nelle scuole cittadine, il programma veniva annunciato in pompa magna.\nDato che quella comunista era la forma pi\u00f9 alta e progressista della societ\u00e0, era eticamente superiore a tutte le altre, e il \"morale\" e l'\"immorale\" erano determinati soltanto se avessero aiutato od ostacolato il suo sviluppo. Le leggi zariste furono abolite e, mentre i giudici potevano usarla, dovevano essere guidati dalla \"coscienza rivoluzionaria\".\nQuando la bozza della nuova costituzione port\u00f2 le persone a credere che la propriet\u00e0 privata sarebbe stata restituita e che i lavoratori avrebbero potuto lasciare le fattorie collettive, furono inviati invece dei relatori per \"chiarire\" meglio la questione.\nProduzione.\nStalin dichiar\u00f2 apertamente che i bolscevichi dovevano chiudere in dieci anni il divario di cinquanta o cento anni provocato dagli zar con i paesi occidentali, altrimenti \"il socialismo sarebbe stato distrutto\". A sostegno del piano quinquennale, dichiar\u00f2 che l'arretratezza industriale \u00e8 stata la causa delle sconfitte storiche della Russia. I giornali riportavano spesso il superamento delle quote produttive stabilite, anche se molti non erano verificati, e dalle fabbriche dove avvenivano realmente uscivano beni con qualit\u00e0 spesso scadente.\nDurante gli anni trenta, lo sviluppo dell'URSS era quasi l'unico tema principale presente nell'arte, nella letteratura e nel cinema. Il ventesimo anniversario della Rivoluzione d'ottobre venne onorato con un'opera in cinque volumi che glorificava le realizzazioni del socialismo e (nell'ultimo volume) le \"fantasie scientificamente fondate\" del futuro, sollevando domande come se il mondo intero o soltanto l'Europa sarebbe stato socialista dopo venti anni.\nAnche se la maggioranza della popolazione era ancora contadina, l'Unione Sovietica venne proclamata \"una potente potenza industriale\". La rivista \"SSSR na strojke\" (URSS in costruzione) glorific\u00f2 il canale di Mosca, con una brevissima menzione dello sfruttamento dei lavoratori che l'avevano costruito.\nNel 1939 venne considerato un piano di razionamento, ma non venne implementato poich\u00e9 avrebbe potuto minare la propaganda di migliorare l'assistenza per le persone, le cui vite diventavano sempre migliori e pi\u00f9 felici ogni anno.\nDurante la seconda guerra mondiale, alcuni slogan furono modificati, passando dal dover superare l'arretratezza al superare la \"bestia fascista\", ma continuarono invece a concentrarsi sulla produzione. Gruppi di giovani comunisti furono usate come truppe d'assalto per far vergognare i lavoratori e spronarli verso una produzione pi\u00f9 alta e per diffondere la propaganda socialista.\nNegli anni cinquanta, Chru\u0161\u010d\u00ebv si vantava ripetutamente che l'URSS avrebbe presto superato l'Occidente nel benessere materiale. Altri ufficiali comunisti furono d'accordo sul fatto che presto il Paese avrebbe mostrato la propria superiorit\u00e0, perch\u00e9 il capitalismo era paragonato ad un'aringa morta in putrefazione.\nSuccessivamente, l'URSS venne definito uno stato dal \"socialismo sviluppato\".\nPacifismo.\nUn tema comune nella propaganda era l'Unione Sovietica come un Paese promotore della pace.\nFurono fatti molti avvertimenti sulla necessit\u00e0 di tenersi fuori da ogni guerra imperialistica, poich\u00e9 la caduta del capitalismo avrebbe portato i Paesi capitalisti alla disperazione.\nIl Patto Molotov-Ribbentrop venne presentato come una misura di pace.\nInternazionalismo.\nAnche prima che i bolscevichi conquistassero il potere, Lenin proclam\u00f2 nei suoi discorsi discorsi che quella russa era l'avanguardia di una rivoluzione mondiale, sia internazionale sia socialista. Ai lavoratori venne detto che costituivano l'avanguardia del socialismo mondiale e lo slogan politico \"Proletari di tutti i paesi, unitevi!\" veniva costantemente ripetuto.\nLa RSFS Russa usava i termini \"\"Rossiiskaja\" e \"Russkaja\"\" per fare riferimento alla regione piuttosto che al gruppo etnico, per includere quindi tutte le etnie che la abitavano.\nLenin istitu\u00ec il Comintern per propagare il comunismo in tutto il mondo e successivamente Stalin lo utilizz\u00f2 per il beneficio dell'URSS. Quando l'organizzazione port\u00f2 a delle difficolt\u00e0 con gli Alleati nella seconda guerra mondiale, il Comintern venne sciolto. Inoltre, \"L'Internazionale\" venne omesso come inno.\nI prigionieri di guerra giapponesi furono intensamente propagandati prima della loro liberazione nel 1949, per poi essere arruolati come agenti sovietici.\nCulto della personalit\u00e0.\nMentre Lenin era contrario al culto della personalit\u00e0 che era sorto su di lui, il Partito lo sfrutt\u00f2 durante la guerra civile per poi mantenerlo dopo la sua morte. Gi\u00e0 nel 1918 venne pubblicata una biografia di Lenin e furono prodotti i suoi busti. Dopo la morte, il suo corpo venne imbalsamato e esposto nel mausoleo della Piazza Rossa, e furono prodotti numerosi libri illustrati dedicati alla sua vita.\nStalin si present\u00f2 come un semplice uomo del popolo, ma distinto dalla politica di tutti i giorni dal suo unico ruolo di leader. Il suo abbigliamento venne accuratamente selezionato per consolidare questa immagine di s\u00e9. La propaganda lo present\u00f2 come l'erede di Lenin, esagerando la loro relazione, finch\u00e9 il culto di Stalin prevalse su quello di Lenin - effetto visibile nei manifesti, dove in un primo momento la figura di Lenin dominava su quella di Stalin, ma col passare del tempo il primo divenne uguale al secondo e successivamente sempre pi\u00f9 piccolo, pi\u00f9 spettrale e marginale. Ci\u00f2 avvenne nonostante i resoconti storici descrivessero Stalin come insignificante, o addirittura una \"grigia sfumatura\", durante la rivoluzione. Dalla fine degli anni venti fino alla destalinizzazione degli anni sessanta, veniva presentato come il capo militare principale durante la guerra civile. La citt\u00e0 di Volgograd era stata rinominata \"Stalingrado\" in suo onore sulla credenza secondo cui Stalin aveva salvato da solo, disobbedendo agli ordini, la citt\u00e0 durate la guerra civile.\nSpesso veniva considerato come il grande padre della \"grande famiglia\" che era la nuova Unione Sovietica.Furono promulgati inoltre dei regolamenti su come ritrarre esattamente la figura di Stalin e la sua vita. I fatti scomodi, come il suo aver voluto cooperare con il governo zarista al suo ritorno dall'esilio, furono eliminati dalla sua biografia.\nIl ritratto di Stalin figurava frequentemente nei manifesti davanti a Marx, Engels e Lenin.\nLe discussioni sulla proposta della costituzione negli anni trenta includevano ringraziamenti grazie al \"compagno Stalin\". I progetti d'ingegneria come i canali furono descritti come decretati personalmente da Stalin. I Giovani pionieri furono devoti alla lotta per \"la causa di Lenin e Stalin\". Durante le grandi purghe, aument\u00f2 le sue apparizioni in pubblico, facendosi fotografare assieme a bambini, aviatori e stacanovisti, venendo salutato come la fonte della \"vita felice\" e secondo la \"Pravda\", descritto prendere la metropolitana con i lavoratori comuni.\nLa propaganda si dimostr\u00f2 efficace: molti giovani dediti al lavoro nella costruzione del socialismo idolatrarono Stalin, e molte persone scelsero di credere che le accuse fatte nei processi delle purghe fossero vere piuttosto che vedere Stalin come traditore della rivoluzione.\nDurante seconda guerra mondiale, il culto della personalit\u00e0 fu determinante per ispirare un profondo impegno da parte delle masse dell'Unione Sovietica, sia sul campo di battaglia sia nella produzione industriale. Stalin fece una visita fugace al fronte in modo che i propagandisti potessero affermare che lui aveva rischiato la vita assieme ai soldati in prima linea. Il culto fu, tuttavia, attenuato fino a quando la vittoria diventava sempre pi\u00f9 vicina. Quando divenne evidente che l'Unione Sovietica avrebbe vinto la guerra, Stalin assicur\u00f2 che la propaganda menzionasse sempre la sua guida durante il conflitto; i generali vittoriosi furono emarginati e non venne mai permesso loro di diventare dei rivali politici.\nSubito dopo la sua morte, le accuse, prima velate e poi aperte, furono fatte sul \"culto della personalit\u00e0\" sostenendo che la storia era stata fatta dalle masse e non da Stalin.\nChru\u0161\u010d\u00ebv, pur guidando gli attacchi contro il culto di Stalin, cerc\u00f2 comunque di farsi pubblicit\u00e0 e il suo volto appariva spesso sui giornali.\nTrockij.\nMentre Stalin concentrava il potere nelle sue mani, Trockij veniva raffigurato in un culto anti-personalit\u00e0 cominciato con l'affermazione che si era unito ai bolscevichi solo all'ultimo momento, dopo la pianificazione della rivoluzione d'ottobre.\nRepressione.\nAlcuni storici credono che un importante obiettivo della propaganda comunista fosse stato quello di \"giustificare la repressione politica di interi gruppi sociali che il marxismo considerava antagonistici alla classe del proletariato\", come nelle campagne di decosacchizzazione e dekulakizzazione. Richard Pipes scrisse: \"uno scopo principale della propaganda comunista era quello di suscitare violente emozioni politiche contro i nemici del regime.\"\nIl mezzo pi\u00f9 efficace per raggiungere questo obiettivo \"era la negazione dell'umanit\u00e0 della vittima attraverso il processo di disumanizzazione\", ovvero \"la riduzione del nemico reale o immaginario in uno stato zoologico\". In particolare, Lenin esort\u00f2 a sterminare i nemici come se fossero \"insetti dannosi\", \"pidocchi\" e \"sanguisughe\".\nSecondo lo scrittore e propagandista Maksim Gor'kij, \nSecondo \"Il libro nero del comunismo\", alcuni esempi della demonizzazione del nemico erano i discorsi del procuratore di stato Andrej Januar'evi\u010d Vy\u0161inskij durante i processi farsa di Stalin. Disse riguardo ai sospettati:\nAntireligione.\nAll'inizio della rivoluzione, la propaganda ateistica venne spinta nel tentativo di annientare la religione. Per quanto riguarda la religione pi\u00f9 come un nemico di classe o una causa di odio che un contendente per le menti delle persone, il governo abol\u00ec le prerogative della Chiesa ortodossa e la prese di mira mettendola in ridicolo. Ci\u00f2 includeva processioni antireligiose e articoli di giornale che hanno sortito un duro colpo, sconvolgendo la popolazione profondamente religiosa. e perci\u00f2 interrotte e sostituito da conferenze e altri metodi pi\u00f9 intellettuali. La Lega degli atei militanti venne fondata per tali scopi, e le riviste \"Bezbo\u017enik\" (\"Il senza dio\") e \"Il senza dio al lavoro\" furono pubblicate per fare propaganda atea. Inoltre, l'educazione atea ebbe un ruolo centrale nelle scuole sovietiche. Il tentativo di liquidare l'analfabetismo fu ostacolato dai tentativi di includerlo nell'educazione atea, facendo s\u00ec che i contadini ne rimanessero lontani. Nel 1929, tutte le forme di educazione religiosa furono bandite come propaganda religiosa, e venne affermato chiaramente il diritto alla propaganda antireligiosa.\nVenne proclamato un \"Piano quinquennale ateo\", presumibilmente su istigazione delle masse. Le virt\u00f9 cristiane come l'umilt\u00e0 e la mansuetudine furono ridicolizzate dalla stampa, raccomandando invece l'autodisciplina, la lealt\u00e0 verso il partito, la fiducia nel futuro e l'odio nei confronti dei nemici di classe. La propaganda antireligiosa in Russia port\u00f2 a una riduzione delle manifestazioni pubbliche religiose.\nFurono dedicati molti sforzi alla promozione della scienza contro la religione. Per sfatare un miracolo - una Madonna piangente lacrime di sangue, che si \u00e8 dimostrato essere acqua contaminata dalla ruggine versando acque di diversi colori nella statua - venne eseguito l'esperimento davanti ai contadini, provocando l'ira della folla che port\u00f2 alla morte di due degli scienziati .\nUn movimento della \"Chiesa vivente\" disprezz\u00f2 la gerarchia ortodossa russa e predic\u00f2 che il socialismo era la forma moderna di cristianit\u00e0; Trockij incoraggi\u00f2 i membri del movimento a dividere l'ortodossia.\nDurante la seconda guerra mondiale, questo sforzo venne contrastato; la \"Pravda\" scrisse per la prima volta in maiuscolo la parola \"Dio\", poich\u00e9 la partecipazione religiosa era stata effettivamente incoraggiata. Gran parte di questo era per\u00f2 destinato all'estero, ampiamente miscredente, con il presidente statunitense Franklin D. Roosevelt che condannava sia il nazismo sia il comunismo come regimi atei che non permettevano la libert\u00e0 di coscienza. Questo passo indietro potrebbe essersi verificato a causa dell'inefficacia dello sforzo antireligioso da parte della propaganda statale.\nPlutocrazie.\nNegli anni venti, l'URSS rivolse molta propaganda ai Paesi capitalisti considerandoli come delle plutocrazie e sostenendo che avevano intenzione di distruggere lo stato sovietico inteso come paradiso dei lavoratori. Il capitalismo, essendo responsabile dei mali del mondo, era quindi immorale.\nIl fascismo fu presentato come un'esplosione terroristica di capitali finanziari che attingeva dalla piccola borghesia e ai contadini medi (i corrispettivi dei kulaki), coloro che furono i perdenti nel processo storico.\nDurante le prime fasi della seconda guerra mondiale, il conflitto fu apertamente presentato come una guerra tra i capitalisti che li avrebbe indeboliti, permettendo il trionfo comunista fintanto che l'Unione Sovietica fosse saggiamente rimasta fuori. I partiti comunisti di tutto il mondo furono incaricati di opporsi alla guerra e di mostrarlo come uno scontro tra stati capitalisti.\nDopo la seconda guerra mondiale, gli Stati Uniti furono presentati come un bastione dell'oppressione imperiale, con la quale si sarebbe svolta una competizione nonviolenta, dato che il capitalismo si trovava ormai nelle sue fasi finali.\nAntizarismo.\nLe campagne contro la societ\u00e0 della Russia imperiale continuarono nella storia dell'Unione Sovietica. Un oratore ha raccontato come gli uomini avessero dovuto servire per venticinque anni nell'esercito imperiale, per essere poi criticato da un membro del pubblico che non aveva importanza, dal momento che avevano avuto cibo e vestiti.\nAi bambini veniva detto che il \"passato maledetto\" era stato lasciato molto indietro e che potevano diventare completamente \"rossi\".\nPropaganda antipolacca.\nLa propaganda antipolacca fu usata durante l'invasione sovietica della Polonia e durante l'annessione della Polonia orientale tra il 1939 e il 1941. \nGuerra civile spagnola.\nMolti scrittori e artisti sovietici e comunisti presero parte alla guerra civile di Spagna (Michail Kol'cov, Il'ja Erenburg) o appoggiarono i repubblicani. Il poema rivoluzionario popolare \"Grenada\" di Michail Arkad\u2019evi\u010d Svetlov venne pubblicato gi\u00e0 nel 1926.\nPropaganda durante la seconda guerra mondiale.\nPatto Molotov\u2013Ribbentrop.\nDi fronte al massiccio smarrimento sovietico, il Patto Molotov-Ribbentrop del 1939 venne difeso da un oratore al Gorkij Park. Molotov lo difese in un articolo della \"Pravda\" affermando che si trattava di un trattato tra stati, non sistemi. Lo stesso Stalin elabor\u00f2 diagrammi per dimostrare che Neville Chamberlain aveva voluto mettere l'Unione Sovietica contro la Germania nazista, ma nonostante ci\u00f2 Stalin aveva saggiamente messo la Gran Bretagna contro la Germania nazista.\nPer tutta la durata del patto, i propagandisti avevano elogiato i tedeschi e il materiale antitedesco o antinazista pubblicato prima del 1939 (come i film \"Professor Mamlock\" o \"Sem\u2019ja Oppengejm\") venne censurato.\nPropaganda antifascista e antinazista.\nDurante gli anni trenta, l'antifascismo era comunemente usato nella propaganda diretta al di fuori dei confini sovietici, in particolare per attirare le persone nelle organizzazioni del fronte. In particolare, la guerra civile spagnola venne sfruttata per fermare il dissenso tra i partiti comunisti europei e il crescente totalitarismo di Stalin.\nLo stesso Stalin dichiar\u00f2 in una trasmissione del 1941 che la Germania aveva intrapreso una guerra per sterminare i popoli dell'URSS. La propaganda pubblicata sulla \"Pravda\" definiva tutti i Tedeschi come assassini, sanguisughe e cannibali e furono fatte molte accuse di atrocit\u00e0 da loro commesse. L'odio venne inoltre attivamente stimolato e incoraggiato. Venne detto che i tedeschi non prendevano prigionieri. I partigiani furono incoraggiati a vedersi come dei vendicatori.\nMolti film antitedeschi dell'era nazista furono ripristinati e molti altri ne furono prodotti. \"La ragazza numero 217\" () rappresent\u00f2 gli orrori inflitti ai prigionieri di guerra sovietici, in particolare l'asservimento del personaggio principale, Tat\u2019jana Krylova, ad una famiglia disumana tedesca, riflettendo il duro trattamento riservato agli \"Ostarbeiter\" nella Germania nazista.\nNonostante l'atteggiamento sovietico riguardo alla religione, durante la seconda guerra mondiale fu permessa una rinascita dell'Ortodossia per demonizzare il nazismo come unico nemico della religione.\nVasilij Grossman e Michail Arkadjevi\u010d Svetlov furono corrispondenti di guerra per la \"Krasnaja Zvezda\" (\"Stella rossa\").\nLa propaganda sovietica ai tedeschi durante la seconda guerra mondiale era volta a distinguere i tedeschi ordinari dai loro leader, gli hitleriani, dichiarando che non avevano alcun dissenso con il popolo. L'unico modo per scoprire se un soldato tedesco era caduto vivo nelle mani dei sovietici era ascoltare la radio, poich\u00e9 questa avrebbe annunciato che un certo prigioniero avrebbe parlato ai microfoni, dando quindi un po' 'di tempo alla sua famiglia per riunirsi e ascoltare il suo discorso riempito di propaganda.\nNei campi dei prigionieri di guerra sovietici venne fondato un comitato nazionale per la \"Germania libera\" nel tentativo di fomentare una rivolta in Germania.\nNazionalismo.\nDi fronte alla minaccia della Germania nazista, le rivendicazioni internazionali sul comunismo furono ridotte e la gente venne reclutata per difendere il Paese dietro la spinta di motivazioni patriottiche. La presenza di un nemico reale venne utilizzata per ispirare l'azione e la produzione di fronte alla minaccia in nome del \"padre dell'Unione Sovietica\" o della Madre Russia. Tutti i cittadini sovietici furono chiamati a combattere, e i soldati che si fossero arresi sarebbero stati considerati come coloro che avevano fallito nel loro dovere. Per evitare le ritirate da Stalingrado, i soldati furono esortati a combattere per il territorio.\nLa storia russa venne sfruttata per fornire un passato eroico al popolo e dei simboli patriottici, sebbene in modo selettivo, ad esempio lodando gli uomini come i costruttori dello stato. \"Aleksandr Nevskij\" rese come un tema centrale l'importanza della gente comune nel salvare la Russia, quando i nobili e mercanti non avevano fatto nulla, un motivo che venne impiegato molto per la propaganda. Tuttavia, le figure scelte non avevano alcuna correlazione con il socialismo o il comunismo. Agli artisti e agli scrittori venne concessa una maggiore libert\u00e0, purch\u00e9 nelle loro opere non vi fossero state critiche dirette al marxismo e fossero presenti delle tematiche patriottiche.Il conflitto venne definito come la \"Grande Guerra Patriottica\" e nelle opere venne presentata come una lotta con l'eroismo della gente comune.\nMentre il termine \"madrepatria\" venne usato per indicare l'Unione Sovietica e gli eroi russi furono venivano rianimati, anche gli eroi sovietici erano usati in abbondanza. \nMolti cittadini sovietici trovarono il trattamento da \"traditori della patria\" dei soldati caduti nelle mani dei nemici come adatto alla loro stessa spietata determinazione, e il \"non un passo indietro\" ispir\u00f2 i soldati a combattere con il sacrificio e l'eroismo.\nCi\u00f2 continu\u00f2 anche dopo la guerra in una campagna per eliminare gli elementi anti-patriottici.\nNegli anni sessate, la rievocazione dei ricordi della Grande Guerra Patriottica venne utilizzato per rafforzare il sostegno al regime, con tutti i resoconti attentamente censurati per evitare il diffondersi di notizie riguardo all'iniziale incompetenza di Stalin, le sconfitte e il grande costo in termine di vite.\nPropaganda sovietica all'estero.\nTrockij e un piccolo gruppo di comunisti consideravano l'Unione Sovietica spacciata senza la diffusione del comunismo a livello internazionale. La vittoria di Stalin, che considerava la costruzione del socialismo in Unione Sovietica come un riferimento necessario al resto del mondo e che rappresentava la visione della maggioranza, non ferm\u00f2 tuttavia la propaganda internazionale.\nNegli anni ottanta, la CIA stimava che il budget dell'URSS dedicato alla propaganda all'estero fosse compreso tra i 3,5 e i 4 miliardi $.\nLa propaganda all'estero veniva in parte condotta dalle agenzie di intelligence sovietiche. Il GRU da solo aveva speso pi\u00f9 di 1 miliardo $ per la propaganda e per finanziare i movimenti pacifisti contro la guerra del Vietnam, quest'ultima una \"campagna di grande successo su cui valse la pena investire\", secondo il disertore del GRU Stanislav Lunev. Lunev afferm\u00f2 inoltre che \"il GRU e il KGB avevano contribuito a finanziare quasi tutti i movimenti e le organizzazioni contro la guerra in America e all'estero\".Secondo Oleg Kalugin, \"l'intelligence sovietica era davvero ineguagliabile[...] I piani del KGB - che avrebbero sostenuto tutti i tipi di congressi, quelli di pace e giovanili, festival, movimenti femministi e sindacali, campagne contro i missili americani in Europa, contro le armi a neutroni, le accuse che vedevano l'AIDS [...] come un'invenzione della CIA [...] oltre la realizzazione di tutti i tipi di documenti falsi e materiale falsificato - [erano] mirati ai politici, alla comunit\u00e0 accademica, al pubblico in generale\".\nI movimenti finanziati dai sovietici fingevano di avere delle relazioni blande con l'Unione Sovietica e spesso erano visti come non comunisti (o affiliati a tali gruppi), ma in realt\u00e0 erano sotto il controllo dell'URSS. La maggior parte dei membri e sostenitori di tali movimenti non si rendevano conto di essere degli strumenti in mano alla propaganda sovietica. Le organizzazioni miravano a convincere gli occidentali benintenzionati ma ingenui a sostenere obiettivi sovietici pubblici o segreti. Un testimone, durante un'udienza al Congresso degli Stati Uniti d'America sulle attivit\u00e0 sovietiche sotto copertura, descrisse gli obiettivi di tali organizzazioni come quelli di \"diffondere le tematiche della propaganda sovietica e creare delle false impressioni sul sostegno pubblico alla politica estera dell'Unione Sovietica\".\nGran parte dell'attivit\u00e0 dei movimenti per la pace controllati dai sovietici fu supervisionata dal Consiglio mondiale per la pace. Tra le altre importanti organizzazioni di facciata vi erano la Federazione sindacale mondiale, la Federazione Mondiale della Giovent\u00f9 Democratica e l'Unione internazionale degli studenti. Altre organizzazioni di facciata meno importanti poste sotto l'influenza sovietica furono: Organizzazione di solidariet\u00e0 del popolo afro-asiatico, la Conferenza cristiana della pace, l'Associazione internazionale degli avvocati democratici, la Federazione internazionale dei movimenti di resistenza, l'Istituto internazionale per la pace, l'Organizzazione internazionale dei giornalisti, la Federazione Democratica Internazionale delle Donne e la Federazione mondiale dei lavoratori scientifici. Ci sono state anche numerose altre organizzazioni pi\u00f9 piccole, affiliate ai suddetti fronti.\nTali organizzazioni ricevevano (in totale) ogni anno pi\u00f9 di 100 milioni di dollari dall'URSS.\nLa propaganda contro gli Stati Uniti includeva anche le seguenti attivit\u00e0:"}
{"id": "7640913", "revid": "1543377", "url": "https://it.wikipedia.org/wiki?curid=7640913", "title": "Simius sapiens", "text": "Simius sapiens (scimmia sapiente) \u00e8 una razza di primati senzienti dell'universo fantascientifico de \"Il pianeta delle scimmie\". La specie, divisa fra gorilla, oranghi e scimpanz\u00e9, \u00e8 rappresentata in tutte le sue incarnazioni coinvolta in una perpetua lotta per il dominio planetario contro l'uomo in un futuro distopico, sebbene ci siano spesso mediatori, sia umani che scimmie, che tentano di intervenire come sostenitori d'armonia razziale.\nCreati dall'autore francese Pierre Boulle come antagonisti del suo romanzo \"Il pianeta delle scimmie\", l'ascesa delle scimmie fu concepita come simbolico del pericolo del perbenismo moderno. Gli adattamenti cinematografici scartano questa interpretazione a favore di altre questioni moderne: nella prima serie di film, le scimmie sono simboliche della segregazione razziale, mentre nel reboot illustrano il maltrattamento delle scimmie reali tenute come animali da compagnia e di laboratorio.\nNella serie di film originali e il remake di Tim Burton, le scimmie vengono rappresentate da attori con trucco prostetico, mentre quelle della serie reboot sono realizzate tramite il motion capture.\nRappresentazioni.\nNel romanzo.\nL'autore Pierre Boulle dichiar\u00f2 in un'intervista che fu ispirato nel creare le scimmie sapienti osservando i gorilla in uno zoo. Egli fu colpito dai loro movimenti antropomorfi, e riflesse sulla parentela tra gli umani e le grandi scimmie. Ancora scosso dalla rapida disintegrazione dell'Impero coloniale francese dopo la seconda guerra mondiale, Boulle rappresent\u00f2 le scimmie forgiando la loro civilt\u00e0 approfittando della pigrizia dei loro predecessori umani ormai resi deboli per il loro benessere.\nLe scimmie del romanzo sono indigene di Soror, il secondo pianeta a partire da Betelgeuse, l'astro del sistema di Betelgeuse o Alfa di Orione, una stella supergigante rossa. Dista dalla Terra trecento anni luce. \u00c8 un mondo assai somigliante alla Terra, di cui ha pi\u00f9 o meno lo stesso volume, la stessa composizione atmosferica, una flora e una fauna del tutto simili. La temperatura media \u00e8 di circa 25\u00a0\u00b0C.\nLe scimmie sono divise in tre caste, i gorilla, gli orangutan e gli scimpanz\u00e9:\nLa civilt\u00e0 scimmiesca esiste da diecimila anni, e il suo progresso attuale ricorda molto da vicino il XX secolo terrestre. Sebbene si pensi ai primi viaggi spaziali, \u00e8 evidente una relativa arretratezza in campo scientifico delle scimmie. Verso la fine del libro verranno spiegati l'origine e il motivo di questa inattivit\u00e0 scientifica: una rapidissima evoluzione della scimmia e l'arrendevolezza della razza umana portarono su Soror il predominio dei quadrumani ed una progressiva involuzione umana. Le scimmie, quindi presero possesso delle nozioni scientifiche umane ma solo per un istinto d'imitazione, riproducendone le gestualit\u00e0 e le azioni, e spiegando quindi il motivo di questo lungo periodo di stagnazione. Anche la causa dell'accanimento scimmiesco in campo biologico viene spiegato attraverso l'origine: le scimmie venivano infatti sfruttate soprattutto come cavie. Tale fenomeno \u00e8 compensato in campo sociale, poich\u00e9 fra le scimmie non esistono infatti guerre o nazioni.\nIl governo abbraccia tutto il mondo, ed \u00e8 formato da tre camere corrispondenti alle tre razze presenti su Soror. Si pu\u00f2 presupporre che in passato vi fossero state distinzioni sociali e razziali, visto che nel romanzo si accenna all'abolizione di barriere che poi furono superate e a gorilla raffigurati in antichi dipinti indossanti uniformi con i galloni mentre si preparavano alla guerra.\nNei film.\nSerie originale.\nNella serie originale cominciata da \"Il pianeta delle scimmie\" nel 1968, la societ\u00e0 delle scimmie \u00e8 caratterizzata da una forte segregazione razziale fra i gorilla, gli oranghi e gli scimpanz\u00e9, in contrasto con il romanzo di Boulle in cui, sebbene ci sia un elemento di disprezzo fra le varie specie, non ci sono discriminazioni razziali istituzionali. Gli oranghi dei film si trovano al vertice della societ\u00e0 come capi religiosi, burocratici e politici, mentre gli scimpanz\u00e9 vengono rappresentati come intellettuali pacifisti che svolgono il ruolo di accademici, scienziati e dottori. I gorilla, in contrasto, sono relegati all'esercito, le forze dell'ordine e ai lavori manuali. Secondo il regista Franklin Schaffner, intendeva dimostrare paralleli tra la societ\u00e0 scimmiesca dei film e le ingiustizie razziali degli Stati Uniti contemporanei, e lo sceneggiatore Michael Wilson vide il film come un'opportunit\u00e0 di esprimere i suoi sentimenti sui problemi del razzismo e della guerra del Vietnam in modo indiretto, siccome i suoi copioni precedenti furono scartati dagli studi cinematografici ancora scossi dal maccartismo del decennio precedente. Echeggiando i timori contemporanei di guerra nucleare, le scimmie del film s'impadroniscono del pianeta sulle rovine post-belliche della civilt\u00e0 umana, contrariamente al romanzo dove spodestano gli umani dopo un lungo periodo di declino culturale e mentale.\nIl trucco applicato sugli attori che rappresentavano le scimmie fu opera di John Chambers, il creatore delle orecchie iconiche di Spock. Siccome gli attori dovettero rimanere truccati per 12-18 ore al giorno, Chamber's fabbric\u00f2 le maschere con dei pori per permettere la fuoriuscita di sudore. Gli attori furono inoltre obbligati a consumare cibi molli con le cannucce. Con l'eccezione dell'attrice Kim Hunter, i cui occhi blu rendevano il suo personaggio pi\u00f9 umano, tutti gli attori portarono lenti di contatto marroni, e i loro capelli e peli lungo le braccia derivarono da capelli umani esportati dalla Corea. Per contrastare la voce nasale prodotta dalle maschere, gli attori furono obbligati a proiettare la voce tramite il palato duro. Secondo lo sceneggiatore Rod Serling, le scimmie nei primi abbozzi del film sarebbero state pi\u00f9 fedeli a quelle del romanzo di Boulle, disponendo di tecnologia paragonabile a quella del ventesimo secolo, ma con le macchine e porte pi\u00f9 basse e pi\u00f9 larghe per meglio accomodare l'anatomia dei loro proprietari. Fu infine deciso di rendere la specie pi\u00f9 primitiva per questioni di budget.\nL'origine delle scimmie sapienti viene rivelata in \"\", in cui viene spiegato che nel 1983 una pandemia spaziale ha portato all'estinzione tutti i cani e i gatti del mondo. Le scimmie furono assunte per rimpiazzarli come animali da compagnia, ma furono presto trasformati in schiavi. Nel 1991, lo scimpanz\u00e9 Cesare capeggia una rivolta contro gli umani, causando un tumulto geopolitico che, come rivelato in \"Anno 2670 - Ultimo atto\", risulta in una guerra nucleare che conclude con la distruzione di tutte le grandi citt\u00e0. Sebbene Cesare tenta di integrare gli umani nella sua nuova societ\u00e0 post-bellica, i suoi tentativi risultano invano, poich\u00e9 nel 3978, come rivelato ne \"Il pianeta delle scimmie\", gli umani sono ridotti allo stato di bestie mute e disprezzate dalle scimmie, ormai capeggiate da una cricca di oranghi conservatori che intendono nascondere le vere origini della loro civilt\u00e0, narrando invece che le scimmie siano stati creati nell'immagine dell'onnipotente e che gli umani siano sempre stati creature selvagge e primitive.\nRemake di Tim Burton.\nContrariamente alla serie precedente, la societ\u00e0 delle scimmie nel remake non \u00e8 rigidamente stratificata, e le scimmie stesse sono rappresentate come ancora pi\u00f9 primitive, non disponendo di armi da fuoco. Le scimmie, infatti, temono gli umani per ragioni che rispecchiano la pseudoscienza della degenerazione razziale, credendo che il loro benessere gli stiano indebolendo di fronte agli umani numericamente superiori. Secondo Burton stesso:\nFox consider\u00f2 rappresentare le scimmie tramite il CGI, ma Burton insistette sull'utilizzo del trucco prostetico. Stan Winston fu inizialmente assunto per il trucco prostetico delle scimmie, ma abbandon\u00f2 il progetto per differenze creative, venendo successivamente rimpiazzato con Rick Baker. Baker vide il film come un'opportunit\u00e0 per migliorare la sua abilit\u00e0 nel rappresentare scimmie realistiche, siccome fu insoddisfatto dal suo lavoro su \"King Kong\" di Dino De Laurentiis. Baker fu precedentemente coinvolto nel realizzare le scimmie di \"Greystoke - La leggenda di Tarzan, il signore delle scimmie\", \"Gorilla nella nebbia\" e \"Il grande Joe\". Ci vollero quattro ore e mezza per indossare il trucco e un'ora e mezza per toglierlo. Burton insistette che le scimmie fossero pi\u00f9 animalesche di quelle della serie precedente, scalando i muri, balzando dalle finestre e infuriandosi quando arrabbiate. Per un mese e mezza prima delle riprese, gli attori che rappresentavano le scimmie andarono a una \"scuola per le scimmie\" per meglio imitare i movimenti delle varie specie.\nLa societ\u00e0 scimmiesca del remake ha origine nel 2029, quando la stazione spaziale \"Oberon\" si schianta sul pianeta Ashlar nel tentativo di rintracciare un astronauta andato perso mentre cercava il suo scimpanz\u00e9 Pericles, precedentemente mandato come cavia in una tempesta elettromagnetica. I superstiti umani, per meglio difendersi contro le specie ostili indigene del pianeta, cominciano a modificare geneticamente le loro scimmie di laboratorio per creare un esercito, rendendole servili ma contemporaneamente pi\u00f9 intelligenti. Uno scimpanz\u00e9 di nome Jonathan, figlio di Pericles, si ribell\u00f2 contro i suoi padroni, massacrando molti umani ed esiliando tanti altri nelle foreste di Ashlar. Jonathan successivamente scart\u00f2 il suo nome umano a favore di Semos, un anagramma di \"Moses\". Nel 5021, Semos \u00e8 diventato una figura divina nella religione delle scimmie, e il sito dove giacono le rovine dell'\"Oberon\" viene chiamato Calima (chiamato cos\u00ec per via delle uniche lettere rimaste visibili sulla dicitura \"CAution LIve aniMAls). Gli umani discesi dai superstiti dell'\"Oberon\" sono divisi in molteplici trib\u00f9 primitive che vengono spesso sfruttati dalle scimmie come schiavi o animali domestici. Ci sono per\u00f2 elementi liberali nella societ\u00e0 che tentano di promuovere la coesistenza pacifica fra le due specie.\nSerie reboot.\nPer \"L'alba del pianeta delle scimmie\", che ignora la continuit\u00e0 stabilita da Tim Burton, lo sceneggiatore e produttore Rick Jaffa e sua moglie Amanda Silver cominciarono a sviluppare una nuova saga, basandosi su storie ricattate dai press clipping riguardo agli scimpanz\u00e9 tenuti come animali da compagnia, che inevitabilmente crebbero e divennero incontrollabili. Fecero inoltre ricerche sui traumi subiti dalle scimmie di laboratorio, intendendo girare un film basato su questi temi di maltrattamento degli animali.\nNel rappresentare le scimmie, fu deciso di scartare i costumi a favore del motion capture, fornito da Weta Digital. Gli attori portarono dei pesi sulle braccia e le gambe per dare ai personaggi un'andatura pi\u00f9 scimmiesca che umana e rallentarono i loro dialoghi per renderli meno umani. Per differenziare i movimenti dei gorilla da quelli degli scimpanz\u00e9, gli attori che rappresentarono i primi assunsero una postura col didietro alzato, mentre gli ultimi assumerono una postura pi\u00f9 accovacciata. Nella rappresentazione degli oranghi, gli attori dovettero rallentare i loro movimenti fino a quasi essere immobili, e porre la maggior parte della loro forza fisica nel muoversi sulle braccia.\nL'ascesa delle scimmie del reboot ha inizio quando un retrovirus creato per curare malattia di Alzheimer nominato ALZ-113 aumenta l'intelligenza delle scimmie di laboratorio. Queste, sotto la guida dello scimpanz\u00e9 Cesare, fuggono nel Muir Woods National Monument mentre il virus decima gran parte del genere umano, essendo mutato in un letale patogeno. Lungo un decennio, le scimmie comunicano fra di loro tramite la lingua dei segni americana, ma dimostrano una graduale capacit\u00e0 di parlare vocalmente. Le ostilit\u00e0 fra le scimmie e gli umani superstiti viene innescata da Koba, un bonobo bellicoso che mina l'autorit\u00e0 di Cesare e causa uno scisma fra le scimmie che desiderano vivere con gli umani in pace e quelle intente a combatterli. Dopo che il virus riemerge nei superstiti umani, privandoli della loro capacit\u00e0 di parlare, una fazione di umani tenta di sterminare le scimmie con l'aiuto di primati leali alla memoria di Koba. Infine, Cesare, ormai moribondo, guida il suo popolo a un'oasi lontano dagli insediamenti umani, portando insieme a lui una bambina umana nella speranza di stabilire un futuro in cui l'uomo e la scimmia possano vivere in armonia."}
{"id": "7640915", "revid": "767487", "url": "https://it.wikipedia.org/wiki?curid=7640915", "title": "Hotarubi", "text": "Hotarubi \u00e8 un film del 1958 diretto da Heinosuke Gosho.\nTrama.\nOtose ed il marito Isuke sono i gestori del \"ryokan\" Teradaya, durante il turbolento periodo Bakumatsu della storia giapponese. Essi hanno due figlie, entrambe adottate in tenera et\u00e0: una nipote, e Oryo, un\u2019orfana. Otose si occupa a tempo pieno del \"management\" del \"ryokan\", mentre il marito preferisce dilettarsi di musica, e trascorre molto tempo presso Otami, sua insegnante di canto ed amante.\nUn giorno si presenta al \u201cryokan\u201d il ronin Sakamoto, che chiede ad Otose se sia disposta a nasconderlo nell\u2019albergo, poich\u00e9 \u00e8 ricercato dalle truppe shogunali: lei accondiscende, contro il parere del pavido marito, intuendo che il giovane sta lottando per la giusta causa del bene del popolo.\nPi\u00f9 avanti Otami confessa a Otose di essere incinta di Isuke, ed Otose, pur rendendosi conto che il bambino avrebbe ereditato l\u2019azienda Teradaya, giunge ad offrire all\u2019amante del marito un aiuto finanziario per il nascituro, dicendosi inoltre pronta ad abbandonare Teradaya per far spazio al nuovo padrone, il figlio adulterino.\nOtose e Oryo si innamorano entrambe di Sakamoto, che ama la figlia: fra madre e figlia nasce un breve conflitto, che si appiana non appena Otose arretra di fronte ad Oryo, e, in occasione di un ennesimo agguato verso Sakamoto, le consente di fuggire con lui dando loro la propria benedizione.\nLa gravidanza di Otami era solo un\u2019invenzione, tramite la quale la donna voleva entrare in possesso dei domini di Teradaya. Alla fine, tuttavia, Otami non se l\u2019\u00e8 sentita di ingannare una donna tanto buona come Otose, ed ha abbandonato l\u2019amante. Quando Isuke racconta tutto ci\u00f2 alla moglie, i due si riappacificano, e riprendono il loro \"m\u00e9nage\" abituale.\nMarito e moglie apprendono dai giornali, di l\u00ec a poco, dell\u2019assassinio di Sakamoto, nel Novembre del 1861, e riflettono sulla breve ma probabilmente intensa stagione amorosa di Oryo."}
{"id": "7640916", "revid": "100049696", "url": "https://it.wikipedia.org/wiki?curid=7640916", "title": "Emil Jakob Frida", "text": ""}
{"id": "7640917", "revid": "1087849", "url": "https://it.wikipedia.org/wiki?curid=7640917", "title": "Zuccone Campelli", "text": "Lo Zuccone Campelli, alto 2.161 m s.l.m., \u00e8 una montagna delle Prealpi Orobie, in Valsassina, in Provincia di Lecco.\nDescrizione.\nLo Zuccone Campelli \u00e8 la cima pi\u00f9 elevata del Gruppo dei Campelli, massiccio montuoso che contorna a semicerchio la parte superiore dei Piani di Bobbio, altopiano a ridosso della Provincia di Bergamo. Il lato occidentale \u00e8 caratterizzato da imponenti pareti e creste di roccia calcarea, sulle quali sono state tracciate svariate vie alpinistiche nel corso degli anni. Il versante opposto ha invece pendenze pi\u00f9 dolci ed erbose. Si trova tra lo Zucco Barbesino (2.152 m, pi\u00f9 a nord) e lo Zucco Pesciola (2.092 m, pi\u00f9 a ovest). Il Gruppo dei Campelli \u00e8 noto per essere stato frequentato anche da famosi alpinisti, tra cui Riccardo Cassin e Vitale Bramani, ideatore della Vibram.\nAccessi.\nPer raggiungere la vetta ci sono percorsi escursionistici sia dal lato ovest che da quello est. Dal versante che d\u00e0 sui Piani di Bobbio il sentiero parte dal Rifugio Lecco e percorre il vallone sotto le pareti, per poi risalire un canalino a destra della cima, che porta ad una selletta. Si piega ora a sinistra e si raggiunge l'anticima superando un breve tratto aiutandosi con le mani. Da qui un intaglio attrezzato con catene e qualche roccetta conducono alla croce di vetta, dopo circa un'ora e mezza di salita. Sul versante orientale il tracciato inizia invece dal Rifugio Cazzaniga-Merlini e sale pi\u00f9 dolcemente tra prati per arrivare poco pi\u00f9 avanti dell'anticima, e da qui si congiunge con l'itinerario precedente.\nTra gli itinerari alpinistici ci sono la via ferrata Mario Minonzio, la via Comici/Cassin e la via Mauri/Castagna."}
{"id": "7640920", "revid": "15756", "url": "https://it.wikipedia.org/wiki?curid=7640920", "title": "Josh Hader", "text": "Gli Inizi e Minor League (MiLB).\nHader nacque a Millersville nella contea di Anne Arundel in Maryland; e frequent\u00f2 la Old Mill High School nella sua citt\u00e0 natale. Dopo il diploma, pronto a iscriversi alla Anne Arundel Community College, fu selezionato nel 19\u00ba turno del draft MLB 2012 dai Baltimore Orioles, con un bonus di 40.000 dollari. Fu assegnato nel suo primo anno da professionista in classe Rookie e in A-breve.\nInizi\u00f2 la stagione 2013 in Classe A con i Delmarva Shorebirds. Il 31 luglio 2013 gli Orioles scambiarono Hader e L. J. Hoes con gli Houston Astros in cambio di Bud Norris, terminando la stagione in classe A con i Quad Cities River Bandits. Nel 2014 gioc\u00f2 in Classe A-avanzata e in Doppia-A.\nIl 30 luglio 2015 gli Astros scambiarono Hader, assieme a Brett Phillips, Domingo Santana e Adrian Houser, con i Milwaukee Brewers in cambio di Carlos G\u00f3mez e Mike Fiers. Concluse la stagione 2015 in Doppia-A con i Biloxi Shuckers. Nel pre-stagione 2016 fu invitato allo spring training dai Brewers, giocando la stagione regolare in Doppia-A e in Tripla-A. Disput\u00f2 la prima parte della stagione 2017 in Tripla-A prima di essere promosso in prima squadra il 9 giugno.\nMajor League Baseball (MLB).\nHader debutt\u00f2 nella MLB il 10 giugno 2017, al Chase Field di Phoenix contro gli Arizona Diamondbacks. Nel 2018 fu convocato per il suo primo All-Star Game.\nNazionale.\nHader partecip\u00f2 con la Nazionale Statunitense ai giochi panamericani 2015, ottenendo una medaglia d'argento."}
{"id": "7640930", "revid": "28057", "url": "https://it.wikipedia.org/wiki?curid=7640930", "title": "Ospedale della Consolazione", "text": ""}
{"id": "7640931", "revid": "1310927", "url": "https://it.wikipedia.org/wiki?curid=7640931", "title": "Jack de Gier", "text": ""}
{"id": "7640933", "revid": "767487", "url": "https://it.wikipedia.org/wiki?curid=7640933", "title": "Zwelitsha", "text": "Zwelitsha \u00e8 una citt\u00e0 del Sudafrica, nella provincia del Capo Orientale. Fa parte della municipalit\u00e0 metropolitana di Buffalo City."}
{"id": "7640935", "revid": "1543377", "url": "https://it.wikipedia.org/wiki?curid=7640935", "title": "Nuoto ai Giochi della XIX Olimpiade - 100 metri stile libero femminili", "text": "La competizione dei 100 metri stile libero femminili di nuoto ai Giochi della XIX Olimpiade si \u00e8 svolta nei giorni 18 e 19 ottobre 1968 alla Piscina Ol\u00edmpica Francisco M\u00e1rquez di Citt\u00e0 del Messico."}
{"id": "7640937", "revid": "298229", "url": "https://it.wikipedia.org/wiki?curid=7640937", "title": "Atletica leggera ai XVIII Giochi del Mediterraneo - Salto in alto maschile", "text": "Il concorso del salto in alto maschile ai XVIII Giochi del Mediterraneo si \u00e8 svolto il 29 giugno 2018 presso l'Estadio de Atletismo de Campclar di Tarragona."}
{"id": "7640938", "revid": "171091", "url": "https://it.wikipedia.org/wiki?curid=7640938", "title": "Ospizio del Gran San Bernardo", "text": "L'Ospizio del Gran San Bernardo (\"Hospice du Grand-Saint-Bernard\" in francese) \u00e8 un monastero e rifugio situato sul Colle del Gran San Bernardo, nelle Alpi Pennine, in territorio svizzero.\nGeografia.\nL'ospizio si trova a 2473 m. d'altitudine. La frontiera tra l'Italia e la Svizzera passa qualche centinaio di metri pi\u00f9 a sud.\nStoria.\nNel IX secolo, un primo ospizio (o monastero) esisteva ai piedi del colle sul versante svizzero, a Bourg-Saint-Pierre. Viene menzionato per la prima volta verso l'812-820. Il monastero di Mont-Joux, \"Mons Iovis\" come veniva allora denominato il Gran San Bernardo, era dedicato a San Pietro (\"Abbatia montis Jovis Sancti Petri\"). \nVerso la met\u00e0 del X secolo, probabilmente nel 940, il monastero di Bourg-Saint-Pierre viene distrutto da incursioni dei Saraceni. \nVerso il 1050, San Bernardo di Mentone, arcidiacono di Aosta, volendo aiutare i viaggiatori che arrivavano terrorizzati e spesso derubati, decide di mettere fine al brigantaggio sulle montagne. In quest'ottica fond\u00f2, in cima al colle, l'ospizio che porter\u00e0 pi\u00f9 tardi il suo nome. La chiesa dell'ospizio \u00e8 dedicata a San Nicola di Bari. Occorre per\u00f2 precisare che \u00e8 soltanto in un documento del 1125 che si trova la prima menzione della chiesa.\nL'Ospizio del Gran San Bernardo \u00e8 collocato sotto la giurisdizione del vescovo di Sion, prefetto e conte del Vallese. Questo spiega il fatto che l'intero colle sia situato ancora oggigiorno in territorio svizzero.\nNel 1823, l'edificio dell'ospizio viene sopraelevato di un piano, sotto la direzione dell'architetto Henri Perregaux di Losanna.\nLa tomba del generale Desaix.\nNell'ospizio riposa il generale Louis Charles Antoine Desaix, morto nella battaglia di Marengo. Nel giugno 1800, Napoleone Bonaparte ordin\u00f2 l'edificazione della tomba al Gran San Bernardo, nonostante Desaix non avesse attraversato le Alpi con l'Armata d'Italia. Il corpo del giovane generale, che si trovava a Milano, venne inumato all'ospizio nel 1805, alla presenza di Louis Alexandre Berthier, che rappresentava l'imperatore francese. Un monumento commemorativo venne installato nel 1806 nella cappella, e poi spostato nel 1829. Da allora, Desaix riposa anonimamente nella cappella, sotto l'altare consacrato a santa Faustina. \nI cani San Bernardo.\nFu all'ospizio che venne creata la razza detta di Cane di San Bernardo, attraverso l'incrocio di cani probabilmente offerti da famiglie vallesi nel periodo 1660-1670. Una prima menzione si ha nel 1709. L'allevamento aveva inizialmente lo scopo di fornire cani da guardia e da difesa per l'ospizio, ma col tempo essi sono divenuti cani per il soccorso in montagna. Nel 2004, l'allevamento \u00e8 stato trasferito ad una fondazione (la fondazione Barry, dal nome di un celebre cane vissuto all'inizio dell'Ottocento) situata a Martigny. La fondazione si \u00e8 impegnata a mantenere la razza e a inviare dei cani all'ospizio durante l'estate."}
{"id": "7640958", "revid": "1305772", "url": "https://it.wikipedia.org/wiki?curid=7640958", "title": "Steel Thunder", "text": "Steel Thunder, spesso sottotitolato American Battle Tank Simulation, \u00e8 un videogioco di simulazione di carri armati pubblicato nel 1988 per Commodore 64 e nel 1989 per MS-DOS dalla Accolade. Si pilotano mezzi realistici dell'esercito statunitense in un ipotetico conflitto con i sovietici in epoca contemporanea. Nel 1994 venne divulgata anche una conversione non ufficiale e non commerciale per Commodore 16.\nModalit\u00e0 di gioco.\nIl giocatore affronta una serie di missioni alle quali partecipa soltanto il suo carro armato contro le forze sovietiche, che possono includere vari tipi di carri e altri veicoli, fanteria e installazioni. Si devono sempre distruggere obiettivi specifici, mentre altri sono opzionali. La simulazione si pu\u00f2 ritenere realistica, ma non molto complessa; poco realistiche sono le missioni, spesso non adatte a essere veramente svolte da un carro armato da solo. Ci sono tre fronti con paesaggi differenti: Cuba, Siria e Germania Ovest, ciascuno con 7 missioni da affrontare in ordine prestabilito. Solo quando si raggiunge un grado elevato si pu\u00f2 passare al fronte successivo. Il progresso del proprio personaggio viene salvato.\nPer ogni missione si pu\u00f2 scegliere il tipo di carro comandato, tra M1A1 Abrams, M60A3, M3 Bradley e M48A5 Patton, e in dettaglio la dotazione di munizioni e equipaggiamento difensivo. Nelle missioni oltre la prima si sceglie anche l'equipaggio, composto da pilota, artigliere e caricatore (oltre al comandante), ciascuno da una rosa di personaggi con varie caratteristiche che influenzano le prestazioni.\nDurante l'azione si ha una visuale in prima persona dall'interno del carro armato. Buona parte dello schermo \u00e8 occupato da un pannello di strumentazione realistico, con numerose indicazioni. Al di sopra di esso, tramite tre finestre periscopiche, si ha una rappresentazione relativamente piccola del paesaggio esterno di fronte e ai lati, che simula anche l'ondeggiamento durante i movimenti del carro. Tra il pannello e le finestre, una riga di testo indica l'orientamento del carro e della torretta e il tempo trascorso, oppure riporta eventuali messaggi.\nIl giocatore pu\u00f2 occupare il posto di pilota, artigliere o comandante, e passare istantaneamente da un ruolo all'altro. Gli strumenti mostrati nel pannello e la visuale esterna variano di conseguenza. Si vede sempre attraverso tre finestre, ma ciascun membro dell'equipaggio guarda da una certa altezza e pu\u00f2 avere una diversa angolazione. Il pilota guarda davanti al carro e sta pi\u00f9 in basso, l'artigliere guarda nella direzione della torretta e il comandante ha una propria minitorretta ruotabile in modo indipendente (escluso l'M3 Bradley dove usa la torretta principale). Artigliere e comandante dispongono anche di un piccolo visore circolare, con ingrandimento e all'occorrenza visione notturna, che punta dove punta il cannone e fa anche da mirino. Al pilota e all'artigliere si possono dare alcuni ordini da svolgere automaticamente, mentre l'addetto al caricamento \u00e8 sempre automatico.\nIl mezzo \u00e8 armato con vari tipi di munizioni per il cannone e mitragliatrici coassiali; l'M3 Bradley pu\u00f2 anche essere dotato di missili anticarro TOW-2. Tra le altre dotazioni ci sono ad esempio fumogeni, estintori, telemetro, stabilizzatore di mira. Le funzioni accessibili tramite apposite schermate a parte sono la mappa del territorio (dove \u00e8 possibile anche definire tappe per il pilotaggio automatico), il magazzino delle munizioni e il rapporto dei danni. Molte sono le funzioni accessibili solo da tastiera; la confezione originale include una maschera di cartoncino da sovrapporre alla tastiera per ricordare le funzioni dei tasti."}
{"id": "7640959", "revid": "358169", "url": "https://it.wikipedia.org/wiki?curid=7640959", "title": "Paulina Guba", "text": "In carriera ha vinto anche una medaglia d'argento alle Universiadi del 2015 e una medaglia di bronzo alle Universiadi del 2017."}
{"id": "7640962", "revid": "110157", "url": "https://it.wikipedia.org/wiki?curid=7640962", "title": "Rappresentatione di Anima, et di Corpo", "text": "La Rappresentatione di Anima, et di Corpo \u00e8 un dramma in tre atti \"posto in musica per recitar cantando\" composto da Emilio de' Cavalieri su libretto di Agostino Manni. I suoi allestimenti andarono in scena nel febbraio del 1600 presso l'oratorio di Santa Maria in Vallicella a Roma."}
{"id": "7640966", "revid": "1318658", "url": "https://it.wikipedia.org/wiki?curid=7640966", "title": "Baia di Jade", "text": "La baia di Jade (tedesco: Jadebusen) \u00e8 una piccola baia della costa tedesca del mar del Nord, localizzata tra lo sbocco del fiume Weser e le isole Frisone Orientali. La baia termina all'estremit\u00e0 meridionale del collo determinata tra l'estremit\u00e0 orientale della penisola della Frisia e quella di Butjadingen. Le citt\u00e0 principali sulle rive della baia sono Wilhelmshaven, nel nord-ovest e Varel, nel sud-ovest.\nNella baia sfocia il fiume Jade che da il nome alla baia.\nLa baia fa parte del parco nazionale del mare della Frisia della Bassa Sassonia, uno dei parchi nazionali della Frisia dichiarato patrimonio dell'umanit\u00e0 dall'UNESCO.\nNella parte meridionale della baia si trova il faro di Arngast, costruito tra il 1909 e il 1910 su un banco di sabbia a circa 4,5 Km a sud di Wilhelmshaven.\nStoria.\nLa baia in precedenza era conosciuto semplicemente come Jade o Jahde. Ha una superficie di circa 190\u00a0km\u00b2 ed \u00e8 stata creata in gran parte dalle inondazioni causate dalle tempeste durante il XII e XVI secolo. Durante questo periodo si colleg\u00f2 verso est al Weser. Questa connessione venneu chiusa tra il 1721 e il 1725 con la costruzione di dighe, ricollegando Butjadingen con la terraferma come penisola. Nella parte occidentale, la baia si addentra nella penisola della Frisia. Dall'inizio del XVI secolo furono costruiti una serie di argini per prevenire le inondazioni dalle tempeste e proteggere la terra arabile. La diga principale, l'Ellenser Damm, fu eretta tra il 1596 e il 1615 in base ad un accordo tra il principato della Frisia orientale e il Ducato di Oldenburg.\nIl porto di Wilhelmshaven si trova sulla sponda occidentale della baia e durante la prima guerra mondiale costitu\u00ec la base della flotta d'alto mare (tedesco: Hochseeflotte) la principale flotta da battaglia della Kaiserliche Marine la marina imperiale tedesca. La citt\u00e0 fu quindi molto bombardata e sub\u00ec gravi danni.\nAttualmente Wilhelmshaven \u00e8 una importante base navale della Deutsche Marine."}
{"id": "7640968", "revid": "287204", "url": "https://it.wikipedia.org/wiki?curid=7640968", "title": "Atletica leggera agli XI Giochi panafricani - 200 metri piani maschili", "text": "La specialit\u00e0 dei 200 metri piani maschili agli XI Giochi panafricani si \u00e8 svolta il 16 e 17 settembre 2015 allo Stade Municipal de Kint\u00e9l\u00e9 di Brazzaville, nella Repubblica del Congo.\nRisultati.\nBatterie.\nQualificazione: i primi 3 di ogni batteria (Q) e i 3 migliori tempi degli esclusi (q) si qualificano in semifinale.\nVento:&lt;br&gt;Gruppo 1: -0.1\u00a0m/s, Gruppo 2: -0.6\u00a0m/s, Gruppo 3: +0.2\u00a0m/s, Gruppo 4: +0.8\u00a0m/s, Gruppo 5: -0.3\u00a0m/s, Gruppo 6: +0.8\u00a0m/s, Gruppo 7: +0.4\u00a0m/s\nSemifinale.\nQualificazione: i primi 2 di ogni semifinale (Q) e i 2 migliori tempi degli esclusi (q) si qualificano in finale.\nVento:&lt;br&gt;Gruppo 1: 0.0\u00a0m/s, Gruppo 2: 0.0\u00a0m/s, Gruppo 3: +0.1\u00a0m/s\nFinale.\nVento: -1.2\u00a0m/s"}
{"id": "7640979", "revid": "767487", "url": "https://it.wikipedia.org/wiki?curid=7640979", "title": "Ausserbirrmoos", "text": "Ausserbirrmoos (toponimo tedesco) \u00e8 una frazione del comune svizzero di Linden, nel Canton Berna (regione di Berna-Altipiano svizzero, circondario di Berna-Altipiano svizzero).\nStoria.\nGi\u00e0 comune autonomo appartenente al distretto di Konolfingen, istituito nel 1834 e che nel 1887 aveva inglobato i comuni soppressi di Barschwand e Sch\u00f6nthal, nel 1945 \u00e8 stato a sua volta accorpato agli altri comuni soppressi di Innerbirrmoos e Otterbach per formare il nuovo comune di Linden.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "7640981", "revid": "767487", "url": "https://it.wikipedia.org/wiki?curid=7640981", "title": "Barschwand", "text": "Barschwand (toponimo tedesco) \u00e8 una frazione del comune svizzero di Linden, nel Canton Berna (regione di Berna-Altipiano svizzero, circondario di Berna-Altipiano svizzero).\nStoria.\nGi\u00e0 comune autonomo appartenente al distretto di Konolfingen, istituito nel 1834, nel 1887 \u00e8 stato accorpato al comune di Ausserbirrmoos assieme all'altro comune soppresso di Sch\u00f6nthal; a sua volta Ausserbirrmoos nel 1945 \u00e8 stato accorpato agli altri comuni soppressi di Innerbirrmoos e Otterbach per formare il nuovo comune di Linden.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "7640983", "revid": "767487", "url": "https://it.wikipedia.org/wiki?curid=7640983", "title": "Innerbirrmoos", "text": "Innerbirrmoos (toponimo tedesco) \u00e8 una frazione del comune svizzero di Linden, nel Canton Berna (regione di Berna-Altipiano svizzero, circondario di Berna-Altipiano svizzero).\nStoria.\nGi\u00e0 comune autonomo appartenente al distretto di Konolfingen, istituito nel 1834, nel 1945 \u00e8 stato accorpato agli altri comuni soppressi di Ausserbirrmoos e Otterbach per formare il nuovo comune di Linden.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "7640984", "revid": "767487", "url": "https://it.wikipedia.org/wiki?curid=7640984", "title": "Otterbach (Linden)", "text": "Otterbach (toponimo tedesco) \u00e8 una frazione del comune svizzero di Linden, nel Canton Berna (regione di Berna-Altipiano svizzero, circondario di Berna-Altipiano svizzero).\nStoria.\nGi\u00e0 comune autonomo appartenente al distretto di Konolfingen, istituito nel 1834, nel 1945 \u00e8 stato accorpato agli altri comuni soppressi di Ausserbirrmoos e Innerbirrmoos per formare il nuovo comune di Linden.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "7640985", "revid": "599013", "url": "https://it.wikipedia.org/wiki?curid=7640985", "title": "Jos\u00e9 Daniel Carre\u00f1o", "text": ""}
{"id": "7640990", "revid": "767487", "url": "https://it.wikipedia.org/wiki?curid=7640990", "title": "Sch\u00f6nthal (Linden)", "text": "Sch\u00f6nthal (toponimo tedesco) \u00e8 una frazione del comune svizzero di Linden, nel Canton Berna (regione di Berna-Altipiano svizzero, circondario di Berna-Altipiano svizzero).\nStoria.\nGi\u00e0 comune autonomo appartenente al distretto di Konolfingen, istituito nel 1834, nel 1887 \u00e8 stato accorpato al comune di Ausserbirrmoos assieme all'altro comune soppresso di Barschwand; a sua volta Ausserbirrmoos nel 1945 \u00e8 stato accorpato agli altri comuni soppressi di Innerbirrmoos e Otterbach per formare il nuovo comune di Linden.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "7640997", "revid": "104458", "url": "https://it.wikipedia.org/wiki?curid=7640997", "title": "Schoenthal", "text": ""}
{"id": "7640998", "revid": "76963", "url": "https://it.wikipedia.org/wiki?curid=7640998", "title": "Max Cullen", "text": "Era fratello dell'attore Cul Cullen, morto nel 1982 a 48 anni.\nAttivo dalla fine degli anni sessanta, ha preso parte in diversi film, tra cui \"Il grande Gatsby\".\n\u00c8 stato sposato dal 1973 al 1987 con la modella Colleen Anne Fitzpatrick da cui ha avuto una figlia, Katharine (1975)."}
{"id": "7641006", "revid": "1305772", "url": "https://it.wikipedia.org/wiki?curid=7641006", "title": "Il professore matto (colonna sonora)", "text": "Il professore matto \u00e8 la colonna sonora dell'omonimo film di Tom Shadyac, pubblicata nel 1996 da Def Jam e PolyGram. La RIAA la certifica disco di platino.\nIl critico di AllMusic Stephen Thomas Erlewine elogia la colonna sonora."}
{"id": "7641007", "revid": "1782831", "url": "https://it.wikipedia.org/wiki?curid=7641007", "title": "Persone di nome Jordan/Calciatori", "text": "Questa \u00e8 una lista di persone presenti nell'enciclopedia che hanno il prenome Jordan e come attivit\u00e0 principale sono Calciatori"}
{"id": "7641011", "revid": "287204", "url": "https://it.wikipedia.org/wiki?curid=7641011", "title": "Persone di nome Vja\u010deslav", "text": ""}
{"id": "7641017", "revid": "1305772", "url": "https://it.wikipedia.org/wiki?curid=7641017", "title": "Gridlock'd - Istinti criminali (colonna sonora)", "text": "Gridlock'd - Istinti criminali \u00e8 la colonna sonora dell'omonimo film di Vondie Curtis-Hall, pubblicata nel 1997 da Death Row e Interscope. La RIAA la certifica disco d'oro."}
{"id": "7641018", "revid": "767487", "url": "https://it.wikipedia.org/wiki?curid=7641018", "title": "L'intrusa (film 2017)", "text": "L'intrusa \u00e8 un film del 2017 diretto da Leonardo Di Costanzo.\n\u00c8 il secondo lungometraggio non documentaristico del regista, dopo \"L'intervallo\" (2013).\nTrama.\nGiovanna dirige a Napoli il centro 'La Masseria', dove i bambini, dopo la scuola, possono giocare e crescere, senza rischiare di finire nel giro della camorra. Un giorno si trova ad accogliere Maria, madre di due bambini, senza sapere che si tratta della moglie di un boss ricercato per omicidio.\nI genitori dei ragazzi che vanno al centro dimostrano le loro paure nei confronti di Maria e della figlia Rita. Giovanna si trova in grande difficolt\u00e0 e alla fine dovr\u00e0 prendere una difficile decisione.\nDistribuzione.\nIl film \u00e8 stato distribuito nelle sale italiane il 28 settembre 2017."}
{"id": "7641025", "revid": "124123", "url": "https://it.wikipedia.org/wiki?curid=7641025", "title": "Josephine Lovett", "text": "Era sposata al regista John S. Robertson con il quale collabor\u00f2 numerose volte."}
{"id": "7641063", "revid": "8596", "url": "https://it.wikipedia.org/wiki?curid=7641063", "title": "Pavel Chukhraj", "text": ""}
{"id": "7641064", "revid": "124123", "url": "https://it.wikipedia.org/wiki?curid=7641064", "title": "Ademir Kenovi\u0107", "text": "Si \u00e8 diplomato all'Universit\u00e0 di Sarajevo nel 1975. Tra il 1972\u201373 ha studiato cinema, letteratura inglese e arte alla Denison University in Ohio."}
{"id": "7641065", "revid": "1001457", "url": "https://it.wikipedia.org/wiki?curid=7641065", "title": "Ademir Kenovic", "text": ""}
{"id": "7641067", "revid": "124123", "url": "https://it.wikipedia.org/wiki?curid=7641067", "title": "Ryszard Bugajski", "text": "Ha diretto 23 film e programmi televisivi dal 1972. Il suo film \"Przes\u0142uchanie\" (1982), dopo essere stato bloccato dalla censura del suo paese per parecchi anni \u00e8 stato presentato al Festival di Cannes 1990."}
{"id": "7641070", "revid": "124123", "url": "https://it.wikipedia.org/wiki?curid=7641070", "title": "G\u00e9za Berem\u00e9nyi", "text": "Ha vinto l'European Film Awards per il miglior regista nel 1989 per il suo film \"A peso d'oro\"."}
{"id": "7641088", "revid": "767487", "url": "https://it.wikipedia.org/wiki?curid=7641088", "title": "Arte omayyade", "text": "L'arte omayyade include la produzione artistica della dinastia degli Omayyadi, che regn\u00f2 sul mondo musulmano tra il 661 e il 750.\nArchitettura e urbanistica.\nUrbanistica.\nCi sono circa tre tipi di citt\u00e0 degli Omayyadi:\n\"\u02beAm\u1e63\u0101r\" \u00e8 il plurale di \"mi\u1e63r\", che significa \"citt\u00e0 di conquista\". Questi centri urbani, che includono al-Fustat, Bassora, Kufa e al-Qayrawan, sono state create come quartieri invernali e siti di riserva per l'esercito dei conquistatori musulmani. Seguono un modello semplice: la grande moschea e il d\u0101r al-'im\u0101rah, il palazzo, occupano il centro e sono circondati da zone residenziali. Mentre alcuni di loro si disgregano completamente subito dopo la loro creazione, altri si sviluppano considerevolmente.\nIl Medio Oriente, sotto il dominio dell'Impero bizantino fino alla conquista, \u00e8 gi\u00e0 altamente urbanizzato. Questo \u00e8 il motivo per cui vengono costruite poche citt\u00e0 in queste regioni, i nuovi arrivati si stabiliscono nelle citt\u00e0 gi\u00e0 costruite, come Damasco, Aleppo, Homs, Latakia, Apamea o Gerusalemme. Una grande moschea \u00e8 costruita l\u00ec, sia nel luogo della chiesa, come a Damasco e Gerusalemme, o in un luogo lasciato vuoto, come ad Aleppo. La chiesa pu\u00f2 anche essere tagliata a met\u00e0, una parte \u00e8 riservata al culto cristiano, l'altra al culto musulmano.\nAltre citt\u00e0 sono create pi\u00f9 o meno \"ex nihilo\", senza essere \"'am\u1e63\u0101r\", ma semplicemente nuovi centri urbani civili. Questo \u00e8 ad esempio il caso di Wasit, in Iraq o Shiraz, in Iran, dove attualmente \u00e8 impossibile distinguere gli elementi degli Omayyadi. Quella di Ramla, nel Vicino Oriente, \u00e8 conosciuta solo dai testi. Capitale della Palestina sotto Al-Wal\u012bd I, questa citt\u00e0 copre 2,5 km2, aprendo con dodici porte, di cui quattro assiali, tra cui una grande moschea, un palazzo, edifici per l'artigianato, cisterne, mercati, laboratori e alloggi.\nA Anjar, in Libano, la citt\u00e0 degli Omayyadi \u00e8 ora un sito archeologico, poco esplorato, se non con l'emiro Shebab nel 1950. Un'iscrizione siriaca risale alla costruzione dell'846. Ci\u00f2 potrebbe essere un importante contatto commerciale. Circondata da un muro punteggiato da solide curve a U, la citt\u00e0 misura 370 \u00d7 310 m e si apre con quattro porte in materiale calcareo su macerie. Due assi arcuati perpendicolari, corrispondenti al cardo romano e al decumano, tagliavano il tessuto urbano in quattro parti di uguale dimensione. Sono tappezzati di negozi e il loro centro \u00e8 segnato da un tetrapilo, un portico monumentale a pianta quadrata, con quattro sostegni, collocato all'incrocio centrale di alcune grandi citt\u00e0 romane del Vicino Oriente. La citt\u00e0 contiene un palazzo e una moschea nella zona sudorientale, un altro palazzo a nord-est e bagni a nord. La sua combinazione di controlli e montanti e il suo forte set di modanature sono elementi tipici della prima arte islamica.\nArchitettura religiosa.\n\u00c8 sotto gli Omayyadi che l'architettura religiosa islamica nasce, a partire dalla cupola della roccia. Questo particolare monumento, che sarebbe stato costruito sul sito del Tempio di Salomone, \u00e8, secondo Oleg Grabar:. L'edificio \u00e8 organizzato attorno a una cupola centrale che poggia su quattro pilastri e dodici colonne di marmo colorato. Un primo ottagono fatto di pilastri e colonne alternate racchiude l'anello centrale. \u00c8 raddoppiata dal secondo ottagono che forma le pareti dell'edificio, creando cos\u00ec un doppio deambulatorio. I mosaici con fondo oro coprivano gran parte dell'edificio, di cui rimangono solo quelli all'interno. La loro iconografia \u00e8 piuttosto enigmatica: completamente aniconica, rappresentano, in alcuni luoghi, gioielli il cui significato \u00e8 difficile da determinare. Alcuni vedono trofei, altre offerte, che non sono incompatibili. Si noti la forte influenza della tradizione mediterranea della tarda antichit\u00e0, in particolare la tecnica del fondo oro a mosaico e il reinvestimento di colonne e capitelli antichi, cos\u00ec come le influenze dall'Iran sassanide, tramite le corone in particolare. Ma la lunga iscrizione coranica (la prima in architettura islamica) e l'assenza di esseri viventi nello spettacolo della decorazione che questo edificio, anche se sono stati riutilizzati elementi pi\u00f9 vecchi, adattandoli a un nuovo uso, un nuovo pensiero, propriamente islamico.\n\u00c8 anche sotto gli Omayyadi che viene istituito il tipo di moschea del piano arabo. L'archetipo e il capolavoro \u00e8 la grande moschea omayyade di Damasco, costruita durante il regno di Al-Wal\u012bd I, tra il 705 e il 715. Si tratta di un edificio con un cortile circondato da alberi, un portico e una sala di preghiera ipostila, tre spanne parallele al muro della qiblah. La navata che porta al mi\u1e25r\u0101b \u00e8 elevata e ingrandita da una cupola, e tre minareti segnano gli angoli. Anche qui, ci sono mosaici color oro di influenza bizantina, forse addirittura realizzati da artigiani bizantini.\nArchitettura civile.\nL'architettura civile si sviluppa anche attraverso i castelli del deserto. Sono numerosi a sorgere nelle aride pianure siriane, ma in precedenza estremamente verdi e fertili: citano Qusair Amra, Al Qastal, Mshatta. Creando diverse funzioni (caravanserragli, residenze principesche o governatori ecc.), presentano vari piani, ma caratteristiche comuni. Pertanto, sono tutti costruiti in mattoni e circondati da recinti quadrangolari punteggiati da semicerchi pieni e merlati.\nIl decoro architettonico.\nLa decorazione architettonica dipende ancora molto dall'arte bizantina, come testimonia il frequente uso di antiche colonne o mosaici con fondo dorato talvolta realizzate da artisti bizantini, talvolta da artigiani locali che li imitano. Anche il murale \u00e8 molto sviluppato, come in Qusair Amra, e conosciamo le sculture in stucco, quasi le uniche di tutta l'arte islamica.\nOggetti.\nI primi oggetti islamici sono molto difficili da distinguere dagli oggetti pre-periodo, perch\u00e9 usano le stesse tecniche e gli stessi motivi.\nCeramica.\nConosciamo in particolare un'abbondante produzione di ceramica non smaltata, come evidenziato da una famosa scodella conservata nel Museo del Louvre, la cui iscrizione assicura la sua datazione nel periodo islamico. I motivi vegetali sono quindi probabilmente i pi\u00f9 importanti.\nCi sono anche pezzi ricoperti di smalti monocromatici verdi o gialli. Una glassa \u00e8 un rivestimento vetroso, colorato o meno, a volte trasparente, a volte opaco, che copre una ceramica e la fa brillare; \u00e8 un elemento molto importante nell'arte dei paesi musulmani.\nMetalli.\nGli artigiani lavoravano gi\u00e0 il metallo con virtuosismo, creando tutti i tipi di piatti. L'aigui\u00e8re di Marw\u0101n II, del Museo islamico del Cairo, \u00e8 uno degli esempi pi\u00f9 impressionanti. Costituito da un corpo globulare, un collo alto finemente traforato, una bocca a forma di gallo, \u00e8 uno dei capolavori del periodo omayyade. Fu anche creato per uno dei sovrani di questa dinastia."}
{"id": "7641089", "revid": "1305772", "url": "https://it.wikipedia.org/wiki?curid=7641089", "title": "John McLaughlin Williams", "text": "Biografia.\nHa frequentato la Boston University School of Music, il New England Conservatory ed \u00e8 diplomato al Cleveland Institute of Music. Ha studiato violino con Dorothy DeLay, direzione orchestrale con Carl Topilow e composizione con Donald Erb e Margaret Brouwer. Relativamente un nuovo arrivato come direttore, apparve come direttore ospite della Detroit Symphony Orchestra, della Colorado Symphony Orchestra, della Chicago Sinfonietta e di molti altri gruppi. Ha registrato diversi CD per l'etichetta Naxos Records, tutti nella loro serie American Classics, dove ha dimostrato una notevole capacit\u00e0 di scoprire gemme perdute di compositori americani della prima met\u00e0 del XX secolo (come Henry Hadley e John Alden Carpenter) e portarli vividamente in vita con la National Symphony Orchestra dell'Ucraina e la National Radio Symphony Orchestra dell'Ucraina. Il risorgere dell'interesse per il compositore americano George Frederick McKay (1899-1970) pu\u00f2 essere attribuito alle registrazioni pionieristiche di William della musica di McKay. Nel 2007 ha ricevuto un Grammy per la registrazione di \"Oiseaux Exotiques\" di Olivier Messiaen, dirigendo la Cleveland Chamber Symphony con la pianista Angelin Chang, anch'essa vincitrice del Grammy. Williams ha ricevuto un totale di quattro nomination ai Grammy.\nWilliams ha anche lavorato come assistente direttore del Festival di Britt in Oregon. Come violinista \u00e8 apparso come solista negli Stati Uniti ed \u00e8 stato libero professionista nella zona di Boston, dove era primo violino assistente della Boston Pops Esplanade Orchestra e ha suonato come sostituto con la Boston Symphony. Williams era anche un membro dell'Orchestra sinfonica di Houston ed era primo violino della Virginia Symphony. La sua prima registrazione per violino solista \u00e8 pronta per l'uscita e contiene registrazioni in prima mondiale della musica per violino completa di Karl Weigl e apparir\u00e0 sull'etichetta Sono Luminus."}
{"id": "7641090", "revid": "287204", "url": "https://it.wikipedia.org/wiki?curid=7641090", "title": "Patel", "text": ""}
{"id": "7641099", "revid": "838137", "url": "https://it.wikipedia.org/wiki?curid=7641099", "title": "Pare (disambigua)", "text": ""}
{"id": "7641100", "revid": "729019", "url": "https://it.wikipedia.org/wiki?curid=7641100", "title": "Kaiserliche Werft Kiel", "text": "Il Cantiere navale Imperiale di Kiel (in tedesco: Kaiserliche Werft Kiel) \u00e8 stato un importante stabilimento di costruzioni navali impiantato nel 1867 nella citt\u00e0 anseatica di Kiel e uno dei principali arsenali della Kaiserliche Marine, la Marina Imperiale tedesca, insieme al Kaiserliche Werft Wilhelmshaven e al Kaiserliche Werft Danzig. I tre cantieri navali erano stati in precedenza gli arsenali della Norddeutsche Bundesmarine la marina della Confederazione della Germania settentrionale, il primo dei quali ad essere costruito fu quello di Danzica, per le esigenze della Regia Marina Prussiana.\nStoria.\nIl cantiere venne impiantato nel 1867 dal governo della Confederazione Tedesca settentrionale, costituitasi in seguito alla vittoria del Regno di Prussia sull'Impero austriaco nella guerra austro-prussiana del 1866 per le esigenze della Norddeutsche Bundesmarine con la denominazione di Regio cantiere navale di Kiel (tedesco: K\u00f6nigliche Werft Kiel), denominazione cambiata nel 1871 in \"Kaiserliche Werft Kiel\" dopo la unificazione della Germania e la proclamazione dell'Impero tedesco.\nIl cantiere venne chiuso nel 1918 in seguito alla sconfitta dell'Impero tedesco nella prima guerra mondiale avendo le nazioni della Triplice intesa imposto alla neonata Repubblica di Weimar, nata dalle ceneri dell'Impero tedesco una serie di restrizioni atte a limitare le capacit\u00e0 industriali che potessero coinvolgere l'apparato bellico. Il cantiere ricorrere per salvaguardare le sue attivit\u00e0 dovette ricorrere ad un accordo con altre aziende del settore conglobandosi nel 1925 in una nuova realt\u00e0 aziendale, la Deutsche Werke AG e con la nuova struttura e ragione sociale inizi\u00f2 la costruzione di navi mercantili.\nCon l'ascesa al potere in Germania nel 1933 del partito nazista venne avviato un processo di ricostituzione dell'apparato bellico tedesco e l'aziend tornare alla progettazione e sviluppo di unit\u00e0 navali destinate alla Kriegsmarine e come altre aziende metalmeccaniche del periodo, diversific\u00f2 la sua produzione a indirizzo bellico con la costruzione di armi da fuoco su licenza, in particolare di una pistola semiautomatica inizialmente prodotta dalla Ortgies &amp; Co. dopo che il decesso del progettista Heinrich Ortgies aveva fatto chiudere l'azienda.\nDurante la seconda guerra mondiale la Deutsche Werke costitu\u00ec una succursale a Gdynia, fondando la Deutsche Werke Gotenhafen.\nGli stabilimenti e le infrastrutture della Deutsche Werke vennero quasi totalmente distrutte nell'ambito dei bombardamenti strategici sul territorio tedesco e al termine del conflitto venne smantellato anche ci\u00f2 che era riuscito a salvarsi.\nNel 1955 l'area cantieristica venne acquistata dalla Howaldtswerke, che dopo la seconda guerra mondiale, in seguito alla chiusura dello stabilimento Germaniawerft di propriet\u00e0 dei Krupp, \u00e8 rimasto l'unico cantiere navale di Kiel."}
{"id": "7641110", "revid": "1702319", "url": "https://it.wikipedia.org/wiki?curid=7641110", "title": "Chiesa di San Lorenzo Martire (Talmassons)", "text": "La chiesa di San Lorenzo Martire \u00e8 la parrocchiale di Talmassons, in provincia ed arcidiocesi di Udine; fa parte della forania del Friuli Centrale.\nStoria.\nLa parrocchiale di Talmassons, dedicata a San Lorenzo Martire, fu edificata tra il 1783 e il 1784. La chiesa fu poi consacrata nel 1821.\nIntorno al 1990 e nel 2005 l'edificio \u00e8 stato oggetto di importanti lavori di restauro.\nInterno.\nAll'interno della chiesa si trovano degli affreschi dipinti da Rocco Pitacco intorno al 1850.\nDi pregio sono anche gli altari laterali, un tempo posti nella chiesa di San Pietro di Udine, costruiti nel XVI secolo e attribuibili alla bottega di Bernardino da Bissone.\nSull'altare maggiore \u00e8 posizionata una pala raffigurante il \"Martirio di San Lorenzo\", opera del 1952 di Ernesto Mitri."}
{"id": "7641111", "revid": "1305772", "url": "https://it.wikipedia.org/wiki?curid=7641111", "title": "Discografia degli Styx", "text": "La seguente \u00e8 una discografia comprensiva del gruppo musicale statunitense Styx."}
{"id": "7641124", "revid": "1718925", "url": "https://it.wikipedia.org/wiki?curid=7641124", "title": "Letteratura lesbica", "text": "La letteratura lesbica \u00e8 un sottogenere letterario che affronta temi lesbici; comprende poesie, opere teatrali, fiction che trattano di personaggi lesbici e finanche opere non narrative su argomenti di interesse lesbico. Il romanzo o racconto di finzione che rientra in tale categoria pu\u00f2 essere di qualsiasi genere, passando dalla narrazione a sfondo storico alla fantascienza, dal fantasy all'horror fino al pi\u00f9 classico testo sentimentale e/o d'amore del romanzo rosa.\nPanoramica.\nLa letteratura lesbica include opere di autrici con un orientamento sessuale lesbico nonch\u00e9 opere a tema lesbico - o il cui contenuto assume una certa importanza per la tematica lesbica - di autori eterosessuali; tra le prime che pur non trattando esplicitamente di temi lesbici sono ancora spesso considerate parte integrante di un tale gruppo letterario.\nLe opere di scrittori etero che trattano il tema sono per lo pi\u00f9 incidentali (occupandosi della questione sullo sfondo della storia principale) e pertanto non vengono per lo pi\u00f9 incluse di fatto nella vera e propria categoria, non essendo giudicati abbastanza importanti ai fini del tema affrontato.\nIl primo lavoro fondamentale della letteratura lesbica \u00e8 a tutti gli effetti la poesia della greca Saffo. Da quanto se ne pu\u00f2 dedurre dai vari scritti antichi preservatici gli storici hanno dedotto che un gruppo di giovani donne venne per un certo lasso di tempo lasciato sotto la responsabilit\u00e0, la guida e la direzione dell'insegnante di Lesbo per la loro istruzione o edificazione culturale.\nQuel che rimane della sua poesia non \u00e8 molto, ma ci\u00f2 nonostante ben mostra gli argomenti su cui ha scritto: la vita quotidiana delle ragazze del tiaso, le reciproche relazioni interpersonali e i rituali svolti a cui furono sottoposte. La poetessa si concentr\u00f2 in una maniera particolare sulla bellezza delle giovani a lei affidate e proclam\u00f2 il proprio amore nei confronti delle ragazze adolescenti (vedi ad esempio \"Ode della gelosia (fr. 31 Voigt)\").\nIl nome stesso della poetessa ha poi dato origine alla parola \"saffico\" (vedi Storia del lesbismo); tale termine non \u00e8 stato comunque applicato all'omosessualit\u00e0 femminile prima del XIX secolo. \nAlcune di queste opere vengono ad assumere un'importanza pi\u00f9 a livello storico, altre invero un valore maggiormente artistico e da allora in poi il mondo della narrativa lesbica prosegu\u00ec nella sua crescita e sviluppo col passare dei secoli, mutando in parte anche forme e contenuti; certune sono giunte a rappresentare nel corso dei secoli elementi di notevole valore letterario. Fino alla seconda met\u00e0 del XX secolo la letteratura lesbica contemporanea s'incentr\u00f2 nella stampa di diverse e piccole opere a contenuto esclusivamente lesbico per opera di editori minori, oltre che - in seguito - su fandom online.\nDa quando tuttavia \u00e8 iniziato il nuovo millennio molte pubblicazioni lesbiche hanno subito un processo di ramificazione fino ad includere anche le opere di uomini e donne transessuali, voci di gay e bisessuali ed altre opere Queer non ancora ben rappresentate dalla stampa mainstream. Infine anche i romanzi con temi e personaggi espressamente lesbici sono sempre pi\u00f9 stati accolti anche nella pubblicazione di massa.\nEpoca contemporanea.\nXIX secolo: esordi.\nAl principi del XIX secolo la poetessa e drammaturga di origini cinesi Wu Tsao ebbe ad assicurarsi una vasta popolarit\u00e0 grazie ai propri poemetti d'amore lesbici; i suoi contenuti, secondo quanto asserisce il poeta e traduttore Kenneth Rexroth, furono \"cantati e declamati in tutta la Cina\".\nSebbene la letteratura propriamente detta lesbica non si fosse ancora evoluta come un genere distinto - almeno in lingua inglese - nel XIX secolo autrici lesbiche come la saggista e scrittrice di fantascienza soprannaturale Vernon Lee a volte accennarono a sotto-testi lesbici nelle proprie opere. Pi\u00f9 o meno alla stessa maniera Amy Levy, compagna e amante di Lee, scrisse poesie d'amore indirizzate ad altre donne utilizzando un \"Io narrante\" maschile eterosessuale.\nAltre autrici preferirono invece mantenere rigorosamente segreta la loro scrittura. A partire dal 1806 la proprietaria terriera inglese nonch\u00e9 appassionata di alpinismo Anne Lister riemp\u00ec e conserv\u00f2 fitti diari per un arco di tempo lungo 34 anni i quali includevano dettagliatamente le proprie relazioni e \"seduzioni\" lesbiche inserendo il tutto in sezioni specifiche vergate in un codice segreto.\nQuest'opera diaristica non ebbe la possibilit\u00e0 di essere fatta pubblicare fino agli anni 1980; nel 2010 infine fornirono la base per una produzione televisiva della BBC intitolata \"The Secret Diaries of Miss Anne Lister\".\nLa scrittrice e curatore editoriale contemporanea Susan Koppelman ha compilato un'antologia intitolata \"Two Friends and Other Nineteenth Century American lesbian Stories\" (Due amiche e altre storie lesbiche americane del diciannovesimo secolo) in cui vengono incluse le storie e vicissitudini sentimentali/amorose\nNei riguardi di queste opere, che vanno da quelle \"della lesbica esplicita a quella referenziale\", la curatrice ha dichiarato: \"\"Riconosco queste storie come narrazioni di donne che amano altre donne in una variet\u00e0 di modalit\u00e0 d'amore romantico su cui non dovremmo nemmeno lottare per definire se stavano in realt\u00e0 parlando di amori eterosessuali tra uomini (l'Io-narrante) e donne\".\nA partire dagli anni 1970 i primi studiosi che hanno affrontato la questione della cultura lesbica hanno cominciato ad analizzare quelle relazioni chiaramente lesbiche, ma che non sarebbero mai state etichettate come tali durante tutto il XIX secolo principalmente a causa delle molto differenti concezioni d'intimit\u00e0 e della stessa sessualit\u00e0 femminile allora vigenti. Ad esempio il poema \"Goblin Market\" di Christina Rossetti - sorella di Maria Francesca Rossetti - e datato 1862 \u00e8 stato ampiamente letto come una narrazione eminentemente lesbica, seppur tenta di dipingersi quale racconto d'amore sororale (cio\u00e8 tra due sorelle).\nQuegli stessi studiosi hanno anche intravisto il forte \"potenziale lesbico\" in personaggi come Marian Halcombe nel romanzo \"La donna in bianco\" (1859) opera di Wilkie Collins; ella viene a pi\u00f9 riprese descritta come un \"maschiaccio nient'affatto attraente\" e la principale motivazione che la fa muovere per tutta la storia \u00e8 l'amore che prova nei confronti della sorellastra Laura Fairlie.\nI ricercatori si sono inoltre impegnati in letture Queer dei romanzi di Charlotte Bront\u00eb (sorella di Emily Bront\u00eb), in particolare Shirley e Villette ove si pu\u00f2 notare che le protagoniste s'impegnano in strettissime relazioni al limite dell'ossessione con altri personaggi femminili. Alcuni hanno persino in certi casi ipotizzato che la stessa autrice possa essere stata innamorata della carissima amica Ellen Nussey: Vita Sackville-West non mancher\u00e0 di definire la corrispondenza epistolare intercorsa tra le due come \"pure e semplici lettere d'amore\".\nIn ogni caso \"Villette\" (1853) diede inizio al genere di storie di collegiali con temi intrisi di omorotismo.\nSi \u00e8 a pi\u00f9 riprese anche ipotizzato similmente che la poetessa Emily Dickinson - detta \"la vergine in bianco\" - avrebbe potuto, per quanto lasciano supporre le appassionate epistole tramandate, essere stata innamorata della cognata Susan Gilbert; una possibilit\u00e0 la quale incoraggia una lettura dalla prospettiva Queer di molte delle sue stesse poesie amorose.\nQuello di Michael Field fu lo pseudonimo utilizzato per tutta la propria carriera letteraria da due donne britanniche - Katherine Bradley e Edith Cooper - le quali scrissero poesie e drammi in versi a 4 mani; si trattava di zia e nipote e convissero assieme come una coppia perfetta dagli anni 1870 fino all'avvenuta morte delle due nel 1913 e 1914 rispettivamente.\nLa poesia scaturitane prende spesso e volentieri come unico soggetto il loro amore reciproco; infine scrissero anche un libro di poesia dedicato al loro amatissimo cane da compagnia, \"Whym Chow\".\nAnche alcuni autori canonici maschi del secolo incorporarono dei temi lesbici all'interno delle loro opere; gi\u00e0 all'inizio del secolo il poeta Samuel Taylor Coleridge pubblic\u00f2 il suo poema narrativo rimasto incompiuto \"Christabel\".\nGli studiosi hanno interpretato le interazioni presenti tra il personaggio nominale e una certa Geraldine con qualit\u00e0 ed implicazioni lesbiche.\nAlmeno in Europa il lesbismo divenne gradualmente un oggetto quasi esclusivo della letteratura francese della seconda met\u00e0 del XIX secolo, basandosi essenzialmente sulla fantasia maschile e con il desiderio d'impressionare in forma scandalistica i valori moralistici assunti dalla nascente e trionfante borghesia.\nHonor\u00e9 de Balzac (autore de \"La Commedia umana\") nel racconto \"La ragazza dagli occhi d'oro\" (1835) utilizz\u00f2 il lesbismo per narrare la vicenda dei tre protagonisti, esempi perfetti per la sua descrizione della \"degenerazione\" a cui stava andando velocemente incontro Parigi; ripet\u00e9 quindi pari pari la trama sia in \"S\u00e9raph\u00eeta\" prima che in \"La cugina Bette\" (1846) poi.\nIl suo lavoro influenz\u00f2 a sua volta fortemente il romanzo di Th\u00e9ophile Gautier intitolato \"Mademoiselle de Maupin\", che contiene la prima descrizione fisica della tipologia lesbica: \"alta, con le spalle larghe, i fianchi stretti e una decisa inclinazione atletica\".\nIl poeta francese Charles Baudelaire dovette subire la censura preventiva di 7 poesie inserite nella prima edizione a stampa de \"I fiori del male\" (1857) a causa degli espliciti contenuti lesbici; egli utilizz\u00f2 il lesbismo come un tema relativamente ricorrente in alcuni suoi titoli: \"\"Lesbo\", \"Femmes damn\u00e9es 1\" ( \"donne maledette\") e \"Femmes damn\u00e9es 2\".\nCriticando in una maniera radicale la societ\u00e0 francese ancora molto perbenista, cos\u00ec come l'uso di caratterizzazioni \"scioccanti\", molti dei personaggi lesbici della letteratura del tempo risultarono essere o dedite alla prostituzione o quantomeno cortigiane: personificazioni quindi del vizio imperante e che pertanto avrebbero invece dovuto morire presto e/o di una morte violenta, con un necessario finale moraleggiante.\nEsemplare in questo senso la novella di Guy de Maupassant intitolata \"Palla di sego\", in cui una povera prostituta viene offerta senza alcuna esitazione come \"capro espiatorio\" dalla folla delle \"persone perbene\"; un altro racconto con protagonista una lesbica dichiarata \u00e8 \"La donna di Paul\".\nDal canto suo il poeta omosessuale Algernon Swinburne divenne assai noto per gli argomenti trattati e considerati altamente scandalosi, tra cui per l'appunto il lesbismo e il sadomasochismo; non pi\u00f9 tardi del 1866 pubblic\u00f2 \"Poems and Ballads\" contenente le poesie \"Anactoria\" e \"Sapphics\" riguardanti l'\"amore saffico\" di Saffo di Lesbo e che trattava quindi esplicitamente di contenuti lesbici.\nUn altro romanziere gay come Henry James ritrasse infine accuratamente la tradizione conosciuta come matrimonio bostoniano - e considerato una prima forma di duratura relazione lesbica nell'America ottocentesca - tra i personaggi femminili di Olive Chancellor e Verena Tarrant nel suo romanzo \"Le bostoniane\" del 1886.\nUna delle opere scopertamente lesbiche del XIX secolo \u00e8 la novella sul genere del romanzo gotico intitolata \"Carmilla\" di Joseph Sheridan Le Fanu, pubblicata per la prima volta in forma seriale nel 1871-72. Considerata come un'opera precorritrice per \"Dracula\" di Bram Stoker narra la vicenda tra l'innocente Laura e la vampira Carmilla, il cui atto di succhiare il sangue di giovani donne \u00e8 chiaramente correlato ad un'attrazione intrisa di erotismo.\nQuesta storia ispir\u00f2 inoltre molte altre opere che in seguito sfruttarono il tropo del \"vampiro lesbico\"; \u00e8 stata infine adattata ad una omonima webserie di YouTube a partire dal 2014.\nTali rappresentazioni dell'omosessualit\u00e0 femminile non furono d'altronde le uniche a formare la coscienza europea nei riguardi del \"fatto lesbico\"; lo psichiatra tedesco Richard von Krafft-Ebing allo scadere del secolo menziona i personaggi di Gustave Flaubert descritti in \"Salammb\u00f4\" (1862) e di Ernest Feydeau nel suo \"La Comtesse de Chablis\" (1868) come esempi di lesbiche, in quanto in entrambi i romanzi vengono mostrate delle protagoniste le quali si rifiutano di seguire le norme sociali imposte; ma che anzi esprimono delle sensazioni sensuali in aperto conflitto con esse (anche se nessuna di loro esplicita desideri o comportamenti apertamente omosessuali).\nLo psicologo e \"padre nobile\" della sessuologia inglese Havelock Ellis fece un ampio uso di esempi-campione tratti proprio dalla letteratura di Balzac oltre che di numerosi altri poeti e scrittori francesi con l'intento di sviluppare uno dei suoi concetti teorici principali, ossia quello dell'\"inversione dell'identit\u00e0 sessuale nelle donne\".\nA poco a poco le donne hanno cominciato a partecipare attivamente all'attivit\u00e0 di scrittrici, esprimendo i propri pensieri sulle relazioni lesbiche nelle loro opere; fino alla pubblicazione de \"Il pozzo della solitudine\" la maggior parte delle opere sul lesbismo erano state scritte da uomini.\nJeanette Foster suggerisce che le donne erano riluttanti a scrivere delle loro vite o di utilizzare la questione dell'omosessualit\u00e0 e che alcune di esse come Louise Lab\u00e9, Charlotte Charke e Margaret Fuller avrebbero mascolinizzato i personaggi delle loro opere letterarie o avrebbero quantomeno creato delle relazioni ambigue.\nGeorge Sand venne rappresentata come personaggio in diverse opere del XIX secolo; lo scrittore Mario Praz attribu\u00ec la popolarit\u00e0 del lesbismo come tema distinto proprio all'apparizione di Sand nella societ\u00e0 parigina degli anni 1830. L'abitudine di portare un abbigliamento maschile di Sand sar\u00e0 di l\u00ec a poco anche il soggetto di diversi sonetti composti da Elizabeth Barrett Browning\n1900-1950: comunit\u00e0 lesbica.\nA partire dall'inizio del secolo - sia a Londra che a Parigi - in un brillante clima intellettuale ed artistico vennero a crearsi delle vere e proprie comunit\u00e0 lesbiche (vedi cultura LGBT a Parigi) composte da poetesse, scrittrici e artiste in generale.\nSempre pi\u00f9 visibile si era cominciata a formare proprio nella capitale francese un gruppo quantomai omogeneo, concentrandosi per lo pi\u00f9 nei salotti letterari ospitati da celebri lesbiche sia francesi che espatriate come Natalie Clifford Barney e Gertrude Stein.\nAlcune delle donne pi\u00f9 famose di quel tempo, all'interno dei circoli \"saffici\", furono (oltre a Barney e Stein) l'allora giovanissima Marguerite Yourcenar (in seguito prima donna eletta all'Acad\u00e9mie fran\u00e7aise), Tamara de Lempicka, Colette e le sue molte amiche ed infine anche Liane de Pougy. All'interno di quest'ambiente estremamente favorevole poterono in tal modo vedere la luce opere letterarie a tema lesbico sia in lingua francese che in inglese.\nTra di esse possono venire citati - tra gli altri - libri come \"La foresta di notte\" di Djuna Barnes (1936), la novella \"Idyll Saphique\" di L. de Pougy, le poesie di Ren\u00e9e Vivien, gli epigrammi della succitata Barney, la poesia e diverse altre opere di Stein. Anche Radclyffe Hall trascorse del tempo nel salotto gestito da Barney, modellando proprio su di lei uno dei personaggi del suo futuro romanzo semi-autobiografico.\nAlcune delle donne lesbiche londinesi pi\u00f9 celebri all'epoca saranno Virginia Woolf e Katherine Mansfield, ben prima di Jeanette Winterson. Nel 1923 Elsa Gidlow, nata in Inghilterra, pot\u00e9 invece far pubblicare il primo volume di poesie d'amore apertamente lesbiche negli USA, intitolato \"On a Grey Thread\".\nIl primo romanzo in lingua inglese riconosciuto in quanto avente come suo tema centrale il lesbismo sar\u00e0 \"Il pozzo della solitudine\" (1928) di R. Hall, che una corte giudiziaria britannica ritenne \"osceno\" poich\u00e9 difendeva le \"pratiche innaturali tra donne\".\nIl libro risult\u00f2 pertanto bandito da tutto il territorio della Gran Bretagna per decenni; ci\u00f2 si svolse in un contesto censorio del tutto simile a quello in cui incorse \"L'amante di Lady Chatterley\" di David Herbert Lawrence, che aveva anch'esso una tematica inerente alla sessualit\u00e0 umana femminile oltremodo trasgressiva pure se in un ambito esclusivamente eterosessuale.\nOltreoceano l'autobiografia romanzata di Hall riuscir\u00e0 meglio a sopravvivere ad vari problemi legali scatenatigli contro a New York dal tribunale doganale statunitense (United States Court of International Trade).\nIl romanzo di V. Woolf - datato anch'esso 1928 - il quale narra la storia di un poeta spiritualmente al di l\u00e0 (o al di sopra) di un qualsivoglia genere di appartenenza, \"Orlando\", che si dice fosse basato sulla figura della sua amante Vita Sackville-West, verr\u00e0 riesaminato ed interpretato negli anni 1970 alla luce della sua testualit\u00e0 lesbica estremamente \"sovversiva\".\nLa scrittrice giapponese Nobuko Yoshiya, ardente femminista, fu un'importante narratrice d'intense storie d'amore concernenti giovani donne gi\u00e0 dal primo scorcio del secolo, sebbene la sua scrittura venisse accettata dalla cultura tradizionale del suo paese propriamente perch\u00e9 nessuna delle relazioni cos\u00ec accuratamente descritte venisse alla fine consumata.\nAnche in terra spagnola si verific\u00f2 un timido risveglio della letteratura lesbica allo scoccar del nuovo secolo; il primo lavoro ad affrontare di petto la questione sar\u00e0 \"Zez\u00e9\" (1909) di \u00c1ngeles Vicente. Nel 1929 venne allestita la prima opera teatrale che tratt\u00f2 il tema, \"Un sue\u00f1o de la raz\u00f3n\" di Cipriano Rivas Cherif.\nL'unica che ebbe il coraggio di pubblicare in anteprima versi pervasi da un forte omoerotismo fu invece Luc\u00eda S\u00e1nchez Saornil, esponente di punta della storia dell'anarchismo. Altre autrici fecero riferimento al lesbismo in una modalit\u00e0 pi\u00f9 velata, come Carmen de Burgos (utilizzando lo pseudonimo di Colombine).\nNell'impero tedesco prima e nella Repubblica di Weimar poi predominante si rivel\u00f2 invece il modello intermedio di sessualit\u00e0, il cosiddetto terzo sesso teorizzato dallo studioso di sessuologia - omosessuale nonch\u00e9 ebreo - Magnus Hirschfeld, innanzitutto grazie all'influenza del primo movimento omosessuale il quale spinse diversi autori a schierarsi a favore della sua accettazione sociale; come avvenne ad esempio nel caso di Minna Wettstein-Adelt (alias Aim\u00e9e Duc) con il romanzo intitolato \"Sind es Frauen?\" (Sono donne?) del 1901.\nIl personaggio lesbico pi\u00f9 noto dell'epoca sar\u00e0 senza dubbio quello della contessa de Geschwitz la quale appare inizialmente nell'opera \"Erdgeist\" (\"Lo spirito della terra\" del 1895) e successivamente anche ne \"Il vaso di Pandora\" (1904) di Frank Wedekind in diretta relazione alla protagonista Lul\u00f9: ma come tutte le grandi personalit\u00e0 omosessuali dell'epoca, anche la contessa viene destinata a finire tragicamente.\nIn terra tedesca le due grandi autrici lesbiche dell'epoca interbellica furono Christa Winsloe e Anna Elisabet Weirauch. La prima \u00e8 nota soprattutto per il suo dramma \"Gestern und Heute\", poco tempo dopo sceneggiato e divenuto il primo film dedicato alle \"Ragazze in uniforme\": la prima pellicola lesbica della storia del cinema. Weirauch \u00e8 conosciuta invece per la sua trilogia intitolata \"Der Skorpion\" (1919, 1920, 1931) che si occupa di una lesbica alla ricerca della propria identit\u00e0 di genere.\nLa maggior parte della letteratura statunitense degli anni 1930, 1940 e dei primi anni del decennio a seguire present\u00f2 il vissuto lesbico con uno sbocco d'inevitabile tragedia, terminando invariabilmente con il suicidio della protagonista o - ancor meglio - con la sua \"conversione\" all'eterosessualit\u00e0. Questo sviluppo risult\u00f2 essere necessario di modo che le autorit\u00e0 di controllo non dichiarassero il testo di \"genere osceno\".\nPer fare solo un esempio \"The Stone Wall\", un'autobiografia lesbica dal finale \"ovviamente\" infelice, venne dato alle stampe nel 1930 sotto lo pseudonimo di Mary Casal; si tratt\u00f2 di una delle primissime narrazioni autobiografiche lesbiche. Fin dal 1939 tuttavia Frances V. Rummell, educatrice ed insegnante di francese allo Stephens College far\u00e0 pubblicare la prima autobiografia esplicitamente lesbica in cui due donne concludono la loro storia felicemente insieme: si tratta di \"Diana: A Strange Autobiography\".\nQuest'ultimo testo venne preceduto da una nota a mo' di premessa che diceva: \"gli editori desiderano esprimere espressamente il fatto che si tratta di una storia vera, la prima del genere mai offerta ad un pubblico di lettori generalisti\"; nonostante ci\u00f2 in seguito i critici letterari lo definiranno \"fittizio\".\nL'unico romanzo scritto da Jane Bowles - la moglie di Paul Bowles - e pubblicato nel 1943, \"Due signore perbene\", racconta della vicenda amorosa intercorsa tra una donna dell'alta borghesia e una prostituta ed il tutto ambientato in una non meglio definita citt\u00e0 portuale di Panama.\nLe scrittrici della prima met\u00e0 del XX secolo spesso useranno messaggi criptati come un modo per mascherare il tema lesbico; personaggi che cambiano sesso come accade in \"Orlando\" di Virginia Woolf o in romanzi con storie tra gay come quelli di Marguerite Yourcenar (\"Alexis o il trattato della lotta vana\" prima e \"Memorie di Adriano\" poi, sulla vicenda sentimentale e omoerotica intercorsa tra l'imperatore romano Adriano ed il bellissimo ragazzo greco Antinoo, suo eromenos).\nAnche altre, come Mary Renault (\"Il ragazzo persiano\", sulla vicenda amorosa esplosa tra Alessandro Magno e l'eunuco adolescente Bagoas oltre che attraverso i numerosi romanzi ambientati nell'Antica Grecia) e Carson McCullers (\"Riflessi in un occhio d'oro\"), scrissero o tradussero per lo pi\u00f9 opere di narrativa che si concentrarono sulla vita di uomini gay e, seppure entrambe maturarono delle relazioni lesbiche, i loro principali amici e conoscenti rimarranno comunque sempre gli omosessuali maschi.\nVi saranno anche storie apertamente lesbiche, ma alcune di esse scritte sotto un ancora necessario e rassicurante pseudonimo, come nel caso di Patricia Highsmith e il suo libro \"Carol\" del 1951 firmato come Claire Morgan, che danno ben conto della situazione vigente del tempo come si dir\u00e0 nella parte seguente.\nAutrici come Amy Lowell, Hilda Doolittle (H.D.), Vita Sackville-West e Gale Wilhelm affronteranno infine anch'esse nei loro lavori le relazioni lesbiche o le trasformazioni di genere come uno dei temi principali.\n1950-1970: Pulp fiction e oltre.\nLa narrativa a tema lesbico conobbe in lingua inglese un'autentica esplosione d'interesse con l'avvento del pulp magazine (detto anche \"dime-store\"); riusc\u00ec quindi ad ottenere una sua propria distinta categorizzazione a partire dagli anni 1950 e 1960, sebbene un numero significativo di autori del nuovo sottogenere fossero ancora degli uomini i quali utilizzavano uno pseudonimo (maschile o femminile che fosse).\nLa francese Tereska Torr\u00e8s acquis\u00ec in tal modo il merito di aver scritto il primo libro lesbico in stile pulp, \"Women's Barracks\", una storia romanzata sulle donne nelle forze della France libre durante la seconda guerra mondiale; fatto pubblicare nel 1950 vendette fino a 2 milioni di copie nei primi 5 anni.\nUna nota scrittrice di letteratura lesbica, che pi\u00f9 tardi fece coming out, fu la statunitense Ann Bannon la quale cre\u00f2 la serie di \"Beebo Brinker\" nel 1962.\nIl volume di Patricia Highsmith - originariamente \"The Price of Salt\" - \u00e8 considerato il primo romanzo lesbo con un lieto fine, si riveler\u00e0 rivoluzionario per aver raccontato per la prima volta una storia in cui nessuna delle due protagoniste viene colta da un esaurimento nervoso n\u00e9 muore tragicamente n\u00e9 affronta un futuro solitario o un destino desolato n\u00e9 tanto meno commette suicidio o ritorna alla sua precedente esistenza accanto ad un uomo.\nIl manoscritto venne inizialmente rifiutato dall'editore \"Harper &amp; Brothers\" e pertanto pubblicato con copertina rilegata per i tipi di \"Coward-McCann\" (l'odierna G. P. Putnam's Sons) solo nel 1952 con lo pseudonimo di \"Claire Morgan\", seguito l'anno successivo da Bantam Books; le nuove edizioni in brossura vendettero quasi un milione di copie.\nNel 1990 fu ripubblicato da Bloomsbury Publishing sotto il nome autentico dell'autrice e con il titolo cambiato in \"Carol\". La novella \u00e8 stata infine adattata cinematograficamente nel 2015: \"Carol (film)\". Marijane Meaker ha dichiarato nelle sue memorie del 2003: \"[The Price of Salt] \u00e8 stato per molti anni l'unico romanzo lesbico, in copertina hard o soft, con un lieto fine\".\nIntanto nel corso degli anni 1950 alcune parti del grande romanzo intitolato \"Ravages\" opera dell'autrice francese Violette Leduc subirono un atto di censura preventiva in quanto contenenti espliciti passaggi lesbici; eliminati essi poterono essere pubblicati solamente durante il decennio successivo sotto il titolo \"Th\u00e9r\u00e8se e Isabelle\", per essere trasformato poi nella pellicola del 1968 \"Th\u00e9r\u00e8se e Isabelle (film)\".\n\"Cuori nel deserto (romanzo)\" di Jane Rule sar\u00e0 in grado di svincolarsi dalla ristretta categoria di \"pulp fiction\" quando pot\u00e9 venire pubblicato come libro da Macmillan Publishers in Canada nel 1964. Diversi editori comunque lo rifiutarono anticipatamente seguendo la regola non scritta che asseriva: \"Se questo libro non \u00e8 pornografico, che senso ha stamparlo?... se puoi altres\u00ec scrivere delle parti sporche lo prenderemo, ma altrimenti no\". Nel 1985 sar\u00e0 liberamente adattato in \"Cuori nel deserto\".\nQuando fece pubblicare il suo libro \"Mrs. Stevens Hears the Mermaids Singing\" nel 1965 la romanziera May Sarton temette che scrivere apertamente sul lesbismo avrebbe comportato una netta riduzione del valore percentuale precedentemente stabilito per le proprie opere:\nLa prima autrice inglese contemporanea ad \"uscire fuori dall'armadio\" come lesbica fu la britannica Maureen Duffy, il cui libro \"Microcosm\" del 1966 esplor\u00f2 la subcultura dei luoghi d'incontro e dei locali riservati alle sole donne.\nPost 1970: seconda ondata femminista, accettazione e separatismo.\nLa storia del femminismo tra la fine degli anni 1960 e l'inizio del decennio seguente vide lo sviluppo di una voce assai pi\u00f9 politicizzata anche all'interno della letteratura lesbica e un'accettazione generalizzata della narrativa a tema la quale cominci\u00f2 sempre pi\u00f9 ad allontanarsi dai facili stereotipi LGBT della \"tragedia lesbica\", che aveva quasi sempre avuto il predominio nella stragrande maggioranza delle opere precedenti.\nDopo i moti di Stonewall del 1969 le tematiche lesbiche sono diventate molto pi\u00f9 diversificate e complesse, spostando il tema dall'erotismo ad uso e consumo per gli uomini eterosessuali ad opere scritte appositamente per le lesbiche. Riviste femministe come \"The Furies\" ha sostituito il precedente \"The Ladder (periodico)\".\nL'omofobia e il razzismo cominci\u00f2 ad essere affrontato nel loro lavoro e Cherr\u00ede Moraga \u00e8 ad esempio la principale responsabile di aver portato la prospettiva latina nella letteratura lesbica. Questa modifica dei valori costituiti \u00e8 evidente negli scritti di Dorothy Allison, che si \u00e8 concentrata sull'abuso sessuale e altri temi volutamente provocatori come il sadomasochismo lesbico.\nUna pionieristica storia su basi autobiografiche di questo periodo fu il romanzo picaresco intitolato \"La giungla di fruttirubini\" del 1973 ad opera di Rita Mae Brown, che divenne ben presto un best seller a livello nazionale presentando un'eroina femminista lesbica. Jill Johnston sostenne invece un radicale separatismo femminista nel suo libro \"Lesbian Nation\" uscito in quello stesso anno. \nDurante gli anni 1970 iniziarono ad essere ascoltate anche molto pi\u00f9 le voci e testimonianze delle lesbiche afroamericane, tra cui opere di Audre Lorde, Jewelle Gomez, Paula Gunn Allen, Cherr\u00ede Moraga e Gloria Anzald\u00faa. Monique Wittig, esponente di punta del femminismo in Francia, dar\u00e0 alle stampe \"Les Gu\u00e9rill\u00e8res\" (Le guerrigliere) in cui immagin\u00f2 un mondo dominato dalle lesbiche.\nAlla stessa maniera il romanzo di Joanna Russ del 1975 intitolato \"The Female Man\" (L'uomo-femmina) contenne la visione di una dimensione parallela o universo alternativo abitato solamente da donne lesbiche. Il decennio 1970 vide anche l'avvento di case editrici femministe e LGBT come Naiad Press, oltre che rinomate riviste letterarie come \"Sinister Wisdom\" e \"Conditions (periodico)\" le quali non lesinarono di pubblicare opere a tematica lesbica.\nAdrienne Rich e Judy Grahn saranno delle poetesse e saggiste importanti dell'epoca. \"Patience and Sarah\" di Alma Routsong, fatto pubblicare con lo pseudonimo di \"Isabel Miller\" nel 1971, prese ad esaminare i confini storici di una storia d'amore tra due donne del XIX secolo legate in un matrimonio bostoniano.\nDopo la nascita di una sempre pi\u00f9 esplicita letteratura gay e lesbica negli anni 1970 i decenni successivi assistettero ad un enorme aumento della sua produzione; mentre i romanzi omosessuali maschili poterono contare su pi\u00f9 attrattive incrociate e spesso divennero dei \"mid-list sellers\" all'interno dell'editoria tradizionale, la letteratura pi\u00f9 propriamente lesbica - dipendendo per lo pi\u00f9 da piccoli editori - si crearono un pubblico di appassionati pi\u00f9 ristretto ma in ogni caso \"rispettabile\".\nNel corso degli anni 1980, con l'avvento del femminismo sessual-positivo, alcune riviste letterarie lesbiche cominciarono a specializzarsi in lavori pi\u00f9 esplicitamente percorsi da una vena di erotismo come - per fare un unico esempio - \"On Our Backs\" (riferimento satirico alla rivista femminista del decennio appena trascorso \"off our backs\"). La fondazione nel 1988 del \"Premio letterario Lambda\", con parecchie categorie di riconoscimenti, contribu\u00ec in maniera sostanziale ad accrescere la visibilit\u00e0 dei Temi LGBT nella letteratura.\nNegli anni 1980 e 1990 la letteratura lesbica prese a diversificarsi in quanto genere narrativo, includendo presto il fantasy, il poliziesco o \"mistery\", il romanzo rosa, il romanzo grafico e le opere espressamente rivolte all'omosessualit\u00e0 adolescenziale.\nL'influenza del femminismo della fine del XX secolo ed una sempre maggiore accettazione del lavoro letterario a tema LGBT prese ad essere avvertita fino in Messico, con l'emergere delle poetesse lesbiche Nancy C\u00e1rdenas, Magaly Alabau, Mercedes Roffe e altre. In Argentina ed Uruguay Alejandra Pizarnik e Cristina Peri Rossi combinarono la sessualit\u00e0 lesbica con preoccupazioni artistiche e sociopolitiche nelle loro opere.\nNel continente asiatico la drammaturga di Singapore Eleanor Wong e lo scrittore di Taiwan Qiu Miaojin descrissero le relazioni tra donne, cos\u00ec come \u00e8 stato fatto dalle scrittrici cinesi Lin Bai e Chen Ran. \"Spinning Tropics\" di Aska Mochizuki, \"Bellezza e tristezza\" di Yasunari Kawabata, \"La croce buddista\" (\u534d Manji) di Jun'ichir\u014d Tanizaki e \"Real World\" di Natsuo Kirino sono tutte creazioni narrative parte della letteratura giapponese che esplorano l'amore lesbico.\nNegli ultimi decenni le scrittrici che interpretano temi lesbici come Jeanette Winterson o il fantastico mondo proiettato nei libri di Marion Zimmer Bradley hanno proliferato. Ana Mar\u00eda Moix, Sylvia Molloy, Ena Luc\u00eda Portela, Esther Tusquets, Susana Guzner, Zo\u00e9 Vald\u00e9s, Lola Vanguardia, Luc\u00eda Etxebarr\u00eda, Isabel Franc, Tha\u00eds Morales, Odette Alonso e Isabel Prescol\u00ed: tra le autrici in lingua spagnola si possono anche aggiungere Artemisa T\u00e9llez, Luz Mar\u00eda Umpierre e Yolanda Arroyo Pizarro.\nIn Messico vi sono ancora ben pochi autori che hanno affrontato il tema apertamente omosessuale, ma due opere spiccano: \"Amora\" di Rosamar\u00eda Roffiel e \"Infinita\" di Ethel Krauze.\nNel 2006 \"Babyji\" della scrittrice indiana Abha Dawesar ha vinto uno \"Premio Stonewall\" e il \"Lambda Award\".\nCon l'arrivo del XXI secolo la narrazione lesbica \u00e8 emersa come un genere autonomo anche nei paesi di lingua araba con alcuni romanzi come \"Ana Hiya Anti\" (I Am You) di Elham Mansour, che ha velocemente raggiunto lo status di best seller.\nQuesto inizio di nuovo millennio ha attratto anche l'attenzione su opere di autori africani come la scrittrice francofona del Camerun Frieda Ekotto e quella del Ghana Ama Ata Aido.\nNel frattempo i romanzi anglofoni i quali includono personaggi e/o relazioni lesbiche hanno continuato a raccogliere premi nazionali e consensi da parte della critica letteraria, come\nPoich\u00e9 la letteratura che presenta personaggi lesbici e relazioni sentimentali e amorose tra donne \u00e8 divenuta notevolmente pi\u00f9 accettata all'interno del sistema sociale occidentale mainstream, sia alcuni scrittori che critici hanno messo in discussione il motivo per cui ci debba essere una categoria separata per quanto concerne la letteratura lesbica.\n\"Non ho mai capito perch\u00e9 la fiction nel suo significato pi\u00f9 generale (quindi eterosessuale) dovrebbe essere per tutti, mentre qualsiasi testo con inserito un personaggio gay o che includa l'esperienza gay debba essere rivolta soltanto ai gay\" ha detto Jeanette Winterson, autrice del best seller del 1985 intitolato \"Non ci sono solo le arance\".\nAltri ancora hanno invece sottolineato la continua necessit\u00e0 di una letteratura a tema, specialmente per i lettori LGBT pi\u00f9 giovani.\nNarrativa per giovani adulti.\nAnni 1970.\nIn \"Ruby\" (1976) di Rosa Guy la protagonista \u00e8 una ragazza originaria delle Indie occidentali; il romanzo narra la vicenda della relazione da questa intrapresa con una coetanea.\nAltri libri con tematiche e personaggi lesbici rivolti ad un pubblico giovanile pubblicati in quest'arco di tempo includono \"Happy Endings Are All Alike\" (1978) di Sandra Scoppettone; secondo l'opinione espressa dalla stessa autrice, \"a malapena \u00e8 stato recensito e quando ci\u00f2 \u00e8 stato fatto il giudizio non era buono\", a differenza del suo romanzo sui ragazzi gay il quale \u00e8 stato molto meglio accolto.\nI temi pi\u00f9 frequentemente affrontati nei libri pubblicati negli anni 1970 sono che l'omosessualit\u00e0 \u00e8 una \"\"fase di passaggio\", o che non esistono \"lieti fine\"\" degni di nota per loro in quanto generalmente si ritrovano a condurre una vita assi difficile.\nLo \"School Library Journal\" riporta:\nJudy Blume \u00e8 stata spesso citata come esempio di \"catalizzatore\" in questo decennio in direzione di un aumento dell'inclusione di argomenti fino a quel momento etichettati come \"tab\u00f9\" nella cosiddetta letteratura per ragazzi, il che includeva anche l'omosessualit\u00e0 adolescenziale.\nAnni 1980.\n\"Annie on My Mind\" (1982) di Nancy Garden racconta la storia di due ragazze delle scuole superiori a cui capita di innamorarsi vicendevolmente. Il romanzo, che non \u00e8 mai stato messo fuori catalogo, ha rappresentato un notevole passo avanti in direzione di un'omosessualit\u00e0 narrata in toni positivi nell'ambito della letteratura per giovani adulti. \u00c8 stato pubblicato su copertina rigida oltre che da una grande casa editrice. Nel libro l'omosessualit\u00e0 \u00e8 vista come qualcosa di permanente e quindi da esplorare, non pi\u00f9 come una \"fissazione freudiana\".\nIn Kansas, un pastore del protestantesimo ha guidato un incendio pubblico del testo in seguito ad una polemica scoppiata a seguito della sua donazione ad una biblioteca scolastica.\nAnni 1990.\nNel corso di questo decennio il numero di romanzi per giovani adulti a tema lesbico pubblicati \u00e8 aumentato considerevolmente. Nancy Garden ha pubblicato due romanzi con protagonisti lesbici, \"Lark in the Morning\" (1991) e \"Good Moon Rising\" ed ha ricevuto vendite e recensioni per lo pi\u00f9 positive.\nNel 1994 M. E. Kerr (Marijane Meaker) ha pubblicato \"Deliver Us From Evie\", una trama con un personaggio principale maschile che ha per\u00f2 una giovane sorella lesbica, che \u00e8 stato ben accolto dal pubblico. Altri libri pubblicati negli anni 1990 includono:\nAnni 2000.\nGli anni 1990 hanno rappresentato un punto di svolta per i romanzi per giovani adulti che hanno esplorato le questioni lesbiche e, dal 2000, un'autentica ondata di questo tipo di letteratura per ragazzi ha raggiunto il mercato. L'atteggiamento pubblico nei confronti dei temi lesbici nella letteratura per giovani adulti \u00e8 diventato sempre pi\u00f9 assertivo e accettante.\nNel 2000 lo \"School Library Journal\" includeva \"Annie on My Mind\" nella sua lista dei 100 libri pi\u00f9 influenti del secolo.\nIn passato, la maggior parte dei libri descriveva gli omosessuali come destinati a \"vivere vite isolate, quasi totalmente slegati e scissi dal contesto della realt\u00e0 di una comunit\u00e0 straordinariamente attiva\". Oggi i libri mostrano anche personaggi gay non pi\u00f9 cos\u00ec necessariamente compiti da stigmatizzazione e separati dalla quotidianit\u00e0 sociale di appartenenza.\nUn popolare romanzo per adulti del 2012, \"The Miseducation of Cameron Post\" di Emily M. Danforth, racconta la storia di una ragazza di 12 anni che viene mandata in un campo per la terapia di conversione nel Montana. Nel 2016 \u00e8 iniziata la lavorazione per un adattamento cinematografico: \"La diseducazione di Cameron Post\".\nContinuano tuttavia a prodursi molti meno libri sull'omosessualit\u00e0 femminile rispetto a quella maschile e ne vengono fatti pubblicare ancora meno sulla bisessualit\u00e0. Nonostante la disponibilit\u00e0 di libri con temi lesbici e bisessuali per adolescenti sia notevolmente aumentata dagli anni 1960 in avanti, i racconti con protagonisti o personaggi non bianchi ad esempio sono ancora relativamente difficili da trovare.\nEditoria.\nLa prima casa editrice statunitense dedicata espressamente alla pubblicazione di libri lesbici e femministi \u00e8 stata la \"Daughters, Inc.\" di June Arnold a Plainfield (Vermont), che ha stampato \"La giungla di fruttirubini\" di Rita Mae Brown gi\u00e0 nel 1973.\nLa Naiad Press \u00e8 seguita di l\u00ec a poco, pubblicando il primo romanzo rosa a tema lesbico intitolato \"Curious Wine\" (1983) di Katherine V. Forrest e molti altri libri; ha chiuso definitivamente nel 2003 dopo 31 anni di attivit\u00e0. La co-fondatrice Barbara Grier ha consegnato i suoi libri e operativit\u00e0 editoriali ad una nuova casa, la Bella Books. Questa, fondata nel 2001, ha acquisito la \"backlist\" di Naiad, compresa la maggior parte delle opere di Jane Rule e tutte quelle di Karin Kallmaker. Il loro catalogo comprende oltre 300 titoli di romance, mistery ed erotica lesbici.\nTra gli altri editori pi\u00f9 recenti troviamo Spinsters Ink (che \u00e8 stato venduto un paio di volte e ora fa parte dell'organizzazione \"Bella Books\"), Rising Tide Press, Crossing Press (Ten Speed Press), Kitchen Table: Women of Color Press e New Victoria. In molti casi queste case editoriali sono state gestite da autori che hanno anche pubblicato con esse, come Barbara Wilson presso Seal Press (Da Capo Press), che \u00e8 entrata a far parte della societ\u00e0 principale Avalon Publishing (Perseus Books Group), e Joan Drury presso Spinsters Ink.\nGli attuali maggiori editori della narrativa lesbica sono Bella Books, Bold Strokes Books e Regal Crest Enterprises. Bold Strokes, fondata nel 2005, pubblica libri lesbici e omosessuali di genere poliziesco, thriller, fantascienza, avventura e altri generi LGBT. Il loro catalogo comprende 130 titoli. Regal Crest Enterprises, fondata nel 1999, ha un catalogo che attualmente supera le 150 opere e pubblica romanzi, mistery, erotismo, fantascienza, fantasy e saghe a tema. \nAlyson Books \u00e8 specializzata in autori LGBT e ha un certo numero di titoli lesbici.\nGli editori pi\u00f9 piccoli di narrativa esclusivamente lesbica includono Bedazzled Ink, Bywater Books, Intaglio Publications, Sapphire Books Publishing, Supposed Crimes e Ylva Publishing; Alcune tipografie di donne producono anche narrativa lesbica, come Firebrand Books e Virago Press."}
{"id": "7641126", "revid": "406204", "url": "https://it.wikipedia.org/wiki?curid=7641126", "title": "Gian Battista Viotti", "text": ""}
{"id": "7641127", "revid": "1442080", "url": "https://it.wikipedia.org/wiki?curid=7641127", "title": "Jeri Lynne Johnson", "text": " \u00c8 inoltre la fondatrice e la direttrice artistica della Black Pearl Chamber Orchestra, un'orchestra professionale di Filadelfia.\nBiografia.\nMaestra Johnson si \u00e8 laureata al Wellesley College e all'Universit\u00e0 di Chicago ed \u00e8 un abile direttrice d'orchestra, compositrice e pianista. Dal 2001 al 2004 \u00e8 stata assistente direttrice della Chamber Orchestra of Philadelphia, dove si \u00e8 dedicata a portare nuova musica ispiratrice sul palcoscenico. Ha diretto orchestre in tutto il mondo, tra cui la Colorado Symphony, l'Orchestra Sinfonica di Bournemouth (Regno Unito), l'Orchestra di Filadelfia e la Weimar Staatskapelle (Germania). Accanto alle importanti direttrici donna Marin Alsop e JoAnn Falletta, la signora Johnson \u00e8 stata annunciata al \"Today Show\" della NBC come una delle principali direttrici della nazione. Nel 2005 la signora Johnson fece storia come la prima donna afroamericana a vincere un premio alla direzione internazionale quando fu premiata con la Taki Concordia Conducting Fellowship.\nNel 2008 ha fondato la Black Pearl Chamber Orchestra di Filadelfia con alcuni dei migliori musicisti del paese provenienti da diverse culture e nazionalit\u00e0 come modello per l'orchestra americana del XXI secolo. La missione dell'orchestra \u00e8 quella di \"portare il pubblico al di l\u00e0 del ruolo di spettatore, fino alla partecipazione all'esperienza musicale combinando l'eccellenza artistica con la diversit\u00e0 culturale e l'impegno innovativo della comunit\u00e0. Attraverso la Black Pearl ha aperto la strada a un nuovo approccio all'impegno della comunit\u00e0 imitato e adottato dalle orchestre in tutto il paese. La qualit\u00e0 di livello mondiale delle sue esibizioni nei concerti ha meritato numerose donazioni dal National Endowment for the Arts. E i suoi innovativi programmi di coinvolgimento della comunit\u00e0 hanno reso la Black Pearl l'unica organizzazione nella nazione ad ottenere tre prestigiose sovvenzioni del Knight Foundation Arts Challenge."}
{"id": "7641129", "revid": "1464699", "url": "https://it.wikipedia.org/wiki?curid=7641129", "title": "Fodmap", "text": ""}
{"id": "7641133", "revid": "21880", "url": "https://it.wikipedia.org/wiki?curid=7641133", "title": "Anas strepera", "text": ""}
{"id": "7641147", "revid": "1702319", "url": "https://it.wikipedia.org/wiki?curid=7641147", "title": "Chiesa di San Michele Arcangelo (Monteaperta)", "text": "La chiesa di San Michele Arcangelo \u00e8 la parrocchiale di Monteaperta, frazione di Taipana, in provincia ed arcidiocesi di Udine; fa parte della forania della Pedemontana.\nStoria.\nLa prima citazione di una chiesa vicariale situata nel centro di Monteaperta, dedicata ai Santi Daniele e Agostino, risale al 1585.\nIl 23 settembre 1708, gli abitanti di Monteaperta supplicarono il Senato Veneto di elevare la loro chiesa in battesimale e sacramentale: si conferma che ad onta della distanza e della difficolt\u00e0 delle vie, nessuna chiesa in montagna \u00e8 sacramentale. Bambini morti senza battesimo ed adulti senza sacramenti. Il Cornappo si doveva attraversare ben quattro volte. \nLa chiesa di Monteaperta fu resa sacramentale il 6 settembre 1710. Pochi mesi dopo, il 4 dicembre 1710, il Patriarca di Aquileia permise di amministrare il battesimo in chiesa a Monteaperta. Con decreto del 19 dicembre 1912 la chiesa San Michele Arcangelo fu eretta a curaziale.\nNella prima met\u00e0 del XX secolo la chiesa fu parzialmente ricostruita e il campanile restaurato.\nFatale per la chiesa di Monteaperta fu il terremoto del Friuli del 1976, al quale si salv\u00f2 soltanto il campanile. Sono scomparsi dopo il terremoto i due pezzi di bronzo sigillati nel muro della chiesa (raffigurante i Santi Ermacora e Fortunato), provenienti dalle campane rotte dagli occupanti tedeschi durante la Prima guerra mondiale. Il pulpito antico \u00e8 stato venduto e l'organo restaurato. \nNel 1991 la chiesa fu ricostruita su progetto di Guido Giacomelli.\nOrgano.\nNon si sa molto dell'origine dell'organo, infatti nell'archivio parrocchiale c'\u00e8 scarsa documentazione, e solo in modo parziale \u00e8 possibile ricostruire la storia di questo strumento. La cantoria che si trova sopra la porta d'ingresso della chiesa \u00e8 stata costruita nel biennio 1899-1900 su disegni di Luigi Comelli di Qualso. L'organo fu acquistato dopo oltre trent'anni dalla fine della ricostruzione della chiesa parrocchiale, dalla ditta Achille Bianchi di Udine e fu inaugurato il 26 luglio 1936 in occasione della prima messa dal sacerdote don Arturo Blasutto di Monteaperta. Negli anni cinquanta fu riparato dalla ditta \"La Fonica\". Lo strumento sembra provenire, come ha testimoniato l'allora parroco di Monteaperta Giuseppe Rojatti, dalla chiesa collegiale di Cividale del Friuli, ma la notizia non \u00e8 stata possibile verificare. Dopo il terremoto del 1976 l'organo \u00e8 stato restaurato dalla ditta organaria Francesco Zanin di Codroipo e l'inaugurazione ha avuto luogo il 10 agosto 2013. L'ultimo pezzo dell'organo, \"il fregio\" che mancava, grazie a Giuseppe Carloni che l'aveva recuperato dalle macerie e a Lucien Pascolo (1932-2014) che con pazienza e grande abilit\u00e0 l'aveva restaurato, \u00e8 stato inaugurato il 1\u00ba aprile 2018, giorno di Pasqua."}
{"id": "7641149", "revid": "21880", "url": "https://it.wikipedia.org/wiki?curid=7641149", "title": "Anas penelope", "text": ""}
{"id": "7641154", "revid": "21880", "url": "https://it.wikipedia.org/wiki?curid=7641154", "title": "Anas americana", "text": ""}
{"id": "7641155", "revid": "6923", "url": "https://it.wikipedia.org/wiki?curid=7641155", "title": "Regioni della Danimarca per indice di sviluppo umano", "text": "Questa \u00e8 una lista delle regioni della Danimarca per Indice di sviluppo umano 2018."}
{"id": "7641157", "revid": "1543377", "url": "https://it.wikipedia.org/wiki?curid=7641157", "title": "Ampelocalamus calcareus", "text": "Ampelocalamus calcareus \u00e8 una specie di piante spermatofita monocotiledone di bamb\u00f9 appartenente alla famiglia Poaceae (ordine delle Poales).\nEtimologia.\nIl nome generico (\"Ampelocalamus\") deriva da due parole \"ampelo\" (= viticcio) e \"calamus\" (= canna, giunco o gambo). L'epiteto specifico (\"calcaeus\") deriva da \"calcare\" o \"suolo gessoso\" e fa riferimento al substrato della pianta.\nIl nome scientifico della specie \u00e8 stato definito dai botanici asiatici Cheng De Chu (1928-) e Chi Son Chao (1936-) nella pubblicazione \"Acta Phytotaxonomica Sinica. Pechino - 21(2): 204\" del 1983.\nDistribuzione e habitat.\nLa specie di questa voce abitano le foreste a foglia larga fino a quote di 500 . La distribuzione \u00e8 relativa alla provincia cinese di Guizhou.\nTassonomia.\nLa famiglia di appartenenza di questa specie (Poaceae) comprende circa 650 generi e 9.700 specie (secondo altri Autori 670 generi e 9.500). Con una distribuzione cosmopolita \u00e8 una delle famiglie pi\u00f9 numerose e pi\u00f9 importanti del gruppo delle monocotiledoni e di grande interesse economico: tre quarti delle terre coltivate del mondo produce cereali (pi\u00f9 del 50% delle calorie umane proviene dalle graminacee). La famiglia \u00e8 suddivisa in 11 sottofamiglie, la specie di questa voce \u00e8 descritta al'interno della sottofamiglia Bambusoideae (trib\u00f9 Arundinarieae).\nFilogenesi.\nLa conoscenza filogenetica della trib\u00f9 Arundinarieae \u00e8 ancora in via di completamento. Per il momento i botanici (provvisoriamente) dividono la trib\u00f9 in 12 cladi. La specie di questa voce \u00e8 compresa nell'undicesimo clade (Clade XI) definito provvisoriamente \"Ampelocalamus\" calcareus.\n\"Ampelocalamus calcareus\" non \u00e8 correlato alle altre specie del genere \"Ampelocalamus\" la maggior parte delle quali sono descritte all'interno del quinto clade della trib\u00f9 (Phyllostachys clade). La posizione filogenetica della specie di questa voce all'interno delle Arundinarieae non \u00e8 ancora ben definita. Secondo alcune ricerche questa specie, endemica asiatica (cinese), risulta essere il primo taxon divergente delle Arundinarieae, nella filogenesi della trib\u00f9 si trova quindi in posizione \"basale\" e risulta \"gruppo fratello\" di tutti i rimanenti lignaggi in questa trib\u00f9."}
{"id": "7641168", "revid": "635893", "url": "https://it.wikipedia.org/wiki?curid=7641168", "title": "Regioni della Nuova Zelanda per indice di sviluppo umano", "text": "Questa \u00e8 una lista delle regioni della Nuova Zelanda per indice di sviluppo umano 2016."}
{"id": "7641171", "revid": "123979968", "url": "https://it.wikipedia.org/wiki?curid=7641171", "title": "Carlo Ricci Gariboldi", "text": "Carriera.\nAmico di Paolo Magretti, in carriera ottenne un unico rilevante piazzamento: il secondo posto nella prima edizione della Milano-Torino 1876, a sei minuti di distacco dall'amico, vincitore. Vinse una medaglia d'oro e 70 lire (100 andarono al vincitore). Mor\u00ec gi\u00e0 al termine dell'anno seguente, e venne tumulato nell'edicola familiare, al Cimitero Monumentale di Milano."}
{"id": "7641172", "revid": "1543377", "url": "https://it.wikipedia.org/wiki?curid=7641172", "title": "Kwam\u00e9 Ryan", "text": "Biografia.\nPrimi anni e formazione.\nRyan \u00e8 figlio di Selwyn Ryan, professore universitario, e Joya Gomez, insegnante e attrice. Ha avuto la sua prima e prima educazione musicale presso la University School, St Augustine, Trinidad. Un mese dopo la sua nascita la famiglia si trasfer\u00ec in Uganda. Diversi anni dopo, la famiglia si trasfer\u00ec a Trinidad.\nRyan si trasfer\u00ec nel Regno Unito, dove frequent\u00f2 la Oakham School, a Rutland, in Inghilterra e poi studi\u00f2 al Gonville and Caius College, Cambridge. Tra i suoi mentori britannici c'erano Lynn Binstock e Mark Elder. In Germania Ryan frequent\u00f2 l'Universit\u00e0 di Tubinga per un anno, per studi di lingua e cultura. Ryan in seguito studi\u00f2 direzione orchestrale con Peter E\u00f6tv\u00f6s a Friburgo in un programma di scambi universitari. Un altro direttore d'orchestra suo mentore fu Lothar Zagrosek. Dal 1999 al 2003 ha ricoperto il ruolo di \"Generalmusikdirektor\" (Direttore musicale generale) dell'Orchestra Filarmonica di Friburgo e dell'Opera di Friburgo. Il suo lavoro comprendeva una registrazione commerciale del \"Prometeo\" di Luigi Nono, come secondo direttore.\nCarriera come direttore d'orchestra.\nRyan esord\u00ec come professionista nel Regno Unito all'Edinburgh International Festival del 2004. Successivamente torn\u00f2 al Festival di Edimburgo nel 2005 come direttore di spettacoli di balletto con lo Scottish Ballet e la Scottish Chamber Orchestra. Il suo debutto come direttore d'orchestra nel Regno Unito avvenne nell'ottobre 2005 con l'English National Opera, in una produzione di \"Salom\u00e8\".\nNel 2007 Ryan divent\u00f2 direttore musicale dell'Orchestre National Bordeaux Aquitaine (ONBA), per un contratto iniziale di 3 anni. Ricopr\u00ec l'incarico all'ONBA fino a giugno 2013. Nel luglio 2008 fu nominato direttore musicale dell'Orchestre Fran\u00e7ais des Jeunes, a partire dal 2009. Ha ricoperto questo incarico per 2 anni.\nRyan dirige in tutto il mondo come libero professionista. Lavora anche a progetti educativi e di sviluppo della comunit\u00e0 presso l'Accademia Nazionale delle Arti dello Spettacolo (NAPA) di Trinidad e Tobago presso l'Universit\u00e0 di Trinidad e Tobago.\nRegistrazioni.\nLe registrazioni di Ryan comprendono \"Simplicius Simplicissimus\" di Karl Amadeus Hartmann di Stoccarda (2005, DVD), opere di Salvatore Sciarrino con l'Ensemble Recherch\u00e9, \"Prometeo\" di Luigi Nono, \"Neither\" di Feldman e la Sinfonia n. 9 di Schubert (con l'orchestra di Bordeaux)."}
{"id": "7641174", "revid": "120642260", "url": "https://it.wikipedia.org/wiki?curid=7641174", "title": "Regioni della Turchia per indice di sviluppo umano", "text": "Questa una lista delle regioni della Turchia per indice di sviluppo umano 2017."}
{"id": "7641178", "revid": "6923", "url": "https://it.wikipedia.org/wiki?curid=7641178", "title": "Regioni del Portogallo per indice di sviluppo umano", "text": "Questa \u00e8 una lista delle regioni del Portogallo per indice di sviluppo umano 2019."}
{"id": "7641179", "revid": "643494", "url": "https://it.wikipedia.org/wiki?curid=7641179", "title": "Brando Quilici", "text": "Biografia.\nFiglio di Folco Quilici, Brando Quilici \u00e8 un cineasta e documentarista italiano indipendente che ha lavorato per molti speciali su reti americane, tra cui National Geographic Channel, Discovery Channel, PBS (NOVA) e su reti europee tra cui Channel 4, ZDF, France 5 e Rai. Ha vinto numerosi premi, tra cui quelli al Jackson Hole Film Festival e al Trento Film Festival.\nNel 2013, con il produttore premio Oscar Jake Eberts, ha prodotto \"Il mio amico Nanuk\", un film di azione e avventura famigliare ambientato tra i ghiacci dell'Artico canadese. Diretto da Roger Spottiswoode e dallo stesso Quilici, il film \u00e8 interpretato da Dakota Goyo, Goran Vi\u0161nji\u0107 e Bridget Moynahan e scritto dal premio Oscar Hugh Hudson."}
{"id": "7641180", "revid": "21880", "url": "https://it.wikipedia.org/wiki?curid=7641180", "title": "Anas falcata", "text": ""}
{"id": "7641182", "revid": "287204", "url": "https://it.wikipedia.org/wiki?curid=7641182", "title": "Referendum costituzionale a Cuba del 1976", "text": "Il referendum costituzionale del 1976 a Cuba si tenne il 15 febbraio 1976 a Cuba per approvare la nuova costituzione della Repubblica di Cuba, la cui discussione avvenne a livello popolare e con la conseguente modifica di 60 su 141 articoli.\nFurono le prime elezioni nazionali sull'isola successive alla rivoluzione cubana e si svolsero a suffragio universale fra tutti i cittadini con et\u00e0 superiore ai 16 anni e con voto libero, diretto e segreto.\nLa riforma costituzionale fu approvata dal 99,02% degli elettori, con un'affluenza del 98%.\nStoria.\nDopo la rivoluzione cubana del 1\u00ba gennaio 1959, la dirigenza rivoluzionaria promise che le elezioni si sarebbero svolte entro 18 mesi, in conformit\u00e0 con la Costituzione del 1940 che era stata sospesa nel 1952. Invece, i vari gruppi rivoluzionari si unirono nel luglio 1961, da cui il Partito Comunista di Cuba emerse il 3 ottobre 1965.\nNel 1972 venne creata la Commissione di studi giuridici del Comitato Centrale del Partito Comunista di Cuba, per cercare di scrivere le basi di una nuova costituzione. Il 22 ottobre 1974, in una riunione congiunta del Comitato esecutivo del Consiglio dei ministri e dell'ufficio politico del Partito Comunista cubano, venne stabito di creare una commissione mista del Partito e del Governo con l'obiettivo di preparare e redigere un progetto di Costituzione.\nIl comitato di redazione fu ufficialmente istituito il 23 ottobre 1974, tenendo la sua prima riunione il successivo 28 ottobre, in cui furono creati quattro gruppi di lavoro e una commissione di stile. Nel giro di un mese, ogni gruppo di lavoro present\u00f2 le sue proposte e poi fu discusso la bozza completa. Completato il progetto di legge, la nuova Costituzione venne ufficialmente consegnata il 24 febbraio 1975, anniversario dello scoppio della guerra d'indipendenza cubana del 1895, a Fidel Castro, primo segretario del Comitato centrale del Partito Comunista di Cuba.\nNello stesso anno si svolse la discussione pubblica della bozza costituzionale, con la partecipazione di 6.216.981 persone che proposero 12.883 modifiche, 2.343 aggiunte di contenuto costituzionale, nonch\u00e9 84 richieste di chiarimenti.\nIl 29 dicembre 1975 venne promulgata la legge n. 1299 per sottoporre all'approvazione popolare il progetto di Costituzione e la legge sul transito costituzionale in un referenum costituzionale fissato per il 15 febbraio 1976; contemporaneamente venne istituito il Consiglio dei ministri per designare la Commissione referendum nazionale, che avrebbe avuto commissioni provinciali, regionali e comunali e una commissione speciale.\nDopo il completamento degli scrutini referendari, il 24 febbraio 1976 la nuova Costituzione di Cuba venne proclamata con un atto solenne e pubblico al Teatro \"Carlo Marx\" dell'Avana."}
{"id": "7641183", "revid": "287204", "url": "https://it.wikipedia.org/wiki?curid=7641183", "title": "Pillon", "text": "Pillon pu\u00f2 riferirsi a:"}
{"id": "7641187", "revid": "6923", "url": "https://it.wikipedia.org/wiki?curid=7641187", "title": "Regioni della Svezia per indice di sviluppo umano", "text": "Questa \u00e8 una lista delle regioni della Svezia per indice di sviluppo umano 2018."}
{"id": "7641188", "revid": "124123", "url": "https://it.wikipedia.org/wiki?curid=7641188", "title": "Maggiorino Vespa", "text": "Biografia.\nNato a Costigliole d'Asti, partecipa alla guerra di liberazione, arruolandosi nelle Brigate Garibaldi con il nome di battaglia di Ridolini.\nAttivit\u00e0 partigiana.\nDopo essersi arruolato con le Brigate Garibaldi, Maggiorino Vespa diviene noto per aver partecipato e coordinato la ribellione partigiana di Santa Libera. \nLa ribellione di Santa Libera fu un evento successivo alla Guerra di Liberazione, dove un gruppo di partigiani garibaldini, capitanati da Armando Valpreda, si ribellarono alla decisione dell'amnistia Togliatti di rimettere in libert\u00e0 e permettere a numerosi esponenti fascisti di riacquisire le cariche pubbliche che ricoprivano precedentemente alla guerra. Fu la prima ribellione nel periodo post-bellico da parte delle forze partigiane, che risentivano del trattamento indulgente riservato agli esponenti fascisti dall'amnistia, mentre per coloro che avevano partecipato alla Resistenza non erano ancora stato previsto neppure il riconoscimento dei diritti in quanto tali.\nLa ribellione si avvi\u00f2 a seguito della notizia che il capitano della polizia ausiliaria, Carlo Lavagnino, che aveva avuto simpatie per i partigiani nel corso della guerra era stato destituito e rimpiazzato con il tenente Russo, precedentemente fascista.\nMaggiorino Vespa, dopo il 25 aprile divenuto poliziotto ausiliario, informato sull'accaduto dal comandante della IX Divisione Garibaldi, Giovanni Rocca, noto con il nome di Primo, insieme ad altri partigiani, instaura un'azione di protesta all'interno della questura.\nL'azione di protesta viene accolta favorevolmente da Armando Valpreda, che intuisce la possibilit\u00e0 di sfruttarla per dar vita a una seconda Resistenza, contro il governo che ha perdonato i fascisti. Egli raduna sessanta uomini, tra cui Vespa, per dar vita all'assedio di Santa Libera, localit\u00e0 nel paese di Santo Stefano Belbo nella notte tra il 20 e il 21 agosto 1946.\nIn breve tempo gli uomini coinvolti divengono quasi 200 e ai ribelli asserragliati giunge l'ultimatum di arrendersi, il governo difatti temeva che l'espandersi delle proteste avrebbe potuto scatenare una guerra civile.\nGli insorti precisarono di non avere fini violenti e fecero le seguenti rivendicazioni:\nA fare da intermediario alla situazione fu Pietro Nenni, che il 24 agosto scese ad un compromesso con gli insorti di Santa Libera, pur ribadendo l'impossibilit\u00e0 di revocare l'amnistia e di tutte le richieste politiche, tramite decreto del 28 agosto, furono riconosciuti i diritti di tutti i componenti delle formazioni facenti parte alla Resistenza a condizione che cessasse l'ammutinamento. Il 27 agosto la trattativa and\u00f2 a buon fine e il presidio venne sciolto."}
{"id": "7641189", "revid": "228587", "url": "https://it.wikipedia.org/wiki?curid=7641189", "title": "Baby Turns Blue", "text": "Baby Turns Blue \u00e8 un singolo del gruppo post-punk irlandese Virgin Prunes, pubblicato nell'ottobre del 1982 come unico estratto dall'album \"...If I Die, I Die\".\nLa versione remixata del 12\" venne reintitolata \"The Faculties of a Broken Heart\".\nTracce.\nTesti e musiche dei Virgin Prunes.\nFile MP3 (2004).\n\u00b0 Remixata da Colin Newman."}
{"id": "7641190", "revid": "100055256", "url": "https://it.wikipedia.org/wiki?curid=7641190", "title": "Gl\u00f6ckner", "text": ""}
{"id": "7641201", "revid": "438678", "url": "https://it.wikipedia.org/wiki?curid=7641201", "title": "Centro autorizzato di assistenza fiscale", "text": ""}
{"id": "7641202", "revid": "438678", "url": "https://it.wikipedia.org/wiki?curid=7641202", "title": "CAAF", "text": ""}
{"id": "7641204", "revid": "731511", "url": "https://it.wikipedia.org/wiki?curid=7641204", "title": "Christian Yelich", "text": "Carriera.\nGli Inizi e Minor League Baseball (MiLB).\nYelich \u00e8 nato a Thousand Oaks in California e frequent\u00f2 la Westlake High School nella vicina cittadina di Westlake Village. Fu scelto nel corso del primo giro (23\u00ba assoluto) del Draft MLB 2010 dai Miami Marlins, dove gioc\u00f2 6 partite in Classe Rookie e altrettante in Classe A. Nel 2011 gioc\u00f2 per l'intera stagione in Classe A. Nel 2012 fu promosso in Classe A-avanzata. Fu promosso nuovamente nel 2013, questa volta in Doppia-A.\nMajor League Baseball (MLB).\nDebutt\u00f2 nella MLB il 23 luglio 2013, al Coors Field di Denver contro i Colorado Rockies. L'anno successivo vinse il suo primo Guanto d'oro per le sue prestazioni a livello difensivo. Nel 2016 fu premiato con il suo primo Silver Slugger Award.\nIl 25 gennaio 2018, i Marlins scambiarono Yelich con i Milwaukee Brewers per Lewis Brinson, Isan D\u00edaz, Monte Harrison, e Jordan Yamamoto. A luglio fu convocato per il suo primo All-Star Game mentre stava battendo con 0,285, con 11 fuoricampo, 36 RBI e 11 basi rubate. Il 29 agosto batt\u00e9 il suo primo ciclo contro i Cincinnati Reds, terminando quella partita con sei valide. Il 2 settembre batt\u00e9 il suo primo grande slam, contro i Washington Nationals. Il 17 settembre, Yelich batt\u00e9 nuovamente un ciclo, ancora contro i Reds, 19 giorni dopo il primo. Divenne cos\u00ec il quinto giocatore della storia della MLB a battere due cicli nella stessa stagione e il primo nello stesso anno contro la stessa squadra. La sua stagione regolare si chiuse guidando la National League in media battuta e al secondo posto in punti battuti a casa. Il 15 novembre 2018 fu premiato come MVP della NL dopo avere ricevuto 29 voti su 30 per il primo posto.\nIl 31 marzo 2019, Yelich divenne il sesto giocatore della storia della MLB a battere un fuoricampo in tutte le prime quattro partite della stagione. Il 10 settembre, Yelich batt\u00e9 una palla in foul colpendo il suo ginocchio sinistro, fratturandosi la rotula, terminando cos\u00ec in anticipo la stagione. La sua annata si chiuse con 0,329 in battuta e 44 fuoricampo.\nNazionale.\nYelich partecip\u00f2 con la Nazionale Statunitense al World Baseball Classic 2017, diventandone campione."}
{"id": "7641205", "revid": "729019", "url": "https://it.wikipedia.org/wiki?curid=7641205", "title": "Stazione di Acton Main Line", "text": "La stazione di Acton Main Line \u00e8 una stazione ferroviaria situata lungo la \"Great Western Main Line\", nella zona di Acton, facente parte del borgo londinese di Ealing.\nStoria.\nActon Main Line fu aperta dalla Great Western Railway (GWR) il 1\u00ba febbraio 1868. Il nome originale era semplicemente Acton. Dopo la nazionalizzazione del 1948 fu assegnata al settore occidentale delle British Railways. Il 1\u00ba novembre 1949 assunse la denominazione attuale.\nInsieme con le stazioni della metropolitana di West Acton e North Acton la stazione serve la \"GWR garden estate\", una vasta area residenziale sviluppata negli anni venti dalla GWR per alloggiare il suo personale, in particolare conducenti del deposito ferroviario di Old Oak Common.\nNel 1947 la stazione aveva quattro piattaforme, tutte parzialmente coperte da pensiline in legno, pi\u00f9 un binario morto di parcheggio. La piattaforma 1 e il binario morto vennero smantellati nei tardi anni sessanta, mentre l'edificio della stazione di epoca vittoriana fu demolito nel 1974 e sostituito da una piccola biglietteria. Le tre piattaforme rimanenti (numerate 2, 3 e 4) hanno quindi perso le loro pensiline. Il binario della piattaforma 1 \u00e8 rimasto e viene utilizzato per il transito dei treni veloci che non fermano nella stazione; tutti gli Intercity transitano sulla Great Western Main Line.\nL'edificio attuale della stazione \u00e8 stato completato nel 1996. Nel 2013 \u00e8 stata costruita una barriera con tornelli che divide le piattaforme 2 e 3 per tutta la loro lunghezza. Nel maggio 2018 sono stati completati lavori di estensione delle tre piattaforme in previsione dell'arrivo del Crossrail.\nProgetti.\nCon l'inizio del servizio Crossrail sulla Elizabeth line (previsto per il futuro) Acton Main Line sar\u00e0 servita anche da treni per l'aeroporto di Heathrow e per le fermate nel centro di Londra oltre Paddington. In previsione di questo nuovo servizio, la stazione beneficer\u00e0 di lavori di ristrutturazione, che includeranno un nuovo edificio con una biglietteria ampliata, accessibilit\u00e0 per passeggeri disabili per mezzo di un nuovo sovrapassaggio pedonale con scale e ascensori, allungamento delle piattaforme per alloggiare i treni a 10 carrozze e una nuova pensilina sulla piattaforma 4.\nStrutture e impianti.\nLa stazione di Acton Main Line si trova nella \"Travelcard Zone 3\".\nMovimento.\nL'impianto \u00e8 servito dai treni della relazione Paddington-Heathrow Terminal 4 del servizio TfL Rail. Il tipico orario di morbida, prevede il passaggio di due convogli all'ora diretti a Paddington e altrettanti diretti a Hayes &amp; Harlington.\nIn orario mattutino e serale, fermano presso la stazione alcuni servizi regionali, operanti tra Paddington e Reading, di Great Western Railway.\nDa maggio del 2019, inoltre, ulteriori servizi di TfL Rail, operanti tra Paddington e Heathrow Terminal 4, fanno fermata in questa stazione nei giorni festivi.\nInterscambi.\nNelle vicinanze della stazione effettua fermata alcune linee automobilistiche urbane, gestite da London Buses."}
{"id": "7641206", "revid": "108500730", "url": "https://it.wikipedia.org/wiki?curid=7641206", "title": "Golant (Cornovaglia)", "text": "Golant (in lingua cornica: \"Golnans\") \u00e8 un villaggio del sud della Cornovaglia (Inghilterra sud-occidentale), affacciato sul fiume Fowey, ed appartenente amministrativamente alla parrocchia civile di St. Sampson."}
{"id": "7641209", "revid": "144796", "url": "https://it.wikipedia.org/wiki?curid=7641209", "title": "Antonio Giuseppe Brentano-Cimaroli", "text": ""}
{"id": "7641210", "revid": "287204", "url": "https://it.wikipedia.org/wiki?curid=7641210", "title": "Vittorio Geraci", "text": "Biografia.\nTerzo di quattro fratelli: Giacomo (1913), Filippa (1916) e Nunzio (1920). Orfano di madre dall'et\u00e0 di quattro anni fu cresciuto dalla nonna paterna. Frequent\u00f2 la scuola fino alla terza elementare, trascorrendo la sua fanciullezza e adolescenza nelle campagne, in contrada Monte Riparato, nel comune di Caltavuturo dove il padre possedeva dei terreni agricoli. Nel settembre 1946, ritornato dalla guerra, spos\u00f2 \"Rosaria Fardella\", dalla loro unione nacquero: Venera, Salvatrice, Filippa, Antonina e Giuseppa.\nDa tutti conosciuto come \"Compagno Vittorio\" fu un politico, un rappresentante sindacale e un attivista nelle lotte contadine del secondo dopoguerra. Mor\u00ec a Cerda all'et\u00e0 di 86 anni. Nel settembre 2018 la citt\u00e0 di Cerda ha dedicato una piazza al partigiano Vittorio Geraci.\nLa vita militare.\nDopo il primo dopoguerra, il regime fascista introdusse l'istruzione premilitare obbligatoria. Compiuti i diciotto anni, partecip\u00f2 alle sue prime esercitazioni militari. Fu chiamato alle armi a Ventimiglia il 19 marzo del 1940 presso l'89\u00ba Reggimento fanteria, 3\u00ba Battaglione, XII Compagnia reparto mitragliere. Dopo aver partecipato a un corso di allievo caporale, gli venne affidato il comando di un plotone di otto uomini con compiti di guardia.\nPrima di entrare in guerra, a Bordighera incontr\u00f2 Benito Mussolini. Il duce passava in rassegna le milizie chiedendo informazioni sullo stato delle truppe. In quell'occasione Geraci fu il solo a denunciare le condizioni precarie dei soldati e per questo fu punito con la prigionia. Il giorno seguente con l'insediamento del nuovo Colonnello, proveniente dalla provincia di Messina fu convocato per essere interrogato sull'accaduto. Una volta chiarita la sua posizione, Geraci per il coraggio dimostrato fu promosso a suo attendente. Il suo passaggio dalla squadra mitraglieri a quella di comando non fu possibile a causa della richiesta del Capitano di volerlo tenere con se tra i mitraglieri.\nCon l'entrata in guerra dell'Italia, Geraci partecip\u00f2 a diverse operazioni di guerra sulla frontiera occidentale (Mentone, Montecarlo e Nizza) con l'89\u00ba Battaglione Reggimento fanteria. In seguito segu\u00ec da volontario, presso il 207\u00ba Reggimento fanteria, IV Compagnia, 1\u00ba Battaglione, V Divisione \"Taro\" reparto mitragliere. Il 10 ottobre 1940 Geraci e la sua milizia si imbarcarono a Brindisi per Valona dove combatterono sul fronte greco/albanese fino al 23 aprile 1941. La fine della guerra in Albania venne festeggiata con la visita di re Vittorio Emanuele III. In quell'occasione le brigate presenti sul territorio si riunirono, Geraci ebbe l'occasione di riabbracciare il fratello Nunzio. Percorrendo a piedi la strada Scutari - Tirana, Geraci e il suo reggimento raggiunsero il porto di Durazzo, pronti per imbarcarsi e ritornare in Italia. Si ritrovarono, per\u00f2, su una nave per Cattaro (Jugoslavia), dove nel frattempo era scoppiata la rivoluzione. Fino al 5 agosto 1942 combatt\u00e9 in Montenegro, Dalmazia, Croazia e Serbia contro i partigiani di Tito. Il 6 agosto 1942 sbarc\u00f2 a Bari dove ricevette viveri e una nuova divisa, prima di ripartire per Alessandria. Il 20 settembre 1942 contrasse la malaria, ricoverato all'ospedale militare di Alessandria, fu dimesso il 3 ottobre dello stesso anno, gli furono concessi cos\u00ec venti giorni di convalescenza. Il 24 novembre 1942, dopo lo sbarco degli alleati in Tunisia, and\u00f2 a combattere in Francia, nella provincia di Tolone, e vi rimase fino al giorno dell'armistizio. Il proclama di Badoglio provoc\u00f2 confusione e smarrimento tra le truppe che, in seguito, catturate dai tedeschi furono costrette a salire sui treni merci destinate ai campi di concentramento. L'11 settembre 1943, durante una sosta presso la stazione Pierrefeu-du-Var, in provincia di Tolone, si nascose sotto il treno in sosta e riusc\u00ec, cos\u00ec, a fuggire malgrado il fuoco nemico.\nLa Resistenza.\nIn fuga, attravers\u00f2 a piedi tutta la Francia e sulla via del ritorno incontr\u00f2 altri soldati coi quali raggiunse il paese di Magliano Alpi, per poi puntare sulle montagne di Cuneo, dove a Boves incontrarono altri patrioti, tra i quali Geraci riconobbe Sandro Pertini, Pompeo Colajanni, Pietro Balbo. Il 1\u00ba giugno 1944 Geraci si arruol\u00f2 nelle forze Garibaldine, 99\u00aa Brigata V\u00b0 Divisione d'assalto Garibaldi, battaglione Sanzovo, dove dopo due mesi di militanza venne promosso caposquadra. Grazie alla vittoria ottenuta sui tedeschi con l'aiuto dei contadini del luogo a Bassolasco, la sua squadra venne promossa \"\"Distaccamento Sanzovo\" in onore di un partigiano caduto. Geraci divenne, cos\u00ec, il \"comandante Palermo\". Il 1\u00ba maggio 1945 Geraci, a capo dei suoi trentadue uomini, occup\u00f2 Moncalieri e il castello reale, attaccando i tedeschi e i fascisti, giungendo quasi a Torino, oltre il Po, dove erano presenti oltre duemila tedeschi. Con i Badogliani, il maggiore Mauro, il Tenente Poli e il suo capo P. Colajanni sconfissero i tedeschi e li fecero prigionieri.\nDopo la Vittoria presto' servizio civile fino al 15 giugno 1945. Il 20 giugno 1945, congedato, in seguito alla smobilitazione del Corpo Volontario della Libert\u00e0, torn\u00f2 a Cerda.\nLa vita politica e le lotte contadine.\nGrazie alle esperienze e agli ideali maturati durante la Resistenza, Geraci partecip\u00f2 attivamente alla vita politica del comune di Cerda. Divenne, per quarant'anni, consigliere comunale di opposizione e assessore all'agricoltura. S'impegn\u00f2 a far rispettare la legge del ministro dell'agricoltura Fausto Gullo, per la concessione dei terreni incolti ai contadini. Promosse, infatti, una pi\u00f9 equa ripartizione dei prodotti a favore dei contadini: 60% ai mezzadri, fino ad allora sfruttati, e 40% ai proprietari. Nei periodi di raccolta delle olive, dei piselli e delle fave organizzava squadre di lavoro in contrada \"San Maria e Giammardaro\". Dai proprietari terreni pretendeva, inoltre, che tutti i braccianti agricoli fossero regolarmente collocati e pagati. Cre\u00f2 la prima sede del PCI e in seguito di Rifondazione Comunista. Geraci fu il fondatore e presidente della Federterra di Cerda, divenuta \"Alleanza Contadina\" tra gli anni sessanta e novanta. Insegn\u00f2 ai suoi compaesani a scrivere per permettere loro di firmare le pratiche per l'ottenimento dei contributi relativi al grano e all'olio. Fu a capo del movimento contadino contro gli agrari con Domenico Carapezza (detto Mim\u00ec) e Giuseppe Oddo. Fu presidente della Confederazione Italiana Agricoltori di Cerda. Abile a mobilitare le masse, si recava spesso a Palermo, Catania, Roma, e persino a Bruxelles, in occasione di manifestazioni , scioperi e comizi. Continu\u00f2 la sua lotta per anni. Nel 2001, all'et\u00e0 di 83 anni partecip\u00f2 allo sciopero a favore degli operai Fiat di Termini Imerese, affermando per incitarli: \"Solo se uniti si vince\"\"."}
{"id": "7641214", "revid": "785616", "url": "https://it.wikipedia.org/wiki?curid=7641214", "title": "Ryugu", "text": ""}
{"id": "7641215", "revid": "124122198", "url": "https://it.wikipedia.org/wiki?curid=7641215", "title": "Unikitty!", "text": "Unikitty!, stilizzato UniKitty!, \u00e8 una serie animata statunitense-danese del 2017, prodotta da The Lego Group and Warner Bros. Animation per Cartoon Network.\nNata come spin-off canonico del lungometraggio \"The LEGO Movie\", la serie \u00e8 stata trasmessa per la prima volta negli Stati Uniti su Cartoon Network il 27 ottobre 2017. Un adattamento italiano viene trasmesso su Cartoon Network, con le repliche su Boing, Disney XD, dal 9 aprile 2018 ed in seguito in replica su Italia 1.\nTrama.\nLa serie \u00e8 incentrata sulle avventure della principessa Unikitty e i suoi amici."}
{"id": "7641216", "revid": "100170235", "url": "https://it.wikipedia.org/wiki?curid=7641216", "title": "Llanbedr", "text": "Llanbedr \u00e8 un villaggio con \"status\" di \"community\" della costa nord-occidentale del Galles, facente parte della contea di Gwynedd e situato lungo il corso del fiume Artro, nell'area di Ardudwy. Ex-centro minerario, conta una popolazione di circa 600 abitanti.\nGeografia fisica.\nIl villaggio di Llanbedr si trova lungo la strada tra Harlech (localit\u00e0 situata a 3 miglia a nord) e Barmouth (situata a 7 miglia a sud) ed \u00e8 situato ad un miglio da Llandanwg e quindi dall'estuario del fiume Artro, e a 5 miglia dal Llyn Cwm Bychan.\nStoria.\nFonti scritte testimoniano l'esistenza di una chiesa a Llanbedr gi\u00e0 nel 1060.\nMonumenti e luoghi d'interesse.\nArchitetture religiose.\nChiesa di San Pietro.\nPrincipale edificio religioso di Llanbedr \u00e8 la chiesa di San Pietro, risalente in gran parte al XV-XVI secolo, ma che presenta un campanile del XIV secolo.\nSociet\u00e0.\nEvoluzione demografica.\nNel 2016, la popolazione della community di Llanbedr era stimata in 596 abitanti, di cui 302 erano uomini e 294 erano donne.\nLa popolazione al di sotto dei 18 anni era pari a 99 unit\u00e0.\nLa localit\u00e0 ha conosciuto un decremento demografico rispetto al 2011, quando la popolazione censita era pari a 645 abitanti (dato che era tendente al rialzo rispetto al 2001, quando la popolazione censita era pari a 531 abitanti). \nInfrastrutture e trasporti.\nLa localit\u00e0 \u00e8 dotata di un aeroporto."}
{"id": "7641220", "revid": "124123", "url": "https://it.wikipedia.org/wiki?curid=7641220", "title": "Gilles Jacob", "text": "Biografia.\nMembro di una famiglia ebraica della borghesia parigina, \u00e8 costretto per le sue origini ad allontanarsi dalla citt\u00e0 all'inizio della seconda guerra mondiale con la famiglia. Il padre, capitano dell'esercito, viene fatto prigioniero e internato in Germania, Gilles e la famiglia trovano rifugio in un convento presso Miribel-les-\u00c9chelles. La sua storia sar\u00e0 fonte di ispirazione per Louis Malle che la narrer\u00e0 in \"Arrivederci ragazzi\", film del 1987.\nAl termine del conflitto, rientra a Parigi per concludere gli studi. \nSaggista, critico influente nella cinematografia francese, viene proposto nel 1977 come delegato per il Festival di Cannes."}
{"id": "7641232", "revid": "31789", "url": "https://it.wikipedia.org/wiki?curid=7641232", "title": "Sette Vette", "text": ""}
{"id": "7641233", "revid": "31789", "url": "https://it.wikipedia.org/wiki?curid=7641233", "title": "Sette Cime", "text": ""}
{"id": "7641234", "revid": "110157", "url": "https://it.wikipedia.org/wiki?curid=7641234", "title": "Thurber", "text": "Thurber \u00e8 una comunit\u00e0 non incorporata della contea di Erath nel Texas, negli Stati Uniti. Si trova vicino al confine con la contea di Palo Pinto ed \u00e8 situata a 75 miglia a ovest di Fort Worth. Tra il 1888 e il 1921, fu uno dei maggiori produttori di carbone bituminoso del Texas e la pi\u00f9 grande citt\u00e0 aziendale dello stato, con una popolazione di oltre abitanti. La popolazione della comunit\u00e0 era di 48 abitanti secondo il censimento del 2010.\nStoria.\nLe operazioni di estrazione del carbone iniziarono a Thurber nel 1886 e raggiunsero il loro picco intorno al 1920, quando la citt\u00e0 aveva una popolazione dai circa ai abitanti, provenienti da vari paesi, i quali principalmente erano italiani, polacchi e messicani. All'apice, Thurber era una delle pi\u00f9 grandi citt\u00e0 minerarie di carbone bituminoso del Texas. Fondata come citt\u00e0 aziendale, le attivit\u00e0 minerarie di Thurber furono unificate nel 1903 e Thurber divenne la prima citt\u00e0 commerciale completamente chiusa del paese. La Texas and Pacific Coal Company non era di propriet\u00e0 della Texas and Pacific Railway, ma si trovava vicino alla linea ferroviaria di questa e forniva il carburante ai treni di quella societ\u00e0. La Texas and Pacific Coal Company cre\u00f2 una filiale, la Texas Pacific Mercantile and Manufacturing Company, per gestire le sue operazioni mercantili, con punti vendita al dettaglio gestiti dall'azienda come negozi di alimentari, prodotti secchi, ferramenta e drogherie, nonch\u00e9 saloon e altri stabilimenti.\nLa societ\u00e0 proprietaria della citt\u00e0, la Texas and Pacific Coal Company, produceva anche mattoni per pavimentazione vetrificati che venivano utilizzati in tutto il Texas e nella met\u00e0 meridionale degli Stati Uniti. Nel 1920, la conversione delle locomotive dal carbone al petrolio ridusse la domanda e abbass\u00f2 i prezzi e i minatori lasciarono l'area negli anni 1920. La societ\u00e0 Texas and Pacific Coal \u00e8 stata determinante nella scoperta del petrolio nell'area di Ranger, come parte del boom petrolifero del Texas; la societ\u00e0 venne rinominata Texas Pacific Coal and Oil Company e, infine, Texas Pacific Oil Company.\nA livello nazionale, molte persone hanno parenti originari di Thurber. Ci sono diversi punti di riferimento a Thurber come il cimitero di Thurber (che ha oltre un migliaio di tombe), la chiesa cattolica di Santa Barbara restaurata, la casa di un minatore di carbone restaurata e arredata, New York Hill e molto altro ancora. Uno storico fumaiolo di Thurber pu\u00f2 essere visto chiaramente dall'Interstate 20 vicino a Thurber. Sempre a Thurber si trova il W. K. Gordon Center for Industrial History of Texas, un museo contenente informazioni storiche su Thurber (gestito dalla vicina Tarleton State University), cos\u00ec come lo storico Smokestack Restaurant e il New York Hill Restaurant costruito su quello che un tempo era il sito della chiesa episcopale della citt\u00e0 in cima a New York Hill."}
{"id": "7641246", "revid": "767487", "url": "https://it.wikipedia.org/wiki?curid=7641246", "title": "Zipperface - Faccia di cuoio", "text": "Zipperface - Faccia di cuoio (\"Zipperface\") \u00e8 un film del 1992 diretto da Mansour Pourmand.\nTrama.\nPalm City, California: Un maniaco mascherato, semina il panico in citt\u00e0. A dargli la caccia c'\u00e8 la giovane poliziotta Lisa Ryder, da poco promossa a detective."}
{"id": "7641247", "revid": "36426", "url": "https://it.wikipedia.org/wiki?curid=7641247", "title": "Art brut", "text": ""}
{"id": "7641248", "revid": "36426", "url": "https://it.wikipedia.org/wiki?curid=7641248", "title": "Arte spontanea", "text": ""}
{"id": "7641249", "revid": "767487", "url": "https://it.wikipedia.org/wiki?curid=7641249", "title": "Rodrigo Lavi\u0146\u0161", "text": "Carriera.\nNel corso della sua carriera ha indossato, tra le altre, le maglie di HK Pardaugava Riga (1992-1994), Jokerit (1998/99), Ilves Tampere (1999/2000), HC Dinamo Mosca (2002/03), HK Riga 2000 (2003-2005, 2006/07), Bryn\u00e4s IF (2005/06, 2006/07) e Dinamo Riga (2008-2012).\nCon la nazionale lettone ha partecipato a due edizioni dei Giochi olimpici invernali (2006 e 2010) e a numerose edizioni dei campionati mondiali, a partire da quella del 1997."}
{"id": "7641251", "revid": "110157", "url": "https://it.wikipedia.org/wiki?curid=7641251", "title": "Volga Bowl 2018", "text": "Il Volga Bowl 2018 \u00e8 la 3\u00aa edizione dell'omonimo torneo di football americano, organizzato dalla SOFAF. Il torneo \u00e8 giocato a 9 giocatori.\nStagione regolare.\nClassifica.\nLa classifica della regular season \u00e8 la seguente."}
{"id": "7641252", "revid": "1313191", "url": "https://it.wikipedia.org/wiki?curid=7641252", "title": "Pelargonium grandiflorum", "text": "Pelargonium grandiflorum , comunemente noto come geranio imperiale, \u00e8 una pianta appartenente alla famiglia delle Geraniacee, endemica delle Province del Capo, in Sudafrica.\nDescrizione.\nQuesta pianta pu\u00f2 raggiungere i 70 cm di altezza. I fiori sono variegati, estivi e raggiungono un diametro di 5 cm. Le foglie sono grigio-verdi."}
{"id": "7641253", "revid": "767487", "url": "https://it.wikipedia.org/wiki?curid=7641253", "title": "J\u0101nis Sprukts", "text": "Carriera.\nNel corso della sua carriera ha indossato, tra le altre, le maglie di HK Riga 2000 (2004/05), Rochester Americans (2006/07, 2008/09), Florida Panthers (2006/07, 2008/09), Dinamo Riga (2009-2012), HC CSKA Mosca (2012/13) e Lokomotiv Jaroslavl' (2013-2015)."}
{"id": "7641254", "revid": "21880", "url": "https://it.wikipedia.org/wiki?curid=7641254", "title": "Anas sibilatrix", "text": ""}
{"id": "7641270", "revid": "1313191", "url": "https://it.wikipedia.org/wiki?curid=7641270", "title": "Pelargonium odoratissimum", "text": "Pelargonium odoratissimum \u00e8 una pianta appartenente alla famiglia delle Geraniaceae, originaria di Sudafrica ed eSwatini.\nDescrizione.\nLa specie raggiunge 25\u00a0cm di altezza e oltre 40 in larghezza, con foglie rotonde, morbide, verde chiaro e odorose di mela verde. Presenta fiori bianchi o rosa pallido, con venature rosse sui due petali superiori, fusto breve da cui si dipartono i piccioli delle foglie. "}
{"id": "7641274", "revid": "1313191", "url": "https://it.wikipedia.org/wiki?curid=7641274", "title": "Pelargonium radens", "text": "Pelargonium radens \u00e8 una pianta appartenente alla famiglia delle Geraniaceae, endemica delle Province del Capo, in Sudafrica.\nDescrizione.\nPu\u00f2 raggiungere i 90 cm di altezza. I fiori, raccolti in infiorescenze, sono rosa e di dimensioni ridotte. Le foglie sono ruvide e odorose.\nUsi.\nSe ne pu\u00f2 estrarre l'olio di geranio."}
{"id": "7641275", "revid": "1442080", "url": "https://it.wikipedia.org/wiki?curid=7641275", "title": "Luigi Romolo Carrino", "text": "Biografia.\nNel suo percorso letterario ha affrontato tematiche sociali di vario tipo. In \"Pozzoromolo\", Meridiano Zero, 2009, selezionato nel 2011 per il Premio Strega, e in \"Esercizi sulla madre\" Perdisa Pop, 2012, selezionato nel 2013 per il Premio Strega, tratta il tema dei manicomi. in \"Acqua storta\" Meridiano Zero, 2008, \"La buona legge di Mariasole\" Edizioni e/o, 2015, e \"Alcuni avranno il mio perdono\" Edizioni e/o, 2017, invece racconta in modo autentico Napoli, la citt\u00e0 dove \u00e8 nato e vive. Per Azimut ha pubblicato nel 2010 una raccolta di racconti dal titolo \"Istruzioni per un addio\", mentre si \u00e8 addentrato nello spinoso tema dell'omosessualit\u00e0 nel mondo del calcio con l'opera \"Il pallonaro\", goWare, 2014.\nIl suo romanzo \"Acqua storta\" racconta per la prima volta l'omosessualit\u00e0 repressa del sistema mafioso attraverso gli occhi di un carcerato che rivive fra allucinazioni e ricordi rivive il suo passato negli ultimi tre giorni di vita. Alla fine dell'opera vengono ringraziati Saviano e De Silva, esponenti di punta del neorealismo letterario campano, che condividono con Carrino la durezza della lingua e delle ambientazioni."}
{"id": "7641276", "revid": "115822004", "url": "https://it.wikipedia.org/wiki?curid=7641276", "title": "Arthur Ashkin", "text": ""}
{"id": "7641278", "revid": "481666", "url": "https://it.wikipedia.org/wiki?curid=7641278", "title": "Gibson Gowland", "text": "Biografia.\nNato a Spennymoor, nella contea di Durham, Gowland lavor\u00f2 per diversi anni come marinaio. In Sudafrica, durante uno dei suoi viaggi, organizz\u00f2 una compagnia teatrale a Johannesburg e inizi\u00f2 in quell'occasione a recitare. In seguito si trasfer\u00ec in Canada e nel 1913 negli Stati Uniti, dove spos\u00f2 Beatrice Bird e con lei si stabil\u00ec a Hollywood, recitando in numerose piccole parti. Dal matrimonio con la Bird, Gowland ebbe un figlio, Peter, nato nel 1916 e divenuto attore e fotografo.\nDopo la breve carriera teatrale, alla met\u00e0 degli anni dieci Gowland pass\u00f2 al cinema e recit\u00f2 in \"Nascita di una nazione\" di David W. Griffith, continuando la carriera in ruoli prevalentemente di caratterista. Il suo unico ruolo da protagonista fu nel film \"Rapacit\u00e0\" (1924) di Erich von Stroheim, una pellicola entrata nella storia del cinema, basata sul romanzo \"McTeague\" di Frank Norris, e interpretata anche da ZaSu Pitts e Jean Hersholt. La lavorazione del film fu particolarmente travagliata, con estenuanti riprese in esterni che costrinsero gli attori e la troupe a girare le sequenze nel deserto californiano in condizioni estreme. Anche la fase di post produzione fu controversa, con numerosi tagli alla pellicola che ridussero a un quinto la lunghezza originale dell'opera. Gowland diede comunque un'interpretazione memorabile del rozzo dentista John McTeague, un uomo che si rovina l'esistenza e va incontro alla morte a causa della propria irrefrenabile avidit\u00e0.\nTra le altre interpretazioni di Gowland, da ricordare quella della guida alpina Sepp in \"Mariti ciechi\" (1919), anch'esso diretto da von Stroheim, e di Simon Buquet nella versione cinematografica de \"Il fantasma dell'Opera\" (1925), interpretata da Lon Chaney. Ancor prima dell'avvento del sonoro, la carriera di Gowland inizi\u00f2 la sua parabola discendente. L'attore recit\u00f2 durante tutti gli anni trenta, ma i ruoli si fecero sempre meno consistenti e - salvo rare eccezioni - nemmeno accreditati nei titoli. Tra le sue interpretazioni in questo decennio, da ricordare quella nel film britannico \"The Secret of the Loch\" (1934), in cui imperson\u00f2 un superstizioso servitore scozzese, ruolo che gli forn\u00ec l'occasione per cambiare registro interpretativo, ma che non serv\u00ec a risollevare quella che era stata un'eccellente carriera hollywoodiana.\nRientrato definitivamente in Inghilterra nel 1944, Gowland mor\u00ec a Londra nel 1951, all'et\u00e0 di 74 anni, e fu sepolto al Golders Green Crematorium."}
{"id": "7641279", "revid": "481349", "url": "https://it.wikipedia.org/wiki?curid=7641279", "title": "Leggio", "text": "Per legg\u00eco si intende un cavalletto di varia forma, grandezza e fattura, realizzato appositamente per sorreggere, grazie ad un piano inclinato fissato all'estremit\u00e0 superiore, dei fogli di carta (comunemente un libro o degli spartiti musicali) per facilitarne al lettore, in piedi o seduto, la lettura senza doverli tenere in mano.\nLegg\u00eco musicale.\nI legg\u00eci musicali, molto utilizzati in ambito orchestrale, hanno la particolarit\u00e0 di essere ampiamente regolabili in altezza e inclinazione, cos\u00ec da permettere una lettura ottimale dello spartito sia da seduti che da in piedi. La grande utilit\u00e0 del legg\u00eco \u00e8 quella di consentire all'utilizzatore di avere le mani libere per suonare lo strumento o condurre mentre legge lo spartito. Molte tipologie di tastiere sono equipaggiate con un legg\u00eco incorporato e removibile. In alcuni casi il legg\u00eco \u00e8 usato anche da cantanti o coristi. Con l'avvento del computer si \u00e8 adottato anche il leggio elettronico, un software che serve ai musicisti prima e durante le performance per gestire le pagine del proprio repertorio musicale."}
{"id": "7641280", "revid": "1543377", "url": "https://it.wikipedia.org/wiki?curid=7641280", "title": "G\u00e9rard Mourou", "text": "Biografia.\nG\u00e9rard Mourou \u00e8 un pioniere francese nel campo dell'ingegneria elettronica e dei laser. Insieme a Donna Theo Strickland ha co-inventato un tecnica chiamata chirped pulse amplification, o CPA,\nche \u00e8 stata successivamente utilizzata per creare impulsi laser ultracorti ad altissima intensit\u00e0 (terawatt). Grazie a questa scoperta ha vinto il premio Nobel per la fisica 2018. Nel 1994, Mourou e il suo team all'University of Michigan scopre che\nl'equilibrio tra la rifrazione dell'autofocalizzazione (vedi effetto Kerr) e la diffrazione auto-attenuante mediante ionizzazione e rarefazione di un raggio laser di intensit\u00e0 del terawatt nell'atmosfera crea \"filamenti\" che agiscono come onde guida per il raggio impedendo cos\u00ec la divergenza.\n\u00c8 stato direttore del Laboratoire d'Optique Appliquee presso l'ENSTA (Palaiseau, Francia) ed \u00e8 professore all'\u00c9cole Polytechnique (Palaiseau, Francia). \u00c8 stato direttore fondatore del Center for Ultrafast Optical Science (CUOS) presso l'Universit\u00e0 del Michigan nel 1990.\nIl 23 novembre 2015 ha partecipato alla Terza conferenza di Natale a Bucarest. La sua presentazione era intitolata Breaking Through The Unknown: Extreme light, Science to Art. Le precedenti lezioni furono tenute da Sir Thomas Kibble e dal professor Joseph Silk."}
{"id": "7641281", "revid": "122506171", "url": "https://it.wikipedia.org/wiki?curid=7641281", "title": "Donna Strickland", "text": "\u00c8 la terza donna a ricevere il Nobel per la fisica dopo Maria Goeppert-Mayer nel 1963 e Marie Curie nel 1903.\nBiografia.\nDonna Strickland \u00e8 nata il 27 maggio 1959 a Guelph, nell'Ontario, in Canada figlia dell'insegnante Edith J. (nata Ranney) e dell'ingegnere elettrico Lloyd Strickland. Ha una sorella Anne e un fratello Rob.\nSi \u00e8 laureata in ingegneria fisica a McMaster University nel 1981, dove era una delle tre donne in una classe di venticinque. Ha conseguito il dottorato in fisica (specialistica in ottica) presso l'Universit\u00e0 di Rochester nel 1989. Sotto la supervisione di G\u00e9rard Mourou ha discusso la tesi di dottorato intitolata \"Sviluppo di un laser ultra-brillante e un'applicazione per la ionizzazione multi-fotone\". Nel 1985, mentre si trovava a Rochester, Mourou e Strickland hanno co-inventato l'amplificazione a impulsi chirp per laser, un metodo per generare impulsi ottici ultracorti ad alta intensit\u00e0, per i quali in seguito hanno ricevuto il Premio Nobel per la fisica.\nCarriera.\nDal 1988 al 1991, Strickland \u00e8 stata ricercatrice associata presso il National Research Council del Canada, dove ha lavorato con Paul Corkum nella sezione dei fenomeni ultraveloci, . Dal 1991 al 1992 ha lavorato nella divisione laser del Lawrence Livermore National Laboratory entrando a far parte dello staff tecnico dell'Advanced Technology Center di Princeton per la fotonica e i materiali optoelettronici nel 1992. Si \u00e8 unita all'Universit\u00e0 di Waterloo nel 1997 come assistente professore ed \u00e8 attualmente , leader di un gruppo che sviluppa sistemi laser ultraveloce ad alta intensit\u00e0 per indagini di ottica non lineare. Si descrive come un \"laser jock\".\nIl recente lavoro di Strickland si \u00e8 concentrato sullo spingere i confini della scienza ottica ultraveloce verso nuove gamme di lunghezze d'onda, come il medio infrarosso e l'ultravioletto, usando tecniche a due colori o multifrequenza, cos\u00ec come la generazione Raman. Sta inoltre lavorando sul ruolo dei laser ad alta potenza nella lente microcristallina dell'occhio umano, durante il processo di microlavorazione della lente dell'occhio per curare la presbiopia.\nDonna Strickland \u00e8 diventata socia di\" The Optical Society\" (allora nota come \"Optical Society of America\") nel 2008. Ha ricoperto la carica di vicepresidente e presidente rispettivamente nel 2011 e nel 2013 ed \u00e8 stata redattrice capo della rivista \"Optics Letters\" dal 2004 al 2010.\nIl 2 agosto 2021 \u00e8 stata nominata dal Santo Padre Ordinario della Pontificia Accademia delle Scienze.\n\u00c8 sposata con il collega Rochester Douglas R. Dykaar. Hanno due bambini."}
{"id": "7641283", "revid": "729019", "url": "https://it.wikipedia.org/wiki?curid=7641283", "title": "Battaglia di Giuncarico", "text": "La battaglia di Giuncarico fu combattuta il 14 dicembre 1332 tra l'esercito pisano-massetano, al comando di Dino della Rocca, contro l'esercito senese, affidato a Guidoriccio da Fogliano ed al capitano Moscata Piccolomini. La battaglia si svolse a Giuncarico, nelle piana tra il borgo ed il castello di Colonna e l'esito favorevole alle milizie senesi segn\u00f2 il punto di svolta nella guerra con la citt\u00e0 maremmana che, tre anni dopo, si sarebbe conclusa la sottomissione della Repubblica di Massa e la perdita della sua libert\u00e0.\nAntefatti.\nDal 1241 gli equilibri politici cittadini portarono la Repubblica Massetana ad un progressivo avvicinamento alla Repubblica di Siena, sancito da una alleanza ufficiale tra le due. L\u2019alleanza massetano-senese divenne poi una vera e propria lega, offensiva e difensiva, a partire dal 16 marzo 1264. Tuttavia in seguito ad alcuni conflitti per il possesso di alcuni castelli della Maremma, tra cui Gerfalco e Montieri, la inimicizia tra le due Repubbliche crebbe. La citt\u00e0 di Massa di Maremma inizi\u00f2 a percepire come una sottomissione l'alleanza con la citt\u00e0 toscana, giudicando come un'intromissione negli affari interni l'impegno a tenere un podest\u00e0 senese a reggimento della citt\u00e0.\nNel 1330 Massa si rivolt\u00f2 contro Siena, venne cacciato il podest\u00e0 senese ed al suo posto fu nominato il fiorentino Lanzante Foraboschi. I senesi che in quel periodo avevano accresciuto molto la loro forza in Maremma attaccarono i territori della Repubblica Massetana prendendo Perolla, Gavorrano, Colonna e Monterotondo (probabilmente corrompendone i soldati). Viste le forti perdite subite nella fase iniziale del conflitto, venne nominato in Massa il senese Niccol\u00f2 Cerretani per tentare di firmare una tregua agli scontri. La proposta venne per\u00f2 rifiutata da Siena, decisa ormai di sottomettere la citt\u00e0 di Massa.\nLa battaglia.\nVedendo il proprio territorio circondato dai senesi divenuti ormai ostili, Massa decise di chiedere soccorso alla Repubblica di Pisa, ponendosi sotto la sua protezione. Il 3 giugno 1331 venne quindi sancita la lega tra le due citt\u00e0 in funzione anti-senese, accogliendo nelle mura di Massa il capitano pisano Dino della Rocca.\nLe truppe pisano-massetane, forti di 2000 fanti e 200 cavalierii, uscirono da Massa per riconquistare i castelli occupati. Il 14 dicembre 1332 nella piana di Giuncarico si scontrarono con i senesi, forti di 2000 fanti e 400 cavalieri, guidate dal Capitano di Guerra della Repubblica di Siena Guidoriccio da Fogliano e da Moscata Piccolomini. I massetani riuscirono a cogliere di sorpresa le truppe di Moscata Piccolomini, che dovettero inizialmente indietreggiare. Il retrocedere delle truppe senesi dovette apparire come una vera e propria ritirata, tanto che Dino della Rocca si slanci\u00f2 con foga all'inseguimento del nemico. Questa decisione fece perdere compattezza all\u2019esercito pisano-massetano, esposto al contrattacco dell\u2019esercito senese che ormai aveva ripreso posizione. I massetani uscirono sconfitti dallo scontro, perdendo 200 soldati, 6 vessilli militari ed il capitano Dino della Rocca, che fu fatto prigioniero insieme ad altri 200 soldati.\nConseguenze.\nLa sconfitta di Giuncarico costrinse la Repubblica Massetana a chiedere una tregua di due mesi, per la grande carestia e penuria di beni che segu\u00ec le operazioni militari. Nonostante la posizione di superiorit\u00e0 cui si trovava l\u2019esercito senese successivamente alla vittoria campale, in vista di in un attacco diretto a Massa, venne ritenuto dal governo di Siena di accettare la tregua, considerando che il prolungamento dello stato di guerra, avrebbe indebolito maggiormente il nemico."}
{"id": "7641284", "revid": "100056750", "url": "https://it.wikipedia.org/wiki?curid=7641284", "title": "Chanunpa", "text": ""}
{"id": "7641285", "revid": "143826", "url": "https://it.wikipedia.org/wiki?curid=7641285", "title": "11\u00ba Reparto manutenzione velivoli", "text": "L'11\u00ba Reparto Manutenzione Velivoli \u00e8 un reparto tecnico-manutentivo dell'Aeronautica Militare Italiana di stanza nella base aerea di Sigonella in Sicilia. Assolve i compiti di supporto tecnico-operativo e logistico-operativo, relativo ai velivoli delle linee C-130J e ATR P-72A. \u00c8 alle dipendenze operative del Comando logistico dell'Aeronautica Militare 2\u00aa Divisione e si avvale del supporto tecnico dell Comando Aeroporto di Sigonella.\nStoria.\nIl 1\u00ba novembre 1985 venne costituito l\u201911\u00ba Reparto Manutenzione Velivoli, quale ente deputato alla manutenzione di 2\u00ba e 3\u00ba livello tecnico dei velivoli P-1150 Atlantic e dei relativi apparati elettrici, idraulici e avionici nonch\u00e9 quelli relativi al condizionamento e alla propulsione. L\u2019organizzazione e le strutture utilizzate furono quelle del 11\u00ba Centro Manutenzione Principale a sua volta derivante dal Centro Manutenzione, costituito con l\u2019arrivo della flotta Atlantic a Sigonella a partire da 1972, alle dipendenze del 441\u00ba Gruppo S.T.O. (servizi tecnici operativi) del 41\u00ba Stormo A/S.\nL\u2019organizzazione dell\u201911\u00b0C.M.P. era posta alle dirette dipendenze del Comandante del 41\u00ba Stormo A/S e al 3\u00ba Reparto dell\u2019ispettorato logistico, per l\u2019aspetto funzionale.\nIl 31 Luglio 1998 l\u201911\u00ba Reparto Manutenzione Velivoli transit\u00f2 alle dirette dipendenze del 3\u00ba Reparto dell\u2019Ispettorato Logistico. Il reparto, da ente dipendente dal 41\u00ba Stormo A/S diveniva ente co-ubicato avvalendosi dei servizi logistici forniti dallo stesso.\nTale trasformazione determin\u00f2 una riorganizzazione del Reparto che comport\u00f2 la creazione dell\u2019Ufficio del Direttore, della Sezione Rifornimenti e della Sezione Amministrazione posti alle dirette dipendenze del \"Direttore\", mantenendo invece inalterate le attivit\u00e0 svolte dalle altre articolazioni, quali Direzione Tecnica, Direzione Addestramento e Direzione Lavori , Servizio Controllo Qualit\u00e0 Manutenzione e Servizio Locale Prevenzione e Protezione.\nA partire dal 1\u00ba ottobre del 1998, venne inserito nella sua struttura il Deposito Centrale materiale ATLANTIC, gi\u00e0 operante nell\u2019ambito del 41\u00ba Stormo A/S.\nIl 14 dicembre 2000 venne ultimata l'ultima ispezione di 3\u00ba livello tecnico eseguita dal reparto sul velivolo con matricola 40117/02., poich\u00e9 nell\u2019ottica del cambiamento della politica manutentiva della Forza Armata, che mir\u00f2 all\u2019esternalizzazione delle attivit\u00e0 in favore dell\u2019industria nazionale, il reparto venne interessato da un profondo cambiamento. L\u2019ente pass\u00f2 da reparto manutentivo a reparto gestionale trasferendo, all\u2019industria nazionale, le manutenzioni di 2\u00ba e 3\u00ba livello tecnico e mantenendo la responsabilit\u00e0 della manutenzione degli accessori elettrici, idraulici e avionici, in considerazione anche della unicit\u00e0 ed inamovibilit\u00e0 di alcuni banchi prova tra cui quello idraulico e quello elettrico.\nIl 17 novembre 2003 fu decretato, a partire dal primo dicembre dello stesso anno, il transito al 941\u00ba GEA (Gruppo efficienza aeromobili) del 41\u00ba Stormo di alcune articolazioni manutentive quali: la sezione cellula, la sezione manutenzione impianti e la sezione servizi tecnici generali.\nNel corso del 2003 i tagli di bilancio che interessarono il Ministero della difesa furono tali da far abbandonare la politica di esternalizzazione delle attivit\u00e0 di Forza Armata a favore dell\u2019industria civile. Le conseguenze di tale decisione portarono ad un rovesciamento di fronte delle attivit\u00e0 manutentive della flotta tanto che, alla fine, le ispezioni di 3\u00ba L.T. vennero affidate nuovamente all\u201911\u00ba R.M.V., mentre quelle di 2\u00ba L.T. al centro manutenzione di Elmas. Questa nuova linea manutentiva della flotta Atlantic decisa dalla Forza Armata comport\u00f2 un nuovo riassetto del Reparto che riacquis\u00ec la Sezione Cellula. Dal 941\u00ba G.E.A. vennero poi trasferiti all\u201911\u00ba R.M.V. un numero minimo di tecnici transitati pochi anni prima al 41\u00ba Stormo, con lo scopo di garantire, insieme agli specialisti provenienti da altre articolazioni del Reparto, l'operativit\u00e0 di due baie manutentive di 3\u00ba Livello Tecnico.\nIl 1\u00ba novembre 2007, dopo un\u2019attenta azione di razionalizzazione del personale in forza, svolta con la collaborazione dell\u2019ufficio gestione risorse della 2\u00aa Divisione del Comando logistico dell'Aeronautica Militare e del 1\u00ba Reparto dello Stato Maggiore Aeronautica, venne approvato un ulteriore assetto in termini di risorse umane. Iniziava cos\u00ec l\u2019ultima fase della storia manutentive del Reparto e della linea tecnica legata all\u2019efficienza dell\u2019Atlantic.\nCon la dismissione del P-1150A, il reparto ha cambiato la propria missione, continuando ad assicurare la gestione tecnico-logistica per un corretto \"face-out\" della flotta ; dal 2016 il reparto ha avuto un cambio di configurazione, sia organizzativo che lavorativo, che per step successivi lo sta portando a crescere onde acquisire nel tempo tutte le capacit\u00e0 gestionali, tecniche, manutentive e logistiche necessarie alla piena gestione della flotta P-72A in forza al 41\u00ba Stormo e della flotta C-130J in forza alla 46\u00aa Brigata Aerea di Pisa.\nNel contempo il reparto, grazie ai suoi laboratori tecnologicamente avanzati ed al suo personale altamente preparato e competente, ha esteso la sua attivit\u00e0 di fornitura di servizi di taratura metrologica, in ambito meccanico, elettronico e della strumentazione CND, a vari enti militari che espletano attivit\u00e0 di manutenzione aeronautica in Sicilia e nell'Italia Meridionale e che necessitano pertanto di tali servizi per la corretta gestione dell'attrezzatura impiegata in tali attivit\u00e0.\nStemma.\nL\u2019attuale distintivo nasce nel 1999 quando lo Stato Maggiore dell\u2019Aeronautica lo inserisce ufficialmente nell\u2019araldica dell\u2019Aeronautica Militare. Questo distintivo sostituisce il precedente, mai formalizzato, nato intorno al 1985 e raffigurante un velivolo Atlantic sormontato da un\u2019aquila in tuta da specialista che imbracciava degli utensili.\nIl processo per la definizione e la formalizzazione di quello che sarebbe poi diventato lo stemma del reparto inizi\u00f2 nel 1998 a seguito del transito alle dipendenze dell\u2019Ispettorato logistico e la trasformazione, dal punto di vista organico, da ente alle dipendenze dello Stormo a Comando di Corpo autonomo. E cos\u00ec, dopo varie elaborazioni, si arriv\u00f2 alla stesura definitiva del logo. Lo studio che ha portato alla creazione di questo stemma ha cercato di rappresentare l\u2019attivit\u00e0 peculiare che l\u201911\u00ba R.M.V. svolge nell\u2019ambito della Forza Armata. Questo reparto opera a terra, cos\u00ec come viene rappresentato dall\u2019emisfero settentrionale del globo terrestre di colore bianco, ma con una propensione al cielo raffigurato da una simbolica rampa di lancio, formata da un 11 speculare in rilievo di colore bianco che consente al velivolo, elemento finale di ogni processo aeronautico, di volare in piena efficienza e sicurezza. Il volo dell\u2019Atlantic, che simboleggia l\u2019attivit\u00e0 operativa, \u00e8 protesa al conseguimento dei pi\u00f9 alti valori ideali che la Forza Armata persegue indicati da una stella a cinque punte, simbolo che ricorda le istituzioni repubblicane. Gli strumenti fondamentali per il raggiungimento di tale scopo sono l\u2019ingegno e la tecnica che in questo stemma sono rappresentati dalle ruote dentate."}
{"id": "7641295", "revid": "54253", "url": "https://it.wikipedia.org/wiki?curid=7641295", "title": "Marina Piperno", "text": "Biografia.\nGiornalista de \"Il Paese\", si occupa di sport e cinema. Negli anni sessanta si dedica alla produzione cinematografica, fondando nel 1962 la casa di produzione REIAC film. Prima donna italiana a ricoprire questo ruolo, i suoi lavori sono incentrati sulle tematiche sociali e politiche che l'avevano contraddistinta come giornalista. Dagli anni settanta le sue produzioni sono in collaborazione con la RAI."}
{"id": "7641306", "revid": "585241", "url": "https://it.wikipedia.org/wiki?curid=7641306", "title": "Selezione europea di Ryder Cup", "text": ""}
{"id": "7641309", "revid": "830939", "url": "https://it.wikipedia.org/wiki?curid=7641309", "title": "Thomas Frederick Price", "text": "Primi anni di vita e formazione.\nPadre Thomas Frederick Price nacque a Wilmington, Carolina del Nord, il 19 agosto 1860 ed era l'ottavo figlio di Alfred Price e Clarissa (nata Bond). I suoi genitori erano dei convertiti alla fede cattolica e il giovane Thomas venne cresciuto come un cattolico devoto nel mezzo dell'apatia verso il cattolicesimo tipica degli stati meridionali. Da giovane, fu profondamente influenzato dai sacerdoti della sua parrocchia di San Tommaso. Un chierico che fu una figura di primo piano nella sua vita fu il futuro cardinale James Gibbons, appena nominato vicario apostolico della Carolina del Nord. Monsignor Gibbons stabil\u00ec il suo quartier generale nella chiesa di San Tommaso. Thomas spesso serviva la messa per il vescovo e lo accompagnava nei viaggi ufficiali in tutto il vicariato.\nCon il suo background religioso, in particolare la profonda devozione di sua madre alla Beata Vergine Maria, Thomas si sent\u00ec presto chiamato al sacerdozio. Confid\u00f2 il suo interesse al parroco, il reverendo Mark Gross, e vennero fatti gli accordi necessari per poterlo ammettere al St. Charles College di Catonsville, Maryland, nell'agosto del 1876. Si diresse verso il seminario via nave e sfugg\u00ec alla morte nel naufragio della \"Rebecca Clyde\". Egli attribu\u00ec la sua sopravvivenza all'intercessione della Beata Vergine Maria. Dopo l'incidente, torn\u00f2 nel gennaio del 1877. Studi\u00f2 al St. Charles College dal gennaio del 1877 fino al 28 giugno 1881. Nel settembre di quell'anno entr\u00f2 nel seminario \"Santa Maria\" di Baltimora.\nIl 20 giugno 1886 fu ordinato presbitero nella pro-cattedrale di Wilmington da monsignor Henry Pinckney Northrop. Entrambi i suoi genitori morirono prima della sua ordinazione. Fu il primo nativo della Carolina del Nord ad essere ordinato sacerdote cattolico. Venne assegnato al lavoro missionario nella sezione orientale del suo Stato d'origine.\nPrimi anni di presbiterato.\nNel primo anno di ministero oper\u00f2 tra i pochi cattolici delle citt\u00e0 di Asheville e New Bern. In seguito ottenne il permesso dal vicario apostolico Leo Michael Haid di iniziare un programma di evangelizzazione in tutto lo Stato. I suoi metodi furono influenzati da padre Walter Elliott, un famoso predicatore paolino. Uno degli strumenti di monsignor Price per l'evangelizzazione fu la pubblicazione della rivista \"Truth\", che inizi\u00f2 a modificare e pubblicare nell'aprile del 1897. Un secondo strumento fu l'istituzione dell'orfanotrofio di Nazareth nel 1898. Il piano di padre Price fu di aiutare i meno abbienti di un'area e quindi conquistare il favore della popolazione generale, che sarebbe stata pi\u00f9 incline ad ascoltare il suo messaggio missionario.\nDopo il successo dell'orfanotrofio di Nazareth, padre Price organizz\u00f2 squadre di catechizzazione estiva di seminaristi. Finalmente, nel 1902, padre Price apr\u00ec una casa di formazione per missionari a Nazareth. Era un seminario propedeutico il cui unico scopo era l'educazione e la formazione dei missionari per le missioni domestiche. Si chiamava Regina Apostolorum. Price diresse il Regina Apostolorum e funse da insegnante principale e direttore spirituale.\nLa svolta missionaria.\nCol passare del tempo, padre Price cominci\u00f2 a sottolineare sempre pi\u00f9 spesso, nelle pagine di \"Thruth\", la necessit\u00e0 di un seminario per la formazione di giovani americani per le missioni estere. Allo stesso tempo, il reverendo James Anthony Walsh di Boston, stava sviluppando la stessa idea nelle pagine di \"The Field Afar\". Al congresso eucaristico di Montr\u00e9al del 1910, i due sacerdoti si incontrarono e iniziarono a formulare piani per l'istituzione di un seminario per i missionari da inviare all'estero. Con l'approvazione della gerarchia cattolica americana, i due preti si recarono a Roma nel giugno del 1911 per ricevere l'approvazione definitiva per il loro progetto da parte di papa Pio X.\nDopo l'incontro con il pontefice, padre Price viaggi\u00f2 per la prima volta a Lourdes. Durante la sua permanenza in quella localit\u00e0, ebbe un'esperienza spirituale a cui fa riferimento nel suo diario personale. Mantenne quindi una speciale devozione per Nostra Signora di Lourdes e per Santa Bernadette Soubirous fino alla sua morte.\nTornando in patria, Price e Walsh iniziarono a pianificare l'istituzione di un nuovo seminario e della societ\u00e0 per le missione estere. Dopo una breve permanenza a Hawthorne, New York, acquistarono una propriet\u00e0 a Ossining, per la sede della nuova congregazione, la Societ\u00e0 per le missioni estere degli Stati Uniti d'America (popolarmente conosciuta come dei padri di Maryknoll).\nPrice effettu\u00f2 poi un tour nazionale in America per ottenere supporto per la nuova impresa. Nel 1918, tre giovani preti - James Edward Walsh, Francis Xavier Ford e Bernard F. Meyer - erano pronti per partire come missionari in Cina. Il 7 settembre, padre Price part\u00ec con loro con loro per assumere l'incarico di superiore della nuova missione. Dal momento della fondazione di Maryknoll, Price aveva capito che Walsh era capace di amministrare e dirigere il seminario stesso. Price invece aveva sempre sperato di essere scelto come uno dei primi missionari di Maryknoll e il suo sogno venne realizzato.\nQuesto gruppo di primi quattro missionari americani in Cina arriv\u00f2 ad Hong Kong nell'ottobre del 1918. Si stabilirono a Yeungkong (oggi Yangjiang) sulla costa meridionale della Cina. A causa della sua et\u00e0 e della sua complessit\u00e0, Price ebbe grandi difficolt\u00e0 ad apprendere la lingua cinese.\nIn Cina padre Price inizi\u00f2 a soffrire di disturbi fisici. Verso l'ultima parte del 1919 si ammal\u00f2 gravemente. Poich\u00e9 non c'erano strutture mediche adeguate in quella zona, fu portato a Hong Kong per essere ricoverato in ospedale. Dopo un viaggio impegnativo, Price arriv\u00f2 nella colonia britannica e venne immediatamente portato al St. Paul's Hospital di Causeway Bay, un'istituzione diretta dalle Suore ospedaliere di San Paolo. Il lungo e faticoso viaggio da Yeungkong a Hong Kong con mezzi primitivi aggrav\u00f2 il suo gi\u00e0 serio quadro clinico di appendicite. Entr\u00f2 nell'ospedale il 19 agosto 1919 e venne operato l'8 settembre 1919. Tuttavia, era gi\u00e0 troppo tardi e mor\u00ec il 12 settembre, festa del Santissimo Nome di Maria. La data della sua morte \u00e8 piuttosto significativa, poich\u00e9 nutriva una grande devozione per la Beata Vergine Maria. Aveva solo 59 anni. Il suo corpo fu sepolto nel lotto dei preti del cimitero di San Michele a Happy Valley, Hong Kong.\nIl 18 settembre 1919 nella cattedrale dell'Immacolata Concezione a Hong Kong venne celebrata una messa solenne di requiem per il felice riposo della sua anima. A questa cerimonia, il vescovo Domenico Pozzoni, diede l'assoluzione finale. Alla cerimonia parteciparono un ampio numero di sacerdoti e suore.\nNel 1923, un missionario francese torn\u00f2 in Francia con il cuore di padre Price e lo consegn\u00f2 all'ordine religioso di Santa Bernadette Soubirous, le Suore della carit\u00e0 e dell'istruzione cristiana. Venne collocato in una nicchia nel muro vicino al corpo della santa nella casa madre delle suore. Questo fu fatto su richiesta dello stesso padre Price che nutriva una grandissima devozione per la veggente. Il corpo di Price fu riesumato nel 1936 e trasferito al cimitero di Maryknoll a Ossining, New York. Nel 1955, le sue spoglie, insieme a quelle del vescovo James Edward Walsh, furono riesumate e sepolte nella cripta della cappella del seminario di Maryknoll a Ossining."}
{"id": "7641311", "revid": "1566286", "url": "https://it.wikipedia.org/wiki?curid=7641311", "title": "David Clover", "text": ""}
{"id": "7641343", "revid": "1305772", "url": "https://it.wikipedia.org/wiki?curid=7641343", "title": "I've Got a Reason", "text": "I've Got a Reason \u00e8 il primo album discografico solistico del cantante e chitarrista statunitense Richie Furay (l'album \u00e8 a nome delle \"The Richie Furay Band\"), pubblicato dalla casa discografica Asylum Records nell'agosto del 1976.\nFormazione.\n\"The Richie Furay Band\"\nClassifica.\nAlbum"}
{"id": "7641345", "revid": "200568", "url": "https://it.wikipedia.org/wiki?curid=7641345", "title": "Barusso", "text": ""}
{"id": "7641347", "revid": "767487", "url": "https://it.wikipedia.org/wiki?curid=7641347", "title": "Miss Grand International 2018", "text": "Miss Grand International 2018 \u00e8 stata la sesta edizione del concorso di bellezza Miss Grand International.\nL'evento si \u00e8 tenuto il 25 ottobre a Yangon, la vecchia capitale della Birmania, per la prima volta Alla fine della serata la peruviana Maria Jose Lora ha incoronato Clara Sousa come la nuova Miss Grand International 2018."}
{"id": "7641358", "revid": "1214201", "url": "https://it.wikipedia.org/wiki?curid=7641358", "title": "Serge Junior Martinsson Ngouali", "text": ""}
{"id": "7641361", "revid": "6923", "url": "https://it.wikipedia.org/wiki?curid=7641361", "title": "La pe\u00f1a de los Parra (album 1965)", "text": "La Pe\u00f1a de los Parra \u00e8 un album dei musicisti cileni Isabel y \u00c1ngel Parra, Patricio Manns e Rolando Alarc\u00f3n, pubblicato nel 1965."}
{"id": "7641364", "revid": "729019", "url": "https://it.wikipedia.org/wiki?curid=7641364", "title": "608th Air Operations Center", "text": "Il 608th Air Operations Center \u00e8 un centro operativo di tipo funzionale dell'Air Force Global Strike Command. Il suo quartier generale \u00e8 situato presso la Barksdale Air Force Base, in Louisiana.\nMissione.\nIl Centro pianifica, dirige e valuta le operazioni quotidiane utilizzando capacit\u00e0 globali, dinamiche e non dinamiche al fine di fornire effetti strategici per il comandante degli United States Strategic Command (USSTRATCOM) e di azioni congiunte nel sostegno diretto dei comandanti di teatro.\nIl Centro risponde all'esigenza critica di supportare il Comando della componente funzionale congiunta USSTRATCOM in azioni deliberate di crisi e pianificazione sensibile al tempo per combattere le armi di distruzione di massa nemiche in tutto il mondo, fornire capacit\u00e0 di attacco globale integrate per scoraggiare e dissuadere le minacce e, una volta dirette, sconfiggere gli avversari attraverso decisivi effetti di combattimento dinamici e non dinamici globali congiunti."}
{"id": "7641389", "revid": "619191", "url": "https://it.wikipedia.org/wiki?curid=7641389", "title": "That Time I Got Reincarnated as a Slime", "text": ""}
{"id": "7641390", "revid": "281944", "url": "https://it.wikipedia.org/wiki?curid=7641390", "title": "Societ\u00e0 archeologica comense", "text": ""}
{"id": "7641392", "revid": "124792417", "url": "https://it.wikipedia.org/wiki?curid=7641392", "title": "Ton\u010di Hulji\u0107", "text": "Discografia.\nCon Magazin\nCon Madrea Badessa\nSingoli"}
{"id": "7641395", "revid": "1543377", "url": "https://it.wikipedia.org/wiki?curid=7641395", "title": "Ducato di Misterbianco", "text": "Il Ducato di Misterbianco fu un feudo esistito in Sicilia tra la fine del XVII secolo e gli inizi del XIX secolo. Il suo territorio corrispondeva all'odierno comune di Misterbianco, in provincia di Catania.\nStoria.\nLa terra di Misterbianco, situata nel Val Demone e appartenente alla citt\u00e0 demaniale di Catania, fu acquistata il 28 maggio 1642 dal banchiere genovese Giovanni Andrea Massa per 12.000 scudi, il quale poi la rivendette due giorni dopo come feudo a Vespasiano Trigona Boccadifuoco, nobile di Piazza Armerina e barone di Aliano, Dragofosso e San Cono, che la acquist\u00f2 per 32.000 scudi, e ci\u00f2 sanc\u00ec il suo distacco da Catania e la costituzione in casale autonomo.\nNel possesso del feudo gli succedette il figlio Domenico Trigona Bellia nel 1655, il quale grazie ai tutori Francesco Patern\u00f2 Castello e Felice Patern\u00f2, fu ufficialmente investito del possesso della terra di Misterbianco il 10 marzo 1669. A questi, che non ebbe eredi n\u00e9 dal primo matrimonio con la nobildonna Francesca Spinelli n\u00e9 dal secondo con la nobildonna Paola Gaffuri, succedette il fratellastro Francesco Trigona Miccich\u00e9, il quale sposato con Felicita Patern\u00f2 dei baroni di Sant'Alessio, gener\u00f2 il figlio Pietro Domenico, che il 24 giugno 1685, ricevette invstitura del titolo di \"I\u00b0 Duca di Misterbianco\" con privilegio concessogli dal re Carlo II di Spagna. Il primo Duca di Misterbianco, morir\u00e0 assieme alla moglie Agata Branciforte ed i suoi familiari nel violento terremoto del 1693 che distrusse anche Misterbianco, e insieme furono sepolti nella Chiesa di Sant'Orsola a Misterbianco.\nA Pietro Domenico succedette perci\u00f2 lo zio paterno Tullio Trigona Miccich\u00e8, cavaliere gerosolimitano, su investitura ottenuta il 16 marzo 1710, per effetto delle due sentenze favorevoli emesse dalla Regia Gran Corte e dal Tribunale del Concistoro, rispettivamente il 21 agosto 1693 e il 3 aprile 1694. Conseguito il possesso del Ducato, spos\u00f2 Maria Gaetana Borgia Bonanno, da cui ebbe due figli, Domenico e Lucia, dei quali il primo entr\u00f2 nella Compagnia di Ges\u00f9, e la seconda spos\u00f2 un procugino, Vespasiano Trigona Speciale dei baroni di Gerace, che \"maritali nomine\" divenne titolare del ducato etneo.\nIl Ducato di Misterbianco rimase in possesso della famiglia Trigona fino alla sua soppressione avvenuta nel 1812, anno della promulgazione della Costituzione siciliana concessa dal re Ferdinando III di Borbone, che sanc\u00ec l'abolizione del feudalesimo nel Regno di Sicilia.\nIl titolo di \"Duca di Misterbianco\" venne legalmente riconosciuto dal Regno d'Italia con D.M. del 13 febbraio 1928 in persona di Alberto Trigona Li Destri, IX duca di Misterbianco.\nPrincipali esponenti dei Trigona dei Duchi di Misterbianco.\nTra gli esponenti pi\u00f9 illustri del ramo dei Duchi di Misterbianco, si ricordano: "}
{"id": "7641396", "revid": "1522738", "url": "https://it.wikipedia.org/wiki?curid=7641396", "title": "Congress of South African Trade Unions", "text": "Il Congress of South African Trade Unions (Congresso dei sindacati sudafricani), abbreviato in COSATU, \u00e8 una confederazione sindacale e organizzazione politica sudafricana. Dagli anni 1990 fa parte della coalizione politica Alleanza Tripartita.\nDichiara come propri obiettivi strategici il miglioramento delle condizioni materiali dei propri membri e dei lavoratori nel loro complesso, l'organizzare dei non organizzati, la partecipazione dei lavoratori alla lotta per la pace e la democrazia; persegue tali obiettivi fondandosi su principi quali l'antirazzismo, il controllo da parte dei lavoratori sulle strutture del sindacato, l'adesione a pagamento a garanzia dell'autosufficienza e dell'indipendenza del sindacato, l'unione dei sindacati per settori, la solidariet\u00e0 internazionale."}
{"id": "7641400", "revid": "2184720", "url": "https://it.wikipedia.org/wiki?curid=7641400", "title": "Settimana mondiale dello Spazio", "text": "La settimana mondiale dello Spazio (o World Space Week (WSW)) \u00e8 una ricorrenza internazionale annuale.\nCelebrata dal 4 ottobre al 10 ottobre in varie parti del mondo, in particolare Europa e Asia, la Settimana Mondiale dello Spazio \u00e8 ufficialmente definita come \"una celebrazione internazionale della scienza e della tecnologia, e il loro contributo al miglioramento della condizione umana\".\nStoria.\nIl 6 dicembre 1999, l'Assemblea Generale delle Nazioni Unite ha dichiarato la Settimana mondiale dello Spazio come una celebrazione annuale di eventi da commemorare tra il 4 e il 10 ottobre. La scelta delle date si basava sul riconoscimento di due date importanti nella storia dello Spazio: il lancio del primo satellite terrestre creato dall'uomo, Sputnik 1, avvenuto il 4 ottobre 1957 e l'entrata in vigore del Trattato sullo spazio extra-atmosferico, il 10 ottobre 1967.\nEvento mondiale.\nLa World Space Week \u00e8 il pi\u00f9 grande evento spaziale annuale al mondo. Nel 2017, la settimana mondiale dello spazio \u00e8 stata celebrata con oltre 3.700 eventi in 80 paesi. Gli eventi includevano attivit\u00e0 scolastiche, mostre, eventi governativi e attivit\u00e0 speciali nella planetaria di tutto il mondo.\nTemi.\nOgni anno, un tema per la Settimana mondiale dello spazio \u00e8 stabilito dal Consiglio di amministrazione della World Space Week Association.\nIn merito al tema \"Esplorare nuovi mondi nello spazio\", molti eventi della World Space Week 2017 si sono concentrati sui piani per l'esplorazione umana dello spazio e le scoperte di pianeti simili alla Terra nei sistemi solari vicini.\nNel 2018, il tema della settimana spaziale mondiale sar\u00e0 \"Space Unites the World\". Questo in parte riconosce lo storico incontro UNISPACE + 50 che si terr\u00e0 a Vienna sempre in questa data."}
{"id": "7641402", "revid": "367445", "url": "https://it.wikipedia.org/wiki?curid=7641402", "title": "Settimana Mondiale dello Spazio", "text": ""}
{"id": "7641403", "revid": "37401", "url": "https://it.wikipedia.org/wiki?curid=7641403", "title": "Province dell'Iran per indice di sviluppo umano", "text": "Questa \u00e8 una lista delle province dell'Iran per indice di sviluppo umano 2016."}
{"id": "7641404", "revid": "6923", "url": "https://it.wikipedia.org/wiki?curid=7641404", "title": "Adelaida Garc\u00eda Morales", "text": "Biografia.\nAdelaida Garc\u00eda Morales nacque a Badajoz, nell'Estremadura, nel 1945, e cresce per\u00f2 a Siviglia (nell'Andalusia), citt\u00e0 natale dei genitori, dove si trasferisce al seguito loro poco dopo la propria nascita.\nLaureata in lettere e filosofia nel 1970, studia sceneggiatura all'Escuela Oficial de Cinematograf\u00eda prima di lavorare come professoressa, attrice e modella e fare parte del movimento letterario Esperpento.\nEsordisce nel 1981 con il romanzo \"Archipi\u00e9lago\" seguiti quattro anni dopo dal dittico \"Il Sud e Bene\", due romanzi brevi il primo dei quali aveva fornito il soggetto per una pellicola nel 1983 diretta dal marito V\u00edctor Erice.\nAutrice di 4 raccolte di racconti e 12 romanzi dei quali \"El silencio de las sirenas \" vincitore nel 1985 del Premio Herralde, muore il 22 settembre 2014 a 69 anni per una insufficienza cardiaca."}
{"id": "7641419", "revid": "1305772", "url": "https://it.wikipedia.org/wiki?curid=7641419", "title": "Let You Love Me", "text": "Let You Love Me \u00e8 un singolo della cantante britannica Rita Ora, pubblicato il 21 settembre 2018 come quarto estratto dal secondo album in studio \"Phoenix\".\nIl brano \u00e8 stato scritto dalla stessa Rita Ora in collaborazione con Linus Wiklund, Noonie Bao, Ilsey Juber, Fred Gibson e Finn Keane, e prodotto da questi ultimi due."}
{"id": "7641420", "revid": "265038", "url": "https://it.wikipedia.org/wiki?curid=7641420", "title": "H\u00e9lder Nunes", "text": "Caratteristiche tecniche.\nConsiderato uno dei migliori giocatori al mondo; unisce fisicit\u00e0, tattica e abilit\u00e0 difensiva ad un fiuto del goal eccezionale. I suoi punti di forza sono le punizioni di prima, che esegue con altissime percentuali di realizzazione e il devastante tiro da fuori area."}
{"id": "7641421", "revid": "767487", "url": "https://it.wikipedia.org/wiki?curid=7641421", "title": "Non c'\u00e8 bisogno di denaro", "text": "Non c'\u00e8 bisogno di denaro \u00e8 un film del 1933 diretto da Amleto Palermi. Si tratta di un \"remake\" italiano del film tedesco del 1931 \"Man braucht kein Geld\", diretto da Carl Boese.\nTrama.\nUna piccola banca di paese, per mancanza di liquidit\u00e0, sta per chiudere. Lecomtois \u00e8 uomo povero, senza soldi che \u00e8 appena arrivato dall'America in paese. Nessuno lo conosce e quindi i dirigenti ne approfittano, facendolo passare per un milionario ed nominandolo presidente della banca."}
{"id": "7641423", "revid": "767487", "url": "https://it.wikipedia.org/wiki?curid=7641423", "title": "Michelangelo - Infinito", "text": "Michelangelo - Infinito \u00e8 un film documentario di genere biografico del 2018 diretto da Emanuele Imbucci sulla vita e le opere di Michelangelo Buonarroti, prodotto da Sky e Magnitudo Film, in collaborazione con i Musei Vaticani. Il film \u00e8 stato proiettato in anteprima il 19 settembre 2018 a Roma alla Casa del cinema di Villa Borghese e il 20 settembre al Castello Sforzesco di Milano.\nLa trama.\n\"Tutte le opere che Michelangelo fece sono cos\u00ec angosciosamente oppresse che paiono volersi spezzare da sole.\"\n\"Quando divenne vecchio giunse a spezzarle davvero. L\u2019arte non l\u2019appagava pi\u00f9. Voleva l\u2019infinito.\"\n\"Auguste Rodin\"\nIl film ritrae la vita e le opere del genio assoluto dell\u2019arte universale: Michelangelo Buonarroti, uomo e artista schivo e inquieto da una parte e allo stesso tempo capace di grande coraggio nel sostenere le proprie convinzioni e ideologie. Una definizione in 4K HDR accompagna la descrizione della sua vasta produzione artistica, tra disegni, pittura e scultura, cui si aggiungono stupefacenti ricostruzioni attraverso sofisticati effetti digitali.\nLo spettatore \u00e8 condotto nel mondo dell\u2019artista (dalle ricostruzioni storiche alle opere) tramite i due protagonisti, Michelangelo Buonarroti e Giorgio Vasari. Quest\u2019ultimo, celebre storico dell\u2019arte, artista e architetto a sua volta, attraverso una narrazione autorevole \u00e8 la guida affidabile e appassionata del film; allo stesso tempo Michelangelo, in un limbo concettuale rappresentato da una Cava di Marmo di Carrara (una di quelle in cui oper\u00f2 per estrarre i suoi marmi), rievoca gli snodi principali della sua vita, con i tormenti e i momenti cruciali della sua esistenza.\nLe appassionate interpretazioni dei due protagonisti accompagnano cos\u00ec lo spettatore al cuore pulsante del film: il racconto delle opere. Troviamo Bacco, la Piet\u00e0 Vaticana, il David, il Tondo Doni, i Prigioni e il Mos\u00e8, la Volta della Cappella Sistina e il Giudizio Universale, le Cappelle Medicee e il nascondiglio segreto, la Piet\u00e0 Rondanini, accompagnate da approfondimenti affidati alla voce narrante e curati dal Prof. Vincenzo Farinella (gi\u00e0 consulente scientifico del film Raffaello- il Principe delle Arti).\nMichelangelo Buonarroti \u00e8 Enrico Lo Verso (Il ladro di bambini, Lamerica, Hannibal, Che Guevara, I Miserabili, Raffaello \u2013 Il principe delle arti), mentre ad impersonare Giorgio Vasari \u00e8 Ivano Marescotti (Johnny Stecchino, Hannibal, Cado dalle nubi, A casa tutti bene).\nIl grande inedito: l'evoluzione della Cappella Sistina.\nIl film ripercorre l\u2019evoluzione della Cappella Sistina dal 1508, anno in cui il giovane Michelangelo viene incaricato da Papa Giulio II di sostituire la preesistente decorazione a cielo notturno a stelle di Piermatteo D\u2019Amelia della Volta, fino alla conclusione del Giudizio Universale nel 1541. La rappresentazione segue le giornate del lavoro di Michelangelo, ricostruite con la massima correttezza filologica grazie anche a documenti preziosi messi a disposizione dai Musei Vaticani e alla consulenza scientifica fornita attraverso le indagini effettuate dai ricercatori e restauratori dei Musei durante il restauro degli affreschi di Michelangelo della Cappella Sistina (1980-1994).\nTecniche di \"modeling 360\", rilievi effettuati con precisione millimetrica, fotografie ad altissima risoluzione, effetti digitali che trasformano un\u2019impalcatura di legno nel ponteggio di dimensioni reali (14x12m), utilizzato da Michelangelo per la realizzazione della figura del Cristo Giudice, al centro dell\u2019affresco del Giudizio Universale, sono solo alcune delle tecniche utilizzate per la realizzazione di una fedelissima riproduzione della Cappella Sistina, che rispetta le esatte misure e proporzioni dell\u2019originale.\nLa ricostruzione della Cappella Sistina riguarda anche il periodo pre-Giudizio Universale, ovvero una parte di opere pittoriche della parete dell\u2019Altare oggi perdute: dipinti del Perugino tra cui la pala d\u2019altare con l\u2019Assunzione della Vergine e le due lunette con gli Antenati di Cristo dello stesso Michelangelo sono state dipinte dall\u2019artista Marco Romano grazie alle fonti disponibili e collocate virtualmente nel modello ricostruttivo della Cappella.\nDistribuzione.\nRepliche del film in sala: 19 e 20 novembre 2018.\nIl 12 gennaio 2019 \u00e8 stata trasmessa la prima visione sui canali Sky Cinema uno e Sky Arte.\nIncassi.\nIn Italia, il film \u00e8 stato visto in sala da 125.000 spettatori, incassando in totale oltre 850.000 \u20ac\nProduzione.\nIl film ha come ambientazioni 6 luoghi storici; luoghi dove sono state girate le scene di finzione e le citt\u00e0 che custodiscono le opere di Michelangelo.\nIl film \u00e8 stato girato anche negli Studi di Cinecitt\u00e0. Ci sono voluti 15 set, quasi 2 anni di lavoro, 8 mesi di pre-produzione, 2 mesi di riprese, 200 persone coinvolte, oltre 70 ore di girato e 10 mesi di post produzione per i Visual Effects.\nSono stati utilizzati mezzi di ripresa con sensori ultra sensibili, raffinati impianti illumino-tecnici, proiettori, tecnologie led e esposizioni multiple (HDR \u2013 High Dynamic Range) che hanno consentito di ottenere un\u2019esposizione ottimale per le riprese sia in interno che in esterno. Grazie alla definizione del 4K HDR, i luoghi e le opere michelangioleschi sono apprezzabili in tutta la loro maestosit\u00e0, soprattutto nel lungo piano sequenza che descrive la ricostruzione ed evoluzione della Cappella Sistina."}
{"id": "7641424", "revid": "6923", "url": "https://it.wikipedia.org/wiki?curid=7641424", "title": "Comunit\u00e0 autonome della Spagna per indice di sviluppo umano", "text": "Questa \u00e8 una lista delle comunit\u00e0 autonome della Spagna e citt\u00e0 autonome Ceuta e Melilla per indice di sviluppo umano 2019."}
{"id": "7641425", "revid": "110157", "url": "https://it.wikipedia.org/wiki?curid=7641425", "title": "Hrvatska po\u0161ta", "text": "HP-Hrvatska po\u0161ta d.d \u00e8 una societ\u00e0 per azioni (in croato: dioni\u010dko dru\u0161tvo) controllata dal governo croato che gestisce il servizio postale in Croazia.\nHP \u00e8 membro \u00e8 fondatore dell'associazione degli operatori postali pubblici europei (PostEurop) ed \u00e8 membro dell'Unione Postale Universale (UPU).\nStoria.\nL'azienda \u00e8 nata il 1\u00ba gennaio 1999 dalla scissione in due aziende separate della compagnia HPT-Hrvatska po\u0161ta i telekomunikacije (HPT-Poste e telecomunicazioni della Croazia): una si sarebbe occupata del servizio postale, l'altra delle telecomunicazioni."}
{"id": "7641427", "revid": "125755630", "url": "https://it.wikipedia.org/wiki?curid=7641427", "title": "Kane Tanaka", "text": "\u00c8 diventata \"Decana dell'umanit\u00e0\" dopo la morte di Chiyo Miyako, avvenuta il 22 luglio 2018, ed \u00e8 ad oggi la terza persona pi\u00f9 longeva della storia dietro alla francese Jeanne Calment (1875-1997) e alla statunitense Sarah Knauss (1880-1999). \u00c8 la persona pi\u00f9 longeva di sempre di tutta l'Asia (e di conseguenza anche del Giappone) e la sua et\u00e0 \u00e8 la pi\u00f9 alta mai registrata in un essere umano nel XXI secolo e nel III millennio. \u00c8 tra le 10 persone nella storia dell'umanit\u00e0 ad aver compiuto con certezza 117 anni, tra le 4 che hanno raggiunto i 118 anni, e tra le 3 ad aver raggiunto i 119 anni.\nDal 23 gennaio 2022, in seguito alla morte della brasiliana Ant\u00f4nia da Santa Cruz, Kane Tanaka e la francese Lucile Randon sono le uniche due persone pi\u00f9 anziane di sempre ad essere sopravvissute alla totalit\u00e0 mondiale delle persone nate nell'anno 1905, cio\u00e8 nate in un anno successivo a quello della loro nascita.\n\u00c9 la terza persona a detenere per pi\u00f9 tempo il titolo di decana dell'umanit\u00e0, dopo Jeanne Calment (dal 1988 al 1997) e Mary Kelly (dal 1959 al 1964).\nBiografia.\nKane Tanaka \u00e8 nata il 2 gennaio 1903 nel villaggio di Kazuki, nella prefettura di Fukuoka, in Giappone, nell'isola meridionale di Ky\u016bsh\u016b, da Kumakichi e Kuma Ota, durante il periodo Meiji. Nata prematuramente, ha assunto il latte fornito da donne diverse da sua madre. Si spos\u00f2 con il cugino Hideo Tanaka il 6 gennaio 1922. Durante la seconda guerra mondiale ha lavorato con il marito Hideo in un negozio che vendeva torte di riso. Nel 1952, sotto l'influenza delle forze armate statunitensi presenti sul territorio giapponese, Kane Tanaka e suo marito si battezzarono, \"convertendosi\" al cristianesimo; tuttavia la donna non ha mai tenuto nascosta la sua venerazione delle divinit\u00e0 Kami. Ha continuato a lavorare nel negozio fino all'et\u00e0 di 63 anni, quando si \u00e8 ritirata. A 67 anni, tuttavia, ha avviato un'attivit\u00e0 in proprio, facendo la fioraia; ha ridotto il suo orario lavorativo nel suo negozio una volta divenuta ottantenne. Negli anni '70, ha visitato gli Stati Uniti, dove ha diversi nipoti.\nRimase vedova del marito Hideo nel 1993, e nello stesso anno sub\u00ec un'operazione di rimozione della cataratta. All'et\u00e0 di 103 anni, le fu diagnosticato un cancro al colon, ma grazie ad un tempestivo intervento avvenuto a Tokyo sopravvisse. Nel 2010, quando aveva 107 anni, suo figlio ha scritto \"In Good and Bad Times, 107 Years Old\", un libro su di lei che parla della sua vita e della sua longevit\u00e0. A 113 anni durante un'intervista con l'organizzazione di notizie della TV giapponese TNC dalla sua casa di cura, dichiar\u00f2: \"Da quando sono arrivata qui, non ho altra scelta che lavorare sodo, far\u00f2 del mio meglio!\". \u00c8 stata inoltre intervistata dalla TV giapponese KBC nel settembre 2017, quando aveva 114 anni.\nResidente in una casa di cura a Higashi-ku, nella prefettura di Fukuoka, \u00e8 ancora in buona salute e occupa il suo tempo giocando a Othello e facendo brevi passeggiate nei corridoi della struttura. I suoi hobby includono calligrafia e calcoli. Mangia cibi come riso, pesce e zuppa, oltre a bere molta acqua, una dieta che ha detto di aver seguito da quando aveva circa 112 anni. Ha ancora un forte appetito, adora i dolci e beve tre lattine al giorno di caff\u00e8 in scatola, bevande nutrizionali e bevande gassate. Ha anche sottolineato che la famiglia significa tutto per lei, e dormire sonni tranquilli \u00e8 il suo segreto di longevit\u00e0. Suo nipote, Gary Funakoshi, disse al sindaco di San Diego che Kane attribuisce la sua longevit\u00e0 alla sua fede nelle divinit\u00e0 Kami.\nIl 28 marzo 2017, all'et\u00e0 di 114 anni e 86 giorni, entra nella top list delle 100 persone pi\u00f9 longeve accertate di sempre.\nIl 22 luglio 2018, all'et\u00e0 di 115 anni e 201 giorni, diventa decana dell'umanit\u00e0. Durante un'intervista del 27 luglio 2018, quando ha scoperto di essere diventata la pi\u00f9 longeva del mondo, ha detto che vorrebbe vivere fino all'et\u00e0 di 120 anni. Il 9 marzo 2019, all'et\u00e0 di 116 anni e 66 giorni, \u00e8 stata riconosciuta come persona pi\u00f9 longeva del mondo dal \"Guinness World Record\". Il 18 giugno 2019, a seguito della morte dell'italiana Maria Giuseppa Robucci, \u00e8 rimasta l'ultima persona vivente al mondo nata nel 1903.\nIl 2 gennaio 2020 ha compiuto 117 anni, diventando la nona persona di sempre riconosciuta dal \"Guinness dei Primati\" a raggiungere tale traguardo. Il 5 gennaio seguente, circondata dallo staff della struttura, da parenti, amici e gli altri ospiti della casa di riposo, \u00e8 stata celebrata per la sua straordinaria et\u00e0, consumando una torta davanti alle telecamere delle principali agenzie di stampa.\nIl 12 settembre 2020, in occasione della \"festa nazionale del rispetto per gli anziani\" (\"Keir\u014d no Hi\"), celebr\u00f2 l'evento consumando una fetta di torta realizzata appositamente.\nIl 19 settembre seguente, dopo aver scalato la classifica dei primati di longevit\u00e0 umana, supera la connazionale Nabi Tajima, deceduta all'et\u00e0 di 117 anni e 260 giorni il 21 aprile 2018, diventando la persona la cui et\u00e0 sia stata confermata pi\u00f9 longeva della storia dell'Asia e la 3\u00aa in assoluto nella storia dell'umanit\u00e0. Ha celebrato il nuovo record nella sua casa di riposo a Fukuoka il 19 settembre 2020, \u00abgustando\u00bb una tavoletta di cioccolato e della Coca-Cola. In tale occasione ha ricevuto numerosi omaggi, tra i quali anche una lettera del governatore della prefettura di Fukuoka.\nIl 24 settembre seguente ha raggiunto i giorni di vita, terza persona in assoluto nella storia a superare questa soglia.\nDopo il rinvio delle Olimpiadi di Tokyo 2020 a causa della pandemia di Covid 19, nel novembre dello stesso anno le \u00e8 riconfermato il ruolo di tedofora per l'11 maggio successivo; la donna avrebbe dovuto eseguire una staffetta di 200 metri sulla sua carrozzina a Fukuoka, guidata da un parente.\nIl 2 gennaio 2021 ha compiuto 118 anni, divenendo la terza persona accertata di sempre ad aver raggiunto questo traguardo. Dopo essersi svegliata alle 07:00 (ora locale) ed aver fatto colazione, il 2 gennaio (JST), in ottima salute, ha consumato la \u00abpropria bevanda preferita\u00bb ed ha ricevuto le congratulazioni da parte dello staff e degli altri ospiti della casa di riposo. Sorridendo, ha poi ringraziato tutti; a causa delle misure restrittive per \"arginare il contagio da Covid-19\", \u00e8 stato detto che non potr\u00e0 incontrare i propri familiari.\nIl 5 marzo 2021 lei e la sua famiglia sono stati intervistati dalla CNN \"a distanza\"; durante l'esclusiva dell'emittente statunitense i familiari hanno testimoniato la determinazione della donna a percorrere in piedi gli ultimi metri dei 100 nei quali avrebbe dovuto portare la torcia olimpica.\nA fine aprile 2021, a poche settimane dall'evento, la famiglia ha annunciato il ritiro di Kane Tanaka, che non porter\u00e0 la torcia olimpica a causa dell'aumento dei contagi da Covid-19 in Giappone.\nNel settembre 2021 riceve dal prefetto di Fukuoka un grande mazzo di fiori, una torta e un biglietto in onore della sua grande longevit\u00e0. Sarebbe ancora in buona salute anche se dorme di pi\u00f9 in questi giorni, ed \u00e8 stata ricoverata durante l'estate a causa di una malattia, secondo suo nipote il suo obiettivo sarebbe comunque quello di raggiungere l'et\u00e0 di 120 anni. Il 20 settembre 2021 suo nipote annuncia tramite il suo account Twitter che avrebbe ricevuto il vaccino contro il Covid-19, il che la rende la persona pi\u00f9 anziana ad aver mai ricevuto il vaccino contro il Covid-19.\nIl 2 gennaio 2022 ha compiuto 119 anni, diventando il terzo essere umano di sempre a raggiungere tale traguardo, dietro Jeanne Calment e Sarah Knauss, nonch\u00e9 la prima e finora unica del III millennio."}
{"id": "7641428", "revid": "547034", "url": "https://it.wikipedia.org/wiki?curid=7641428", "title": "Sue Me, Sue You Blues", "text": "Sue Me, Sue You Blues \u00e8 un brano musicale del cantautore britannico George Harrison incluso nel suo album \"Living in the Material World\" del 1973.\nInizialmente Harrison diede il brano al chitarrista Jesse Ed Davis per il suo album \"Ululu\" del 1972, come ringraziamento per la sua partecipazione al The Concert for Bangladesh. Davis pubblic\u00f2 la propria versione del brano su singolo nel gennaio '72, senza particolari riscontri. Componendo la canzone, Harrison trasse ispirazione dalle vicende giudiziarie che afflissero i Beatles durante i primi mesi del 1971, in particolare facendo riferimento alla causa intentata da Paul McCartney agli altri tre compagni per sciogliere la \"societ\u00e0 Beatles\".\nL'inclusione di \"Sue Me, Sue You Blues\" in \"Material World\" segn\u00f2 una rara eccezione nell'opera, essendo un brano che si distacca dalle tematiche religiose o spirituali. Registrata presso gli Apple Studios di Londra, la traccia contiene un esteso impiego della chitarra resofonica, e il contributo musicale di Gary Wright, Nicky Hopkins, Klaus Voormann e Jim Keltner. L'atmosfera e il testo della canzone rimandano alla tradizione delle antiche contraddanze (quadriglie) inglesi, una qualit\u00e0 che molti commentatori identificarono rispecchiare i \"cambi di campo\" delle varie fazioni durante le cause legali relative alla separazione dei Beatles. Alcuni critici musicali paragonarono il pezzo alla canzone \"How Do You Sleep?\" di John Lennon.\nHarrison esegu\u00ec \"Sue Me, Sue You Blues\" durante il suo Dark Horse Tour del 1974, utilizzando un arrangiamento funk ispirato ai membri della sua backing band di allora Willie Weeks, Andy Newmark e Tom Scott. In occasione di queste esibizioni, Harrison modific\u00f2 il testo del brano per citare l'ex manager Allen Klein. Il titolo del brano era una frase che Harrison e amici avevano iniziato scherzosamente ad utilizzare riferendosi ai problemi legali relativi ai Beatles negli anni settanta.\nIl brano.\nOrigine, composizione e significato.\nIn qualit\u00e0 di terzo compositore nei Beatles dopo Lennon &amp; McCartney, George Harrison aveva gi\u00e0 scritto vari brani in passato riguardo alla brutta atmosfera che si respirava nel gruppo verso la fine degli anni sessanta, esprimendo i propri sentimenti in composizioni come \"Not Guilty\", \"I Me Mine\", \"Wah-Wah\" e \"Run of the Mill\". Queste ultime due canzoni, che riflettevano il deterioramento del rapporto di amicizia tra i membri dei Beatles, apparvero nell'acclamato triplo album \"All Things Must Pass\", pubblicato nel novembre 1970, sette mesi dopo l'uscita di Paul McCartney dalla band. Il 31 dicembre dello stesso anno, McCartney fece causa alla Apple Corps e ai suoi ex-compagni presso la Royal Courts of Justice, nel tentativo di liberarsi dagli obblighi contrattuali imposti dalla partnership nei Beatles, che in particolare lo legavano al manager Allen Klein, da lui sempre rinnegato.\nA partire dal 19 febbraio 1971, la corte ascolt\u00f2 le testimonianze di Harrison, John Lennon e Ringo Starr che dichiararono come McCartney avesse cercato di prendere il controllo della band, e riferirono del provocatorio atteggiamento tenuto dallo stesso nei confronti di Klein. Anche se gli altri tre ex-Beatles si presentarono compatti e uniti contro McCartney sin dalla sua fuoriuscita dal gruppo nell'aprile 1970, la recente pubblicazione dell'intervista concessa da Lennon alla rivista \"Rolling Stone\", che conteneva attacchi personali a McCartney, ma anche a Harrison e Starr, aggiunse ulteriori malumori alla situazione ed incrin\u00f2 ulteriormente i loro rapporti.\nIl 12 marzo, la corte si pronunci\u00f2 in favore di Paul McCartney, nominando il ragioniere londinese James Spooner come temporaneo \"amministratore dei beni\" della Apple Corps. Mentre Lennon reag\u00ec alla sentenza sfogando la propria rabbia scagliando due mattoni contro le finestre della casa di McCartney a St John's Wood, Harrison espresse la sua frustrazione scrivendo una nuova canzone intitolata \"Sue Me, Sue You Blues\". Il biografo di Harrison Simon Leng sugger\u00ec che il brano \"fornisse una visione quasi impersonale della masochistica situazione legale dei Beatles\". Nella sua autobiografia del 1980, \"I, Me, Mine\", Harrison descrisse la prima strofa della canzone \"vagamente ispirata al tipo di testo delle \"square dance\", condotte dal violino\":\nNella seconda strofa, la frase: \"\u00abIt's affidavit swearing time\u00bb\" riflette eventi reali \u2013 infatti Harrison, Lennon e Starr inviavano le loro dichiarazioni ufficiali alla corte mediante affidavit. Poi Harrison prosegue con la frase: \"\u00abNow all that's left is to find yourself a new band\u00bb\" (\"Ora tutto quello che ti resta da fare, \u00e8 trovarti una nuova band\"), che sembra proprio indirizzata a McCartney. Nella terza strofa, George predice quali saranno gli inevitabili effetti finali della causa:\nDal punto di vista musicale, il brano possiede un arrangiamento folk-blues ed \u00e8 caratterizzato da un riff bottleneck, tipico dello stile dell'epoca di Harrison al dobro. Altre sue composizioni nella medesima vena musicale sono \"Woman Don't You Cry for Me\", \"M\u0101ya Love\" e \"Hari's on Tour (Express)\".\nNastro demo del 1971.\nNel 1971 Harrison registr\u00f2 un breve nastro demo di \"Sue Me, Sue You Blues\", in stile Delta blues, che divenne disponibile negli anni novanta in dischi bootleg come \"Pirate Songs\". Alcuni critici descrissero questa registrazione addirittura superiore alla versione ufficiale, con Harrison che sembra \"un vecchio bluesman, registrato per caso a Chicago\".\nIl demo \u00e8 stato successivamente pubblicato ufficialmente nel settembre 2006, nel DVD incluso nella deluxe edition della ristampa di \"Living in the Material World\". Nonostante l'incisione venga spesso definita \"acoustic demo version\", Harrison suona una chitarra slide elettrica nella registrazione.\nRegistrazione del 1973.\nHarrison, dopo averla data da registrare a Jesse Ed Davis per il suo album solista, decise di rimettere mano alla canzone nel dicembre 1972, durante una pausa nelle sessioni per l'album \"Living in the Material World\", l'inizio delle quali era stato rimandato pi\u00f9 volte a causa di vari impegni d'affari e problemi fiscali inerenti il progetto del concerto per il Bangladesh. All'epoca, Harrison, Lennon e Starr avevano deciso di non rinnovare il contratto con Allen Klein, avendo avuto con lui vari contrasti. Nello specifico Harrison ce l'aveva con Klein in quanto egli aveva trascurato di registrare in anticipo i concerti del 1971 per il Bangladesh come raccolte fondi di beneficenza, con conseguente rifiuto dell'esenzione fiscale da parte del governo. Una volta che le sessioni per l'album partirono nel gennaio 1973, Harrison incise la traccia base di \"Sue Me, Sue You Blues\" agli Apple Studios, nel centro di Londra, volendo inserire la sua versione del pezzo nell'album in lavorazione.\nNella registrazione, Harrison \u00e8 accompagnato da Keltner alla batteria, dai tastieristi Gary Wright e Nicky Hopkins, e dal bassista Klaus Voormann. Questo fu anche il nucleo principale dei musicisti che egli decise di impiegare per la registrazione dell'album, volendo discostarsi dalle precedenti sonorit\u00e0 dei suoi ultimi lavori, che erano stati dominati dall'invasivo stile di produzione detto \"Wall of Sound\", di Phil Spector.\nLa registrazione ebbe inizio con il riff costituito da un singolo accordo, creato da una combinazione delle note basse del pianoforte di Hopkins e del dobro di Harrison, prima dell'arrivo della sezione ritmica che impost\u00f2 il caratteristico ritmo da \"quadriglia\". Harrison complet\u00f2 poi il brano aggiungendo la voce solista verso la fine di febbraio, appena dopo il compimento del suo trentesimo compleanno. Egli quindi and\u00f2 a Los Angeles per partecipare a una serie di riunioni d'affari riguardanti i Beatles tenutesi presso gli uffici della Capitol Records, principalmente per discutere della pubblicazione delle compilation \"1962-1966\" e \"1967-1970\".\nPubblicazione.\n\"Sue Me, Sue You Blues\" venne pubblicata alla fine del maggio 1973 come seconda traccia dell'album \"Living in the Material World\". Secondo gli autori Chip Madinger e Mark Easter, Harrison aveva preso in considerazione un diverso posizionamento della traccia nel disco, inserendo \"Sue Me, Sue You Blues\" come prima traccia dell'album. In Gran Bretagna, infatti, la versione di \"Living in the Material World\" pubblicata in formato audiocassetta, iniziava con \"Sue Me, Sue You Blues\" come traccia d'apertura, seguita da \"The Lord Loves the One (That Loves the Lord)\".\nConsiderato da alcuni critici come l'ex-Beatle pi\u00f9 equilibrato e musicalmente coerente alla met\u00e0 del 1973, con \"Sue Me, Sue You Blues\" Harrison forn\u00ec agli ascoltatori un altro esempio di scrittura autoreferenziale all'interno della \"telenovela della separazione dei Beatles\"; meno paranoica di \"How Do You Sleep?\" di Lennon ma non cos\u00ec \"rose e fiori\" come \"Early 1970\" di Ringo Starr.\nVersione di Jesse Ed Davis.\nHarrison conobbe il chitarrista Jesse Ed Davis attraverso comuni amici, Leon Russell e Jim Keltner, che avevano preso parte entrambi all'improvvisata sessione per l'incisione del singolo di beneficenza \"Bangla Desh\" nel luglio 1971. Inoltre, Russell aveva anche aiutato George a reclutare artisti per l'associato concerto di beneficenza, tenutosi al Madison Square Garden di New York, e aveva suggerito Davis come eventuale sostituto di Eric Clapton, che all'epoca era dipendente dall'eroina. Alla fine, sia Davis che Clapton parteciparono al concerto. Per ringraziare Davis, Harrison gli offr\u00ec la sua \"Sue Me, Sue You Blues\" affinch\u00e9 il chitarrista la incidesse per il suo secondo album solista, \"Ululu\".\nEx-chitarrista del bluesman Taj Mahal, Davis arrangi\u00f2 il brano in versione Southern blues, omettendo la terza strofa della canzone e, con soli 2 minuti e 45 secondi di durata, in versione significativamente pi\u00f9 corta rispetto a quella poi incisa da Harrison nel 1973. I musicisti che suonarono nella versione di Davis del pezzo furono Keltner, Dr. John e Billy Rich. Come Keltner, anche Davis avrebbe lavorato in seguito con tutti gli ex-Beatles tranne McCartney durante gli anni settanta, restando amico di Harrison e suonando regolarmente insieme a Lennon nel periodo 1973-75.\nL'album \"Ululu\" venne pubblicato nel marzo 1972. Il 25 gennaio, la Atco Records fece uscire \"Sue Me, Sue You Blues\" come primo singolo estratto dall'album in uscita, senza ricevere particolare attenzione.\nAccoglienza.\nAlla sua pubblicazione, \"Billboard\" descrisse \"Sue Me, Sue You Blues\" come un commento sui \"Beatles e i loro impicci\", mentre invece Stephen Holden di \"Rolling Stone\" defin\u00ec la traccia \"una mordace vetrina per la chitarra slide di Harrison, con un testo che \u00e8 un'abile diatriba lennoniana contro le dispute monetarie che hanno messo fine ai Beatles\".&lt;ref name=\"Holden/RS\"&gt;Stephen Holden, \"George Harrison, \"Living in the Material World\"\", \"Rolling Stone\", 19 luglio 1973, pag. 54.&lt;/ref&gt; Nei loro rispettivi libri che parlano del primo decennio della carriera solista degli ex-Beatles, Nicholas Schaffner e Bob Woffinden (critico di \"NME\") lodarono entrambi il lavoro di Harrison al dobro, ma se Schaffner lo paragon\u00f2 al \"perfido suono di slide guitar che Harrison suon\u00f2 in \"How Do You Sleep?\" di Lennon, Woffinden mise in parallelo \"Sue Me, Sue You Blues\" con una composizione di Harrison del 1966 per i Beatles, \"Taxman\", altra canzone che mostra \"l'impazienza dell'autore verso quelli che si frappongono tra lui e i suoi soldi\", e per questa ragione, trov\u00f2 che il pezzo fosse \"abbastanza fuori posto\" in un album spirituale come \"Living in the Material World\".\nTra le recensioni pi\u00f9 recenti, Lindsay Planer di AllMusic tracci\u00f2 dei parallelismi tra il brano e \"How Do You Sleep?\" e \"Steel and Glass\", entrambe composizioni di John Lennon, e descrisse \"Sue Me, Sue You Blues\" un \"rock pungente\" in cui Harrison \"rinuncia all'ironia, suo tratto distintivo, per un approccio decisamente pi\u00f9 aspro e diretto\".&lt;ref name=\"Planer/AM\"&gt;Lindsay Planer, \"George Harrison 'Sue Me, Sue You Blues'\", AllMusic (retrieved 18 May 2013).&lt;/ref&gt; Per Zeth Lundy di PopMatters, \"Sue Me, Sue You Blues\" esprime l'\"aggressivit\u00e0 passiva\" di Harrison. John Metzger defin\u00ec il testo della canzone \"ridicolmente semplicistico\" e la traccia \"forse, la canzone pi\u00f9 biliosa che [Harrison] scrisse in carriera\".&lt;ref name=\"John Metzger/MB\"&gt;John Metzger, \"George Harrison \"Living in the Material World\"\", \"The Music Box\", vol. 13 (11), novembre 2006.&lt;/ref&gt;\nBruce Eder di AllMusic e anche Chip Madinger &amp; Mark Easter sottolinearono invece il senso dell'umorismo presente nel testo.&lt;ref name=\"Eder/AM\"&gt;Bruce Eder, \"George Harrison \"Living in the Material World\"\", AllMusic.&lt;/ref&gt; Scrivendo per \"Rough Guides\", Chris Ingham descrisse \"Sue Me, Sue You Blues\" e \"Try Some, Buy Some\" due canzoni \"ironiche, e ragionevolmente critiche nei confronti dei sintomi di ci\u00f2 che Harrison vede come un mondo malato\", mentre Hugh Fielder di \"Classic Rock\" giustifica la collocazione della canzone sull'album, in quanto le diatribe legali \"spiegano il ritiro di George Harrison dal mondo materiale\".&lt;ref name=\"Fielder/ClassicRock\"&gt;Hugh Fielder, \"George Harrison \"Living In The Material World\"\", \"Classic Rock\", dicembre 2006, pag. 98.&lt;/ref&gt; \nTra i vari biografi di Harrison, Ian Inglis scorge un'addizionale elemento comico nell'utilizzo da parte di Harrison del dobro, e come anche Simon Leng, vede nel ritmo do-si-do un adattamento musicale sotto forma di metafora per il cambio di alleanze continuo durante le cause legali dei primi anni settanta. Altro autore che riconosce \"una buona dose di humour\" nella canzone, Elliot Huntley descrisse \"Sue Me, Sue You Blues\" una traccia \"eccellente\", con un \"magnifico riff di steel guitar\". Leng lod\u00f2 la performance di tutti i musicisti presenti nell'incisione, in particolare Keltner, e la descrisse \"uno dei pezzi pi\u00f9 compiuti di Harrison\", e concluse facendo notare il contrasto tra il George Harrison del 1972\u201373 e la \"figura triste e rassegnata\" che traspare dal film documentario \"Let It Be - Un giorno con i Beatles\" del 1970."}
{"id": "7641431", "revid": "31886", "url": "https://it.wikipedia.org/wiki?curid=7641431", "title": "Vengo anch'io. No, tu no/Giovanni, telegrafista", "text": "Vengo anch'io. No, tu no/Giovanni, telegrafista \u00e8 un singolo di Enzo Jannacci, pubblicato dalla ARC nel dicembre 1967.\nEntrambi i brani sono inclusi nell'album \"Vengo anch'io. No, tu no\".\nVengo anch'io. No, tu no.\nIl protagonista del brano \u00e8 un uomo che viene respinto a priori da ogni evento, anche se solo ipotizzato. Nonostante il tono apparentemente umoristico, la tematica di fondo \u00e8 un po' pi\u00f9 complessa. Infatti parla di molte persone che vivono ai margini della societ\u00e0, che sono escluse e non possono partecipare a molti avvenimenti.\nGiovanni, telegrafista.\nIl testo di \"Giovanni telegrafista\" \u00e8 la traduzione della poesia: \"Jo\u00e3o, o telegrafista\", scritta alla fine degli anni Quaranta dal poeta Cassiano Ricardo, che Jannacci aveva trovato in un\u2019antologia di poeti brasiliani curata da Ruggero Jacobbi, dopodich\u00e9 la tradusse in italiano e la music\u00f2.\nIl protagonista della poesia e del brano \u00e8 un impiegato addetto al telegrafo di una piccola stazione ferroviaria. L'impiegato ha l'ambizione di iniziare una relazione amorosa con Alba, una bella ragazza che Giovanni vede spesso nella sua stazione. D'improvviso Alba non si vede pi\u00f9 alla stazione, cos\u00ec il povero impiegato cade in uno stato di malinconica angoscia. \nIl telegrafista legge tanti messaggi, contenenti notizie dei pi\u00f9 disparati argomenti, finch\u00e9 casualmente apprende del \"matrimonio di Alba con altro\". \nJannacci aggiunse la sua voce e un motivo assillante e monotono, quel \"p\u00edri-pir\u00ed-pir\u00ed-pir\u00ed-pp\u00edppi\" del telegrafo, che ricorda il Samba de uma nota s\u00f3 di Ant\u00f4nio Carlos Jobim, che trasformava il codice morse nell\u2019equivalente sonoro della monomania amorosa.\nIl brano sta in equilibrio tra il patetico e il comico, fino al finale drammatico."}
{"id": "7641432", "revid": "1924342", "url": "https://it.wikipedia.org/wiki?curid=7641432", "title": "Me and Your Mama", "text": "Me and Your Mama \u00e8 il primo singolo del rapper statunitense Childish Gambino, estratto dall'album \"Awaken, My Love!\". Il brano \u00e8 uscito il 10 novembre 2016. La canzone parla di una relazione ed \u00e8 dedicata al figlio, nato poco prima che uscisse la canzone."}
{"id": "7641435", "revid": "1442080", "url": "https://it.wikipedia.org/wiki?curid=7641435", "title": "Websteroprion armstrongi", "text": "Websteroprion \u00e8 un genere estinto di anellide, appartenente ai policheti, vissuto nel Devoniano, circa 400 milioni di anni fa, i cui resti sono stati rinvenuti nella zona di Moosonee, in Ontario, Canada.\nDescrizione.\nI fossili di questo animale sono costituiti primariamente da resti di fauci di grandi dimensioni, lunghe oltre un centimetro. Fauci di queste dimensioni implicano una grande taglia dell'intero animale, ben oltre un metro di lunghezza, e rendono \"Websteroprion\" il pi\u00f9 grande polichete predatore conosciuto allo stato fossile. Animali simili sono noti anche attualmente (\"Eunice aphroditois\") e possono raggiungere i tre metri di lunghezza. \"Websteroprion\" era caratterizzato da mascelle possenti, dotate di zanne ricurve e di denticoli ben spaziati fra loro. La piastra basale era di forma triangolare, denticolata e corta.\nClassificazione.\n\"Websteroprion armstrongi\" venne descritto per la prima volta nel 2018, sulla base di resti fossili ritrovati negli anni '90 nella Formazione Kwataboahegan, risalente al Devoniano inferiore/medio, nella zona di Moosonee (Ontario, Canada). I fossili sono stati attribuiti a un nuovo genere e a una nuova specie di anellidi policheti giganti appartenenti agli Aciculata, ma non \u00e8 chiaro a quale famiglia appartenessero. Sembra per\u00f2 che \"Websteroprion\" possa essere stato simile e forse strettamente imparentato ai policheti predatori del genere \"Eunice\", rappresentati attualmente da numerose forme in tutti i mari.\nPaleobiologia.\nCome i suoi stretti parenti attuali, anche \"Websteroprion\" doveva essere un predatore che si nascondeva nella sabbia del fondale marino, dalla quale emergeva per azzannare pesci e altre prede che nuotavano nei pressi del fondale. \"Websteroprion\" \u00e8 considerato il pi\u00f9 antico esempio di gigantismo negli anellidi policheti. "}
{"id": "7641436", "revid": "22356", "url": "https://it.wikipedia.org/wiki?curid=7641436", "title": "Websteroprion", "text": ""}
{"id": "7641438", "revid": "22356", "url": "https://it.wikipedia.org/wiki?curid=7641438", "title": "Peronochaeta", "text": ""}
{"id": "7641439", "revid": "767487", "url": "https://it.wikipedia.org/wiki?curid=7641439", "title": "Ora Washington", "text": "Dal 2018 \u00e8 fra i membri del Naismith Memorial Basketball Hall of Fame.\nCarriera.\nFra le pioniere dello sport afroamericano, inizi\u00f2 a giocare a 25 anni in una fase storica in cui la segregazione razziale impediva ai neri di poter competere contro i giocatori bianchi. Vinse il titolo nazionale della American Tennis Association consecutivamente dal 1929 al 1936, e continu\u00f2 a giocare a tennis fino agli anni quaranta.\nInizi\u00f2 contemporaneamente a giocare a pallacanestro, militando nelle Germantown Hornets e poi, dal 1932, nelle Philadelphia Tribunes. Ha vinto complessivamente 201 trofei fra tennis e pallacanestro."}
{"id": "7641440", "revid": "481349", "url": "https://it.wikipedia.org/wiki?curid=7641440", "title": "Pro Rabirio", "text": ""}
{"id": "7641449", "revid": "69794", "url": "https://it.wikipedia.org/wiki?curid=7641449", "title": "Ora Mae Washington", "text": ""}
{"id": "7641456", "revid": "1941276", "url": "https://it.wikipedia.org/wiki?curid=7641456", "title": "Forever Neverland", "text": "Forever Neverland \u00e8 il secondo album in studio della cantante danese M\u00d8, pubblicato 19 ottobre 2018 dalla Columbia Records."}
{"id": "7641458", "revid": "729019", "url": "https://it.wikipedia.org/wiki?curid=7641458", "title": "Major League Baseball draft 2018", "text": "Il Major League Baseball draft 2018 si \u00e8 tenuto tra il 4 e il 6 giugno 2018 a Secaucus, New Jersey. L'ordine del draft, che permette alle squadre della lega di scegliere dei giocatori dalle leghe amatoriali, \u00e8 stato deciso seguendo l'ordine inverso della classifica finale della Major League Baseball 2017. Inoltre, sono state assegnate delle scelte di compensazione per le squadre che avevano ottenuto un rifiuto dal giocatore scelto e per quelle che hanno perso dei free agent.\nLa prima scelta, Casey Mize, \u00e8 stata fatta dai Detroit Tigers che avevano registrato il peggior risultato della stagione 2017."}
