{"id": "1157517", "revid": "293377", "url": "https://it.wikipedia.org/wiki?curid=1157517", "title": "Mapungubwe", "text": "Mapungubwe \u00e8 stata una citt\u00e0 situata nel Sudafrica settentrionale. Fu fiorente nel periodo tra il 1050 ed il 1270 essendo nel punto in cui confluiscono i fiumi Shashe e Limpopo (), e fu capitale del regno pre-Shona che occupava parte degli odierni Botswana e Zimbabwe. Al giorno d'oggi la citt\u00e0 \u00e8 un patrimonio dell'umanit\u00e0, un parco nazionale ed un sito archeologico.\nIl territorio di Mapungubwe venne dichiarato patrimonio dell'umanit\u00e0 il 3 luglio 2003.\nUna delle sue colline si chiama \"Mapungubwe Hill\", che significa \"casa degli sciacalli\". \u00c8 una collina di arenaria, con pareti verticali di circa 30 metri d'altezza ed una cima piatta lunga approssimativamente 300 metri. La collina venne abitata per settanta anni tra il 1220 ed il 1290.\nSociet\u00e0.\nLa societ\u00e0 di Mapungubwe fu una delle \"pi\u00f9 complesse dell'Africa\". Gli archeologi ritengono che fosse il primo sistema sociale basato sulle classi in Africa meridionale; in base a questo i capi erano separati dagli abitanti grazie ad un grado maggiore.\nLa vita era incentrata attorno alla famiglia ed all'agricoltura. Vennero creati siti speciali per riti d'iniziazione, attivit\u00e0 familiari ed altre funzioni sociali. Il bestiame viveva in kraal situati nei pressi delle abitazioni, al fine di mostrarne il valore.\nBuona parte delle supposizioni che sono state fatte su questa popolazione \u00e8 dovuta ai resti delle abitazioni; i Mapungubwe non hanno lasciato tradizioni scritte n\u00e9 orali.\nScoperta.\nDopo la caduta, Mapungubwe venne dimenticata fino al 1932. Su New Year's Eve del 1932, E. S. J. van Graan, agricoltore locale e cercatore d'oro, insieme al figlio, ex studente della Universit\u00e0 di Pretoria, scopr\u00ec la ricchezza d'artefatti in cima alla collina. Parlarono della scoperta al professor Leo Fouch\u00e9 della stessa universit\u00e0, pianificando i futuri scavi.\nDato che furono subito rinvenuti molti artefatti in oro, la locazione di Mapungubwe venne tenuta segreta per il timore dei tombaroli. I ritrovamenti sono stati datati tra il 1000 ed il 1300 e consistono di materiale in ceramica, collane in vetro, ornamenti in oro (compreso il famoso \"rinoceronte d'oro\"), resti organici, avorio intarsiato, ossa e ferro e rame lavorati.\nParco nazionale di Mapungubwe.\nAttualmente l'area fa parte del Parco nazionale di Mapungubwe che, insieme al Tuli Block (Botswana) ed alla Tuli Safari area (Zimbabwe), rientra nel Parco transfrontaliero di Limpopo/Shashe."}
{"id": "1157519", "revid": "36426", "url": "https://it.wikipedia.org/wiki?curid=1157519", "title": "Giardino di San Francesco di Paola", "text": ""}
{"id": "1157522", "revid": "9", "url": "https://it.wikipedia.org/wiki?curid=1157522", "title": "Edmondo di Abingdon", "text": ""}
{"id": "1157524", "revid": "287204", "url": "https://it.wikipedia.org/wiki?curid=1157524", "title": "Pactum fiduciae", "text": "Il pactum fiduciae (patto sulla fiducia) era una forma di pattuizione che, prima dell'ultima et\u00e0 repubblicana romana, veniva utilizzata per tutelare processualmente il deposito, il comodato e il pegno, prima che venissero creati questi istituti nel diritto romano, intorno al III secolo a.C.\nEsso consisteva nel ricorso alla \"fiducia\", dove, una parte, il fiduciante, trasferiva all'altra, cio\u00e8 il fiduciario, la propriet\u00e0 di una cosa con \"mancipatio\" o \"in iure cessio\", col patto che, al verificarsi delle condizioni pattuite, la stessa cosa sarebbe tornata nella propriet\u00e0 del fiduciante.\nPer le sue caratteristiche, il patto sulla fiducia non veniva classificato come contratto e tanto meno come contratto reale.\nInfatti, seppur vi era il passaggio di propriet\u00e0, la consegna della cosa poteva mancare.\nLa fiducia venne parzialmente sostituita dal pegno e comodato nel I secolo a.C., per scomparire definitivamente nel III secolo d.C.\n\"Pactum fiduciae cum creditore\".\nQuesto \"pactum fiduciae\" era utilizzato quando si doveva porre a garanzia un credito del fiduciario e, per questo, l'estinzione del debito comportava il ritrasferimento al fiduciante della propriet\u00e0 della cosa \"fiduciae data\".\nI negozi con cui si poneva in essere la \"fiducia cum creditore\" sono, nell'esperienza giuridica romana, la \"mancipatio\" e l'\"in iure cessio\".\nLa cosa data in fiducia veniva considerata come l'equivalente del debito non adempiuto, onde, restando insoddisfatto il credito alla scadenza, il creditore non era pi\u00f9 tenuto alla restituzione: la propriet\u00e0 fiduciaria si trasformava in propriet\u00e0 pura e semplice. Ci\u00f2 port\u00f2, ad introdurre nel \"pactum fiduciae\" una clausola, per cui, in caso di inadempimento, il creditore doveva vendere la cosa e soddisfarsi sul prezzo: ove cos\u00ec non rimanesse soddisfatto poteva chiedere il residuo al debitore, rimanendo nel contempo obbligato a restituire al fiduciante il \"superfluum\".\n\"Pactum fiduciae cum amico\".\nQuesto \"pactum fiduciae\", invece, veniva utilizzato per la custodia o per il prestito d'uso\nIl fiduciario era tenuto, ma solo sul piano obbligatorio, a ritrasferire la cosa al fiduciante stesso od a risarcirlo dei danni sopportati.\nPossesso nel \"pactum fiduciae cum creditore\".\nIl problema del \"pactum fiduciae\", effettuato con \"mancipatio\" e \"in iure cessio\", con gli immobili, era quella di non passare il possesso in automatico e, per questo, nella \"fiducia cum creditore\", il fiduciante poteva trattenere il possesso.\nIl riacquisto della propriet\u00e0, quindi, avveniva per effetto di \"usureceptio\", una sorta di usucapione, che avveniva in ogni caso col decorso di un anno a prescindere da \"iusta causa\".\nNel caso in cui il debito non fosse ancora estinto, il fiduciario poteva evitare l'effetto dell'\"usureceptio\" lasciando la cosa all'altra parte a titolo di locazione o precario.\nIl \"pactum fiduciae\" nell'ordinamento italiano moderno.\nIl \"pactum fiduciae\", altres\u00ec detto patto fiduciario, viene ancora utilizzato oggi, con alcune differenze rispetto al diritto romano, visto infatti come l'accordo con il quale un soggetto aliena un diritto per un scopo ulteriore che l'alienatario si obbliga a realizzare, attraverso la restituzione, il trasferimento ad altrui persona o l'uso determinato del bene."}
{"id": "1157525", "revid": "93556", "url": "https://it.wikipedia.org/wiki?curid=1157525", "title": "San Giorgio (D 562)", "text": "Il San Giorgio \u00e8 stato un cacciatorpediniere della Marina Militare Italiana che ha costituito insieme al gemello \"San Marco\" la Classe San Giorgio. Entrambe le unit\u00e0 furono una ricostruzione di precedenti incrociatori leggeri classe Capitani romani costruiti all'inizio della seconda guerra mondiale.\nPompeo Magno.\nIl \"San Giorgio\" era entrato in servizio nella Regia Marina con il nome \"Pompeo Magno\" poco prima dell'armistizio.\nLa nave fu realizzata dai Cantieri Navali Riuniti negli stabilimenti di Ancona dove il suo scafo fu impostato il 3 settembre 1939. Varata il 24 agosto 1941 la nave fu consegnata alla Regia Marina il 4 giugno 1943 entrando in servizio di squadra il 24 giugno successivo. Assegnata alla base di Taranto, svolse alcune missioni di posa di mine.\nIl \"Pompeo Magno\" sarebbe stato anche protagonista nella notte tra il 12 e il 13 luglio nelle acque dello Stretto di Messina di uno scontro con cinque motosiluranti alleate, affondandone due in rapida successione e danneggiandone gravemente una terza che sarebbe colata a picco pi\u00f9 tardi, mentre le due rimanenti sarebbero fuggite a tutta velocit\u00e0. Essendo stato nella notte tra il 16 e il 17 luglio il gemello \"Scipione Africano\" protagonista di un analogo scontro con motosiluranti nemiche sempre nelle acque dello stretto di Messina, non si pu\u00f2 escludere, essendo stato impossibile consultare i giornali di bordo delle due unit\u00e0, che si tratti di un unico episodio attribuito, da parte delle fonti, a due diversi incrociatori e l'impossibilit\u00e0 di consultare i giornali di bordo non consente un'attribuzione certa del combattimento.\nAll'armistizio dell'8 settembre fece rotta su Malta insieme alle Duilio, al \"Cadorna\" e al \"Nicoloso da Recco\". Il gruppo, guidato dall'ammiraglio Da Zara, fu raggiunto dal gruppo proveniente da La Spezia, il cui comando dopo l'affondamento della nave da battaglia era stato assunto dall'ammiraglio Oliva.\nIl 4 ottobre salp\u00f2 da Malta insieme a numerose altre unit\u00e0 per fare rientro in Italia, svolgendo alcune missioni di trasporto durante la cobelligeranza.\nDopo la guerra in base alle clausole del trattato di pace era previsto che fosse consegnato alla Francia in conto riparazione danni di guerra insieme ai gemelli \"Regolo\" e \"Scipione Africano\" e il 1\u00ba maggio 1948 era stato posto in disarmo in attesa della consegna ai francesi, ma in seguito ad un accordo avvenuto nel luglio 1948 tra i due governi, furono apportate alcune modifiche all'elenco delle navi da consegnare e il \"Pompeo Magno\" fu escluso in quanto i francesi credevano fosse afflitto da deformazioni dello scafo, che invece riguardavano il gemello \"Regolo\", che era stato silurato nel 1942 perdendo la prora, sostituita con quella del \"Caio Mario\" in costruzione, e fu deciso di cannibalizzare il \"Pompeo Magno\" a favore delle altre due unit\u00e0 della classe da consegnare.\nRicostruzione.\nEvitata la consegna alla Francia, il 15 giugno 1949 complet\u00f2 il suo disarmo e il 15 maggio 1950 fu ufficialmente radiato dai quadri del naviglio militare, contraddistinto dalla sigla FV 1, ma avendo l'Italia all'inizio degli anni cinquanta iniziato la ricostruzione della propria Marina invece di essere demolito, con Decreto del presidente della Repubblica del 1\u00ba marzo 1951, gli scafi dell'ex Pompeo Magno e del gemello \"Giulio Germanico\", furono nuovamente inscritti nei quadri del naviglio militare ribattezzati rispettivamente \"San Giorgio\" e \"San Marco\" e avviati nel 1953 a lavori di ricostruzione come cacciatorpediniere rispettivamente presso i Cantieri del Tirreno negli stabilimenti di Genova e nel cantiere navale di Castellammare di Stabia.\nI principali lavori riguardarono l'armamento. Le quattro torri binate con gli otto cannoni da 135/45 Mod. 38, capaci di eseguire tiri assai precisi, ma privi di una soddisfacente capacit\u00e0 antiaerea, furono sostituiti con sei cannoni da 127/38mm statunitensi in tre torri, meno potenti ma con la fondamentale capacit\u00e0 di eseguire un efficace tiro contraerei. I cannoni erano configurati in tre torri binate, una prodiera e due a poppa. Al posto della seconda torre di prora fu installato un lanciabombe antisommergibile a tre canne di tipo Menon.\nFu riconfigurato anche l'armamento antiaereo con gli otto cannoni da 37/54mm e le otto mitragliere Scotti-Isotta-Fraschini 20/70 sostituiti da venti cannoni da 40/56mm L60 in quattro impianti quadrupli e due impianti binati.\nIl controllo del fuoco dei calibri principali era affidato a tre centrali di tiro Mk 25 mentre ad ogni impianto antiaereo era asservita una colonnina di direzione di tiro di costruzione U.S.A. modello \u201cMk 51\u201d, dotato di congegno di mira \u201cMk 14\u201d girostatico. Altri apparati elettronici erano il radar di scoperta aerea AN/SPS-6, il radar SG-6B per la scoperta di superficie, un radar SMA CFL 3-C 25 e un sonar SQS-11 a scafo.\nPer un certo periodo sull'albero di maestra fu imbarcato un radar quotametro per stabilire la quota degli aerei individuati; lo stesso radar fu installato anche sul \"Duca degli Abruzzi\".\nL'armamento antisommergibile era completato da quattro lanciabombe antisommergibili laterali e una tramoggia scaricabombe antisommergibile.\nServizio di squadra.\nTerminati i lavori il \"San Giorgio\" entr\u00f2 in servizio, nella Marina Militare Italiana il 1\u00ba luglio 1955 con il distintivo ottico \"D 562\" mentre l'unit\u00e0 gemella \"San Marco\" entr\u00f2 in servizio all'inizio del 1956.\nLe due unit\u00e0, con la velocit\u00e0 massima di 39 nodi, sono state le navi pi\u00f9 veloci della Marina Militare Italiana grazie ad un apparato propulsore che raggiungeva la potenza di 110000 HP, oltre il 50% in pi\u00f9 rispetto agli incrociatori lanciamissili Vittorio Veneto, Andrea Doria e Caio Duilio.\nLa due unit\u00e0 furono operative nella base di Taranto e Nave San Giorgio ha anche ricoperto il ruolo di ammiraglia della II Divisione, svolgendo una intensa attivit\u00e0 addestrativa di squadra.\nIl 10 aprile 1957 le due navi furono riclassificate cacciaconduttori, informalmente detti supercaccia, e nello stesso anno effettuarono una crociera di addestramento negli Stati Uniti d'America, partendo da Napoli 19 maggio e facendo rientro a La Spezia il 10 luglio. Nel corso di questo viaggio il \"San Giorgio\" prese parte il 12 giugno ad una parata navale a Norfolk, visitando anche New York e Gibilterra. Nell'estate del 1960 il \"San Giorgio\" ha effettuato una crociera in Nordeuropa visitando Lisbona, Portsmouth, Kiel e Brest. Nel novembre 1962 e nel febbraio 1963 la nave prese parte alle grandi manovre delle forze navali della NATO.\nNave scuola.\nIl 1\u00ba giugno 1963 il \"San Giorgio\" fu trasferito presso l'Arsenale di La Spezia per essere sottoposto nuovamente a lavori di modifica ed essere trasformato in nave scuola per le crociere estive degli allievi del secondo anno dell'Accademia Navale di Livorno, sostituendo in tale compito il \"Montecuccoli\" messo in disarmo nel 1964.\nPer adattare l'unit\u00e0 alla sua nuova funzione di nave scuola furono ricavati nuovi spazi per ospitare a bordo gli Allievi dell'Accademia Navale. Altre modifiche significative riguardarono la sostituzione dell'apparato motore, l'adeguamento dell'armamento secondo concetti pi\u00f9 recenti in merito alla difesa antiaerea e un miglioramento dell'elettronica di bordo. La scelta della nave da sottoporre per la trasformazione in nave scuola, tra il \"San Marco\" e il \"San Giorgio\" si concentr\u00f2 sullo stato dello scafo; trattandosi di unit\u00e0 realizzate nel periodo bellico, in cui spesso i materiali utilizzati per la costruzione non furono sempre di ottima qualit\u00e0, fu condotto un accurato esame dello scafo e furono individuati e posti in rilievo tutte le zone deteriorate. Lo stato di efficienza dell'apparato motore non poteva avere influenza, in quanto sarebbe stato completamente sostituito.\nPer quanto riguarda gli armamenti, furono eliminati i due pezzi della torretta \"X\" da 127/38 mm e tutti i pezzi da 40/56 mm per far posto a tre cannoni da 76/62mm tipo MMI in installazioni singole asserviti a centrali di direzione del tiro Galileo \u201cOrion 3\u201d. Furono eliminati anche gli antiquati sistemi antisommergibile costituiti dai lanciabombe laterali a corta gittata e dalla tramoggia scarica bombe poppiera sostituiti da sei tubi lanciasiluri da 324 mm in due impianti tripli per il lancio di siluri filoguidati.\nLa parte pi\u00f9 significativa dei lavori fu per\u00f2 l'apparato propulsore. Le quattro caldaie e le due turbine furono rimosse e sostituite da un apparato di tipo CODAG costituito da quattro motori diesel Fiat-Tosi da 4.000 hp ciascuno e due turbine a gas Tosi-Metrovick G6 da 7.600 HP ciascuna. Il nuovo apparato motore permise all'unit\u00e0 di raggiungere una velocit\u00e0 di 28 nodi (51,8\u00a0km/h) con autonomia di 1.900 miglia con la turbine, o utilizzando solo i motori diesel una velocit\u00e0 di 20 nodi (37\u00a0km/h) con autonomia di 5.560 miglia. L'adozione di un apparato motore di tipo CODAG fu la conseguenza dei buoni risultati ottenuti dalla motocannoniera MC 491, che entrata in servizio nel 1963 aveva sperimentato un apparato motore composto da due motori diesel e da una turbina a gas nella combinazione CODAG e la Marina Militare colse l'occasione per sperimentare la stessa soluzione per il San Giorgio, che destinato ad effettuare lunghe crociere addestrative, avrebbe avuto possibilit\u00e0 di effettuare un lungo ed accurato collaudo di questo tipo di propulsione per verificare se avrebbe potuto costituire la soluzione ottimale da adottare per le nuove unit\u00e0, la cui costruzione era prevista per il decennio successivo.\nAl termine dei lavori la nave rientr\u00f2 in servizio il 15 gennaio 1965 trasferendo la sua base operativa a La Spezia e alternando i compiti di nave scuola ad una ridotta attivit\u00e0 di squadra; inoltre all'inizio del periodo estivo, prima di affrontare la crociera per gli allievi dell'Accademia di Livorno la nave svolgeva anche brevi crociere addestrative nel Mediterraneo per gli allievi del Collegio navale \"Morosini\" di Venezia.\nIl 4 giugno 1968 l'unit\u00e0 prese parte alla parata navale svolta nel golfo di Napoli nel quadro delle celebrazioni del 50\u00ba anniversario della vittoria nella prima guerra mondiale, in quella che \u00e8 stata la pi\u00f9 grande parata navale dopo la seconda guerra mondiale. L'unit\u00e0 nell'occasione ha ospitato a bordo il Presidente della Repubblica Saragat che ha assistito alla parata a bordo del \"Garibaldi\" sede del Comando in capo della squadra navale. Nell'occasione il \"San Giorgio\", uscito dal porto immediatamente al seguito della nave ammiraglia, ha ospitato a bordo autorit\u00e0 civili e militari e tutti gli addetti navali e militari esteri accreditati presso il governo italiano.\nTra le crociere estive da menzionare quella del 1966 in Nord Europa, quella del 1967 in Canada e negli Stati Uniti, nel corso della quale attraverso il fiume San Lorenzo raggiunse i Grandi Laghi, quelle del 1968 e del 1975 in Sud America, quella del 1974 ai Caraibi e negli Stati Uniti e quella del 1977, quando si spinse fino alle acque della Malaysia e del Mar di Giava.\nNel 1966 la nave, al comando del capitano di vascello Giovanni Sorrentino partita dal porto di Livorno il 18 luglio rientr\u00f2 il 21 ottobre avendo toccato i porti di Chatham, Edimburgo, Trondheim, Copenaghen, G\u00f6teborg, Amsterdam, Dublino, Bordeaux, Taranto, Trieste, Augusta e Portoferraio, attraversando nel corso della crociera per due volte, sia lo stretto di Gibilterra, sia il canale della Manica; la sosta a Chatham era inizialmente prevista a Londra, ma a causa di uno sciopero dei portuali di Londra, la nave dovette attraccare nella base navale di Chatham sull'estuario del Medway a sudest di Londra.\nNel 1967 la nave fece un viaggio di istruzione in Nordamerica visitando Stati Uniti e Canada. Partita da Livorno il 20 luglio, dopo una sosta a Ponta Delgada raggiunse il porto di New York da dove dopo aver navigato lungo la costa orientale degli Stati Uniti e attraverso il fiume San Lorenzo raggiunse Toronto sulle rive dell'Ontario. Dopo avere bypassato le cascate del Niagara attraverso il Canale di Welland prosegui la sua navigazione attraverso il lago Erie, il fiume Detroit, il piccolo Lago St. Clair, il fiume Saint Clair, il Lago Huron, lo Stretto di Mackinac e il Lago Michigan, raggiungendo Chicago. Facendo il percorso inverso raggiunse poi sulle rive del San Lorenzo Montr\u00e9al dove ricevette a bordo il Presidente della Repubblica Saragat che in quei giorni era in visita ufficiale in Canada in occasione dell'Esposizione universale e internazionale Montr\u00e9al 1967 che si svolse quell'anno nella citt\u00e0 canadese dal 28 aprile al 27 ottobre. Proseguendo sulla via del ritorno dopo una visita a Qu\u00e9bec e avere attraversato l'Atlantico fece sosta a Gibilterra e da li dopo aver toccato Taranto e Portoferraio il 22 ottobre fece rientro a Livorno avendo percorso 14850 miglia.\nNel 1968 la nave, parita da Livorno il 21 luglio, vi fece rientro il 28 ottobre, dopo aver toccato i porti di Casablanca, Abidjan, Santos, Montevideo, Buenos Aires, Rio de Janeiro, Recife, Caracas, Funchal e Portoferraio.\nNel 1974, la nave, partita dal porto di Livorno il 10 luglio, con a bordo gli allievi del corso Odissea, vi fece rientro il 2 ottobre dopo aver toccato Santa Cruz de Tenerife, Bridgetown, La Guaira, Cartagena, Port au Prince, Port Everglades, Filadelfia, Saint George, Casablanca e Portoferraio.\nNel 1977 la nave lasciata Livorno il 7 luglio al comando del capitano di vascello Benucci, vi fece ritorno il 14 ottobre, dopo aver attraversato due volte il canale di Suez, avendo toccato i porti di Alessandria, Gedda, Bombay, Colombo, Singapore, Giakarta, Madras, Karachi, Bandar Abbas, Aden, Istanbul, Pireo e Portoferraio. La crociera addestrativa del 1977 mise a dura prova le strutture della nave che durante la navigazione nell'Oceano Indiano fu investita dai monsoni, al punto che nel 1978 la crociera di addestramento estiva degli allievi dell'Accademia di Livorno fu svolta sul \"Vittorio Veneto\" dove l'hangar fu attrezzato come dormitorio per gli allievi.\nIl \"San Giorgio\" fu ritirato dal servizio il 31 ottobre 1979 al termine dell'ultima crociera addestrativa, a favore degli allievi del corso Saoren, effettuata nel Mediterraneo dal 18 luglio al 12 ottobre in cui la nave partita da Livorno ha toccato i porti di Casablanca, Tolone, Orano, Augusta, Pireo, Istanbul, Trieste, Taranto, La Goulette, Barcellona, La Spezia, Portoferraio. \nLa nave ha effettuato l'ultimo ammainabandiera il 1\u00ba febbraio 1980 alle 11 del mattino, sotto un pallido sole spezzino. Insieme all'ultimo equipaggio erano presenti il primo comandante dopo la ricostruzione del dopoguerra, quello dell'ultima crociera, Capitano di Vascello Iaccheri, e tutti i comandanti dopo la trasformazione a nave scuola.\nDal 1955 al disarmo aveva percorso 418.000 miglia; dal 1965, dopo i lavori di trasformazione in nave scuola, aveva effettuato 14 crociere per gli Allievi dell'Accademia Navale di cui tre in Sud America, due in Nord America, quattro in Centro-Nord America, una in Asia, due in Nord Europa, una negli Stati Uniti e Nord Europa e una nel Mediterraneo.\nIl \"San Giorgio\" \u00e8 stato sostituito nel ruolo di nave scuola dall'incrociatore Caio Duilio opportunamente modificato per svolgere tale compito e dopo essere stato posto in disarmo fu successivamente radiato e demolito nel 1987.\nStoria.\nIn precedenza un'altra unit\u00e0 della Regia Marina aveva portato il nome \"San Giorgio\". Si trattava di un incrociatore corazzato del 1908 che, dopo aver partecipato alla guerra italo-turca e alla prima guerra mondiale, era stato assegnato nel 1936 al ruolo di nave scuola presso l'Accademia navale di Livorno. Alla fine degli anni trenta fu convertito in incrociatore antiaereo e stanziato nella colonia di Libia il 10 giugno 1940. Il 21 gennaio 1941, in rada a Tobruch, si mandato a fondo dalla guarnigione italiana per prevenirne la cattura da parte delle avanzanti forze britanniche.\nAttualmente nella Marina Militare il nome appartiene a una nave da sbarco, entrata in servizio alla fine degli anni ottanta: si tratta della capoclasse della classe San Giorgio\nLe navi militari italiane che hanno portato il nome \"San Giorgio\", compresa quella attualmente in servizio, hanno avuto tutte come unit\u00e0 gemella una nave di nome \"San Marco\".\nIl nome, nella Regia Marina, \u00e8 stato anche di un piroscafo della Societ\u00e0 Anonima di Navigazione a vapore Istria varato nel 1914 e iscritto, dal 12 maggio 1940, nei ruoli del Naviglio Ausiliario dello Stato, per poi tornare dopo la fine del conflitto a navigare come nave da carico."}
{"id": "1157526", "revid": "9", "url": "https://it.wikipedia.org/wiki?curid=1157526", "title": "Edmund Rich", "text": ""}
{"id": "1157543", "revid": "2075679", "url": "https://it.wikipedia.org/wiki?curid=1157543", "title": "Aras (fiume)", "text": "Il fiume Aras o Arasse (turco: Aras, armeno: \u0531\u0580\u0561\u0584\u057d, persiano: \u0627\u0631\u0633, azero: Araz, curdo: Aras o Araz; russo: \u0410\u0440\u0430\u043a\u0441) scorre alle pendici del monte Ararat, segnando il confine tra Turchia, Armenia, Iran e Azerbaigian nonch\u00e9 la repubblica \"de facto\" dell'Artsakh. Ha una lunghezza di 1.072\u00a0km. \u00c8 conosciuto anche con i nomi di Arax o Araxes.\nCorso del fiume.\nIl fiume Aras sorge nei pressi di Erzurum in Turchia, confluisce con il fiume Akhurian a sud-est di Digor, scorre lungo il confine turco-armeno e quindi tra Turchia ed enclave azera del Nax\u00e7\u0131van continua quindi lungo i confini Iran-Nax\u00e7\u0131van e Iran-Armenia, quindi Iran-repubblica \"de facto\" dell'Artsakh (gi\u00e0 Nagorno Karabakh) e di nuovo Iran-Azerbaigian per sfociare infine nel fiume Kura.\nStoria.\nL'origine del nome \"Aras\" risale alla antica Armenia e, stando alla \"Storia della Grande Armenia\" di Mos\u00e8 di Corene, deriva dal nome di Erast, discendente del leggendario patriarca Haik. Pi\u00f9 tardi \u00e8 stato ellenizzato come \"Araxes\". Molte volte \u00e8 il fiume Volga che viene indicato con tale nome, specialmente in Erodoto, nel primo libro delle \"Storie\".\nIn tempi moderni l'Aras diventa importante come confine politico. Nei termini dei trattati di Gulistan (1813) e di Turkmenchay (1828) il fiume \u00e8 stato scelto come confine tra l'Impero russo e l'Impero persiano qajar. Iran e Unione Sovietica hanno costruito una diga comune sull'Aras nell'area di Poldasht.\nCitazioni.\nIl fiume Arasse viene citato da Virgilio nell'VIII libro dell'Eneide: \"disdegnoso il ponte nel dorso si scotea l\u2019Armenio Arasse\" \ne nella canzone \"Holy Mountains\" dei System of a Down."}
{"id": "1157544", "revid": "1428919", "url": "https://it.wikipedia.org/wiki?curid=1157544", "title": "Jean Bernab\u00e9", "text": "Professore di Lingue e Culture Regionali all'Universit\u00e9 Antilles-Guyane, cre\u00f2 in questa universit\u00e0 un gruppo di ricerche e studi negli ambiti creoli e francofoni.\nImportante linguista creolo, partecip\u00f2 nel 1989 con Patrick Chamoiseau e Rapha\u00ebl Confiant alla scrittura del manifesto \"Elogio della creolit\u00e0\". Promosse in seguito la riconoscenza del creolo nell'ambito universitario e scolastico attraverso la creazione del CAPES (concorso per insegnare nelle scuole superiori) di creolo. "}
{"id": "1157549", "revid": "599013", "url": "https://it.wikipedia.org/wiki?curid=1157549", "title": "Gig Sims", "text": "Carriera.\nHa militato, nei primi anni ottanta, anche nel campionato italiano. Longilineo e di pelle bianca, in campo ha ricoperto il ruolo di ala grande o ala-pivot. Dotato di un fisico reattivo che gli ha permesso di vincere per due anni di seguito la classifica di miglior stoppatore della serie A2, con 3,1 stoppate di media, e di posizionarsi ai primi posti nei rimbalzi difensivi (media 7,9) e offensivi (4,1), Sims si \u00e8 proposto come un . Queste sue caratteristiche sopperivano alla non eccelsa precisione nel \"tiro da fuori\" (media 46%) - nel regolamento italiano non esisteva ancora il tiro da tre punti - e ad una certa approssimazione anche nello stesso tiro libero (media 52%).\nStudente all'UCLA (University of California, Los Angeles), Sims viene scelto al settimo giro del Draft NBA 1980 dai Portland Trail Blazers con il numero 10 (148\u00aa scelta assoluta). Suo compagno di studi universitari \u00e8 il coetaneo Kiki Vandeweghe (destinato a una lunga carriera tra i professionisti e scelto come 11\u00ba al primo giro dai Dallas Mavericks). Inoltre, come numero 15 - sempre al primo giro delle scelte 1980 - i San Antonio Spurs individuano quel Reggie Johnson che dal campionato 1984-85 prender\u00e0 proprio il posto di Sims nel Basket Rimini. Prima scelta assoluta per il 1980 \u00e8 Joe Barry Carroll, anch'egli successivamente stella del campionato italiano 1984-85 nella Olimpia Milano.\nSubito dopo aver lasciato l'universit\u00e0, Sims si iscrive nel gruppo sportivo Athletes in Action (facente parte dell'organizzazione religiosa americana Campus Crusade for Christ). Durante la \"Summer Pro League\" giocata con i Denver Nuggets, Sims riceve la proposta da parte di un agente di spostarsi in Italia, a Rieti, a sua volta segnalato dal giocatore Tony Zeno (gi\u00e0 in forza alla AMG Sebastiani Rieti). Il test con la societ\u00e0 laziale non va a buon fine ma Sims trova comunque un ingaggio a Rimini.\n, Sims esordisce nella serie A2 italiana nell'autunno 1982, in coppia con il connazionale Bill Collins. La societ\u00e0 riminese \u00e8 all'epoca allenata da Paolo Rossi.\nL'anno successivo, Sims si ritrova sotto le plance con Ernst Wansley in una squadra rivoluzionata e giovanissima, guidata da Piero Pasini. Superate a fatica le prime difficolt\u00e0 d'inizio campionato, dovute soprattutto al recupero fisico successivo alla occorsa nella tarda estate 1983, Sims nei primi mesi del campionato 1983-84 (il regolamento cestistico dell'epoca limitava, infatti, a due gli stranieri presenti nella rosa), . Man mano che il Basket Rimini perde incontri, scivolando verso le parti basse della classifica, sempre pi\u00f9 pressante si fa la volont\u00e0 della societ\u00e0 di sostituire Sims, \"tagliandolo\" a favore di un nuovo giocatore americano ().\n - addirittura superiori alla stagione precedente. Con lui rinasce di colpo l'intero team riminese che, oltre alla prima promozione in A1 della sua storia, riesce - unica squadra proveniente dalla serie minore - a portare allo spareggio play-off la quinta classificata assoluta nella massima serie italiana, la Basket Livorno.\nNonostante il risultato conseguito con il Basket Rimini, l'anno successivo Sims non viene riconfermato: al suo posto viene ingaggiata l'ala Reggie Johnson, stella NBA dei New Jersey Nets; Johnson, che , era stato a sua volta coinvolto in maniera rocambolesca come sostituzione della neo-prima scelta NBA Michael Cage, rientrato improvvisamente negli Stati Uniti in pieno agosto 1984 (nonostante un contratto firmato con la compagine romagnola) per giocare con i Los Angeles Clippers.\nPer un malinteso occorso fra societ\u00e0 e giocatore (relativamente alla propriet\u00e0 del cartellino), dal campionato 1984-85 Sims non pu\u00f2 pi\u00f9 giocare in Italia, anche a seguito di un'operazione al piede: trova quindi un ingaggio presso l'Hapoel Galil Elyon in Israele, dove gioca due stagioni. Dal 1986 al 1988, Sims si trasferisce in Spagna per giocare prima nel Valvi Girona, poi nella squadra dell'Andorra (militante nel campionato spagnolo).\nSims abbandona il professionismo nel 1989, a seguito dei sempre pi\u00f9 frequenti dolori alla schiena."}
{"id": "1157550", "revid": "339392", "url": "https://it.wikipedia.org/wiki?curid=1157550", "title": "T-Shirt", "text": ""}
{"id": "1157551", "revid": "287204", "url": "https://it.wikipedia.org/wiki?curid=1157551", "title": "Aras", "text": ""}
{"id": "1157558", "revid": "399", "url": "https://it.wikipedia.org/wiki?curid=1157558", "title": "Teatro", "text": "Il teatro (dal greco \u03b8\u03ad\u03b1\u03c4\u03c1\u03bf\u03bd, \"th\u00e9atron\", 'luogo di pubblico spettacolo', dal verbo \u03b8\u03b5\u03ac\u03bf\u03bc\u03b1\u03b9, \"the\u00e0omai\", 'osservo', 'guardo', la stessa radice di \"theoreo\", da cui 'teoria') \u00e8 un insieme di differenti discipline, che si uniscono e concretizzano l'esecuzione di un evento spettacolare dal vivo.\nStoria.\nAlle origini del teatro c'\u00e8 l'aspirazione umana a rendere tangibile la relazione con le divinit\u00e0, attraverso la rappresentazione del sacro nei riti e nelle danze, e allo stesso tempo il bisogno di intrattenere e definire i rapporti sociali, attraverso la forma della festa e della finzione ludica.\nIl ritrovamento di un papiro, nel 1928, da parte di Kurt Sethe, ha dimostrato come, mille anni prima della nascita della tragedia greca, il teatro fosse praticato nell'antico Egitto sotto forma del culto dei \"Misteri di Osiride\". Dall'archeologia \u00e8 noto inoltre come la civilt\u00e0 minoica conoscesse l'uso di strumenti musicali, come la cetra e il flauto, e come l'arte della danza fosse gi\u00e0 praticata come mimica di azioni di caccia o di guerra.\nDescrizione generale.\nIl teatro comprende le arti tramite cui viene rappresentata, sotto forma di testo recitato o drammatizzazione scenica, una storia (un \"dramma\", parola derivante dal verbo greco \u03b4\u03c1\u03b1\u03c9 \"drao = agisco\"). Una rappresentazione teatrale si svolge davanti ad un pubblico utilizzando una combinazione variabile di parola, gestualit\u00e0, musica, danza, vocalit\u00e0, suono e, potenzialmente, ogni altro elemento proveniente dalle altre arti performative.\nNon sempre \u00e8 necessaria la presenza di un testo: il movimento del corpo in uno spazio con fini artistici ed illustrativi, eseguito di fronte ad uno spettatore, \u00e8 definito di per s\u00e9 teatro. Oltre al teatro di prosa in cui la parola (scritta o improvvisata) \u00e8 l'elemento pi\u00f9 importante, il teatro pu\u00f2 avere forme diverse l'opera cinese, il teatro dei burattini, la pantomima, che differiscono non solo per area di nascita, ma per il differente utilizzo sia delle componenti che costituiscono la rappresentazione, sia per i fini artistici che esse definiscono.\nLa particolare arte del rappresentare una storia tramite un testo o azioni sceniche \u00e8 la recitazione, o arte drammatica.\nIn molte lingue come il francese (\"jouer\"), l'inglese (\"to play\"), il russo (\u0438\u0433\u0440\u0430\u0442\u044c - pron. \"igrat'\"), il tedesco (\"spielen\"), l'ungherese (\"j\u00e1tszik\") il verbo \"recitare\" coincide col verbo \"giocare\". Il termine italiano, invece, pone l'accento sulla finzione, sulla ripetizione del gesto o della parola o, secondo altre spiegazioni etimologiche, deriverebbe da un termine adoperato per indicare la retorica, e quindi la capacit\u00e0 di convincere il pubblico.\nCome qualsiasi altra forma artistica e culturale anche il teatro si \u00e8 evoluto dalle origini ad oggi, nelle diverse epoche e luoghi. La storia del teatro occidentale pone come origine di questa disciplina la rappresentazione teatrale nella cultura dell'antica Grecia: i precedenti esempi teatrali (Egitto, Etruria ed altri) ci aiutano a comprendere la nascita di questo genere, ma non vi sono sufficienti fonti per delinearne le caratteristiche.\nLe definizioni.\nDa Aristotele ad oggi, il termine ha subito diverse interpretazioni e sviluppi, ed \u00e8 certo che il dibattito intorno a una definizione esaustiva dell'evento teatrale continuer\u00e0 in futuro.\nSintetizzando i punti di convergenza dei diversi insegnamenti che hanno attraversato il teatro contemporaneo negli ultimi decenni, si possono trovare elementi comuni per una definizione: \"il teatro \u00e8 quell'evento che si verifica ogni qual volta ci sia una relazione tra almeno un che agisca dal vivo in uno spazio scenico e uno spettatore che dal vivo ne segua le azioni\".\nSilvio D'Amico ha definito appunto il teatro come \u00abla comunione d'un pubblico con uno spettacolo vivente\u00bb.\nIn senso lato pu\u00f2 avvenire anche fuori dagli spazi consueti, in ogni luogo dove sia possibile raccontare una storia o catalizzare l'attenzione di un pubblico.\nGli elementi essenziali che distinguono un evento teatrale da, per esempio, una conferenza o dal vociare di un mercato pubblico, sono, nella pratica teatrale:\n\u00c8 utile notare come, in ogni caso, spesso l'improvvisazione renda variabili le costanti sopra descritte, anche se \u00e8 opinione corrente dei maestri di questa disciplina che solamente il rigore di uno schema predefinito renda l'attore libero di variarlo.\nPi\u00f9 in generale, ci\u00f2 che separa il teatro da altri avvenimenti che coinvolgono un pubblico \u00e8 il carattere di compiutezza dell'azione scenica, che la rende classificabile come arte e la distingue dagli altri eventi sociali, didattici o semplicemente quotidiani.\nCi\u00f2 non esclude del tutto che l'evento teatrale (la 'magia' di Eduardo) si possa temporaneamente manifestare anche in altri contesti: nella parentesi narrativa di un insegnante durante una lezione scolastica, o nella esibizione di un giocoliere in una piazza affollata.\nLo spazio del teatro.\nNel teatro il concetto di spazio ha almeno due significati: il primo \u00e8 lo spazio fisico, il luogo della rappresentazione, il secondo \u00e8 lo spazio dell'immaginazione, quello che Vladimir Toporov definisce come mitopoietica.\nIl luogo teatrale, spazio 'concreto' dell'azione scenica, pu\u00f2 identificarsi con un teatro o una qualsiasi altra struttura adatta a ospitare una rappresentazione (nel caso del teatro di strada, al contrario, sono attori e pubblico ad adattarsi a una struttura destinata ad altri scopi). All'interno del luogo teatrale pu\u00f2 essere delimitato lo spazio scenico, ovvero il perimetro della rappresentazione vera e propria, affidata agli attori.\nLo spazio rappresentato, inesistente fino a un momento prima dell'inizio della rappresentazione, \u00e8 il luogo mentale che viene evocato, grazie all'immaginazione dello spettatore e alla maestria dell'artista che ne crea i confini, con la possibilit\u00e0, durante la performance, di variarne continuamente le dimensioni e la forma (si pu\u00f2 citare, a questo proposito, lo spazio variabile creato dall'artista del mimo che voglia rappresentare una cella, un muro, o uno spazio sconfinato).\nA volte, lo spazio rappresentato pu\u00f2 coincidere con il luogo teatrale. \u00c8 il caso di spettacoli o performance iper-realistici, o di rappresentazioni teatrali (ne \u00e8 un esempio lo spettacolo \"Barboni\" di Pippo Delbono, messo in scena in un androne della Stazione Centrale di Milano nel 1998) in cui gli attori, rappresentando s\u00e9 stessi, compiono azioni teatrali in un luogo che coincide con il luogo reale in cui essi potrebbero agire quotidianamente.\nChiaramente definito, lo spazio rappresentato \u00e8 stato, nel tempo e nella cultura occidentale moderna,\nincorniciato nell'arco scenico che, nel teatro all'italiana, divideva nettamente il luogo dell'azione scenica da quello della fruizione: solo in epoche recenti, rifacendosi agli esempi degli antichi, l'azione si \u00e8 spostata anche nel luogo della fruizione, per tentare la \"riconciliazione\" tra una tipologia di teatro che non prevedeva la partecipazione dello spettatore e una che, invece, sosteneva la sua importanza all'interno della relazione teatrale.\nI tempi teatrali.\nL'elemento temporale, in una rappresentazione teatrale, \u00e8 ci\u00f2 che ne determina pi\u00f9 di ogni altra cosa le caratteristiche di alterit\u00e0 rispetto all'esperienza quotidiana. Dalla ideazione, attraverso il tempo dedicato alle prove, fino alla rappresentazione, i tempi teatrali prendono il sopravvento sul tempo individuale, coinvolgendo alla fine all'interno di coordinate extra-quotidiane anche il pubblico, che torner\u00e0 al proprio tempo abituale al calare del sipario.\nLo studio del tempo \u00e8 parte integrante e fondamentale dello studio dell'attore teatrale: evidente nel caso di una battuta comica, la precisione di tempo e ritmo nella parola e nell'azione determina la riuscita di una scena, e spesso dell'intera rappresentazione. Questo \u00e8 particolarmente determinante in ogni azione performativa che si svolga dal vivo, in cui il riscontro del pubblico \u00e8 immediato: lo spettatore stesso concorre a determinare il tempo comune dell'evento teatrale, di per s\u00e9 irripetibile, anche durante le repliche di uno stesso spettacolo.\nSi pu\u00f2 quindi parlare di tempo teatrale come di un'esperienza transitoria e unica, in cui si incontrano il tempo dell'esecuzione con quello della fruizione. (cfr. \"Insulti al pubblico\" di Peter Handke)\nLa durata della rappresentazione come evento, nella storia del teatro, fu definita in ogni epoca con modalit\u00e0 differenti.\nNel teatro greco, il tempo della rappresentazione coincideva con la durata di un'intera giornata, spesso coincidente con il tempo rappresentato nel testo, come l'esempio della tetralogia dell'\"Orestea\" di Eschilo, che si apre all'alba concludendosi con il calare del giorno. Nel teatro medioevale, si estese fino a comprendere, in alcuni misteri, anche 25 giorni consecutivi. Nel teatro colto del Cinquecento si arriv\u00f2 alla divisione in tre atti, fino ad arrivare ad oggi con i tradizionali due tempi con intervallo, rispettati nella maggior parte delle produzioni teatrali. Sperimentazioni, nel senso della sintesi estrema o al contrario della dilatazione, sono state eseguite da molti artisti e registi del Novecento. Un esempio di sperimentazione delle possibili variazioni temporali nell'evento teatrale sono gli spettacoli itineranti, che spesso hanno struttura ciclica, nei quali lo spettatore ha la possibilit\u00e0 di fruire della rappresentazione da un punto non necessariamente coincidente con l'inizio, e ripetere la visione per il tempo desiderato. Un esempio recente \u00e8 lo spettacolo \"Infinities\", allestito da Luca Ronconi nel 2001.\nIl tempo narrato sulla scena, necessariamente 'al presente' anche quando si riferisca ad eventi passati, \u00e8 il frutto di una convenzione che intuitivamente si stabilisce tra i due protagonisti dell'evento: l'artista e lo spettatore. Entrambi, sospendendo le regole che governano le rispettive esistenze, si prestano ad una sorta di gioco, spendendo le proprie energie nel costruire il rapporto che si genera. Durante una serata particolarmente riuscita, entrambi escono dall'edificio teatrale con una diversa percezione. Per molti attori questo si accompagna a una sorta di 'felice spossatezza' fisica ed emotiva, fatto che ha portato molti maestri del teatro ad utilizzare, per l'esperienza performativa la similitudine con l'atto sessuale. Come in quest'ultimo, \u00e8 stato detto non senza ironia, la riuscita \u00e8 determinata dal rispetto di un climax, che porti l'attore e lo spettatore a raggiungere gradualmente il culmine dello spettacolo attraverso un sapiente aumento del ritmo dell'azione.\nNella convenzione teatrale, spesso allo spettatore \u00e8 affidato il compito di ricomporre cronologicamente i fatti che gli vengono presentati in una successione non sempre consequenziale. Nell'\"Edipo re\" di Sofocle, ad esempio, la storia inizia quasi dalla fine, nel giorno in cui Edipo, al termine della sua avventura, vedr\u00e0 palesarsi il suo destino tragico. In questo caso, l'intervento dei messaggeri e del coro fornisce gli elementi necessari alla ricostruzione degli eventi. Aristotele, nella Poetica, defin\u00ec il tempo di una rappresentazione come unitario, ossia un corso temporale che si svolga compiutamente dall'inizio alla fine. Il filosofo aveva anche asserito che l'azione dell'epopea e quella della tragedia differiscono nella lunghezza \"perch\u00e9 la tragedia fa tutto il possibile per svolgersi in un giro di sole o poco pi\u00f9, mentre l'epopea \u00e8 illimitata nel tempo\". Nella tragedia greca il coro, tra l'altro, era essenziale, per evitare incongruenze e spiegare gli antefatti. Orazio, come Aristotele, insistette sul concetto di unit\u00e0. In epoca rinascimentale, ad Aristotele vennero attribuite le cosiddette tre unit\u00e0, di azione, luogo e tempo, in cui quest'ultima sancirebbe la regola sopra descritta (peraltro presente come convenzione in molti testi del teatro greco antico, come nell'esempio citato).\nIl teatro elisabettiano e spagnolo prima, e pi\u00f9 radicalmente il teatro contemporaneo hanno mescolato e rivoluzionato non solo i generi, ma anche le convenzioni relative al tempo rappresentato. Brecht, Samuel Beckett, Tadeusz Kantor, Thomas Eliot, hanno proposto nuovi schemi narrativi, in cui l'elemento temporale entra a far parte delle scelte stilistiche.\nCon Brecht, l'uso epico del tempo teatrale (definito nella modalit\u00e0 di un racconto distaccato di avvenimenti lontani, anche quando il personaggio parla in prima persona) concorre all'effetto di straniamento perseguito dall'autore, in Beckett la durata \u00e8 determinata dal tempo del pensiero non-logico, un tempo interiore contraddittorio, che rappresenta il dramma dei personaggi con l'utilizzo di un linguaggio e di azioni apparentemente innocenti. In Ionesco la definizione di tempi e silenzi \u00e8 una precisa indicazione narrativa:\nPi\u00f9 recentemente sono stati mutuati nel linguaggio teatrale stili e modi provenienti dal cinema e dalle arti visive. L'utilizzo di flashback e flashforward, di video proiettati sul fondale o in schermi, moltiplicando le possibilit\u00e0 di raccontare tempi diversi, anche contemporaneamente.\nStili teatrali.\nCi sono innumerevoli stili e generi che possono essere impiegati dai commediografi, dai registi e dagli impresari per venire incontro ai diversi gusti del pubblico, nei diversi contesti e culture. Se ne possono elencare alcuni, anche se la lista sar\u00e0 sempre incompleta, considerando il fatto che i generi elencati non si escludono a vicenda. La ricchezza del teatro \u00e8 tale che i praticanti di questa disciplina possono prendere in prestito elementi di ognuno di questi stili e presentare lavori multi-disciplinari in una combinazione virtualmente infinita.\nSi adatta molto bene alla messa in scena di Opere liriche, Musical, ecc. con l'intenzione di dare risalto all'aspetto musicale del lavoro senza trascurare, quando e dove possibile, quelli scenografici, costumistici, coreografici, di ambientazione.\nPer la sua stessa flessibilit\u00e0 nella messa in scena, si adatta ad ambienti anche di dimensioni ridotte. In tempi recenti risulta arricchito, e quindi maggiormente gradevole, dalle moderne tecnologie in campo audiovisivo. Un esempio recente, con ritorni positivi da parte degli spettatori, \u00e8 rappresentato dall'Opera Musicale Moderna \u201cRaffaello e la leggenda della Fornarina\u201d (Musica e Libretto: Giancarlo Acquisti) presentata in questa veste di Concerto-Show, nel 2011, al Teatro Argentina di Roma e successivamente ai \u201cMusei Capitolini\u201d. Ad esso si stanno ispirando nuovi spettacoli:\nIl teatro drammatico.\nIl dramma \u00e8 un'opera letteraria che deve essere rappresentata. Sicuramente pu\u00f2 essere definito teatro uno spettacolo coreografico, il variet\u00e0, gli spettacoli musicali e i numeri da prestigiatore, le esibizioni dei giocolieri nel circo, cos\u00ec come i pagliacci. Di norma, per\u00f2 la storia del teatro restringe il campo della sua indagine alla forma \u00abprincipe\u00bb di evento teatrale: il \"teatro drammatico\". Vale a dire la rappresentazione, la finzione drammatica, in cui gli attori interpretano personaggi, storie, ambienti diversi dai propri, intendendo con questo dare vita a una forma d'arte.\nNel teatro drammatico, \u00e8 necessaria la presenza di tre elementi fondamentali: autore, attori e spettatori. Se in altre forme d'arte teatrale spesso l'autore non \u00e8 necessario, in un dialogo teatrale, scritto o non scritto, esiste sempre un autore, che pu\u00f2 talvolta coincidere, nel caso dell'improvvisazione, con l'attore stesso. Il teatro drammatico presuppone quindi l'esistenza di un testo, e la comunicazione verbale, anche quando non esclusiva, \u00e8 comunque fondamentale.\nIl concetto di dramma e di drammaticit\u00e0 \u00e8 legato maggiormente ad un dialogo che non ad un monologo o ad una lirica (pur potendo etimologicamente essere riferita a qualunque forma letteraria destinata alla scena). \u00c8 con la presenza di almeno un altro attore dialogante che si pu\u00f2 meglio esprimere la caratteristica principale del teatro drammatico: il contrasto tra almeno due differenti elementi. Bernard Shaw, introducendo il suo primo volume di commedie, afferma: \u00abNon c'\u00e8 opera teatrale senza conflitto\u00bb. Un contrasto pu\u00f2 verificarsi anche in un testo leggero, e costituisce la sua ossatura.\nGeneri a s\u00e9 stanti.\nAlcuni eventi teatrali sono considerati dei generi a s\u00e9 stanti, pur entrando nel novero delle rappresentazioni di carattere teatrale.\nIl teatro dietro le quinte.\nIl teatro non \u00e8 solo ci\u00f2 che si vede sul palcoscenico. Uno spettacolo spesso coinvolge un intero mondo di persone nella creazione dei costumi, delle scenografie, dell'illuminotecnica, della musica, e tutti coloro che, dietro le quinte, concorrono al perfetto svolgimento dell'evento, i direttori di scena, gli attrezzisti, i macchinisti, i tecnici audio e luci, il trovarobe, le sarte, le parrucchiere e, ovviamente, il regista.\nTeatro e rito.\nIl rapporto tra rito e teatro \u00e8 in continuo sviluppo, dagli albori di questa disciplina fino ai giorni nostri. L'autonomia del teatro dal rito \u00e8 una conquista progressiva: in origine, l'attore e il sacerdote si confondono. La maschera sacra che inizialmente \u00e8 la rappresentazione del dio, diventa poi lo strumento di un gioco narrativo che si allontana dal senso originario. Durante le rappresentazioni dionisiache in cui, per usare le parole del filologo ungherese K\u00e1roly Ker\u00e9nyi, \u00abgli uomini passano dalla parte degli dei\u00bb, accanto alle forme rituali si sviluppano forme teatrali e parateatrali, che assumono il carattere nuovo di affermazione dell'identit\u00e0 di gruppo e di condivisione di valori comuni.\nRito e teatro, una volta distinti, assumono compiti diversi. Il teatro esplora la condizione umana, diventando coscienza critica sulle condizioni del mondo, dando forma alla tensione verso il futuro, alle speranze e progettualit\u00e0 sociali del gruppo.\nIn epoche successive, il confine tra teatro e rito si ridefinisce. Nelle corti rinascimentali le rappresentazioni (sacre e profane) esprimono l'essenza dello Stato Assoluto e le ragioni spirituali e politiche del potere. Nascono cerimoniali laici, esemplari del rapporto tra il Principe e la societ\u00e0, mentre il teatro celebra nuovi eroi, ricollegandosi ai miti classici.\nL'ultimo grande cambiamento nel rapporto tra rito e teatro si ha nella Rivoluzione francese,\nche smantella il senso religioso come legame della collettivit\u00e0.\nIl teatro assume la sua forma mondana e commerciale, espressione della nascente borghesia.\nTeatro e cinema.\n\"\u00abIl cinematografo non ha niente a che vedere col teatro\u00bb\", disse una volta Eduardo De Filippo. \"\u00abL'attore quando muore deve morire. Basta! Deve sparire! Non deve lasciare quest'ombra, questa falsa vita\u00bb\". Peter Brook afferma che la vita di uno spettacolo teatrale dura, al massimo, quattro anni, dopodich\u00e9 lo spettacolo \"\u00abinvecchia e muore\u00bb\".\nUna delle pi\u00f9 evidenti differenze tra le due arti \u00e8 il perdurare nel tempo dell'evento spettacolare. Il cinema definisce l'attore nella sua prestazione artistica, fissandola sulla pellicola. Nel teatro uno dei fondamenti del mestiere d'attore \u00e8 la ricerca della perfezione sapendo di non poterla mai raggiungere. La pratica teatrale rivolge la sua maggiore attenzione sul processo pi\u00f9 che sul risultato (che nel cinema \u00e8 l'unico possibile elemento di valutazione).\nSia il teatro che il cinema tentano di rappresentare la realt\u00e0, non necessariamente in una modalit\u00e0 naturalistica. I temi e gli argomenti che toccano sono simili, e se la 'settima arte', pi\u00f9 giovane, ha tratto elementi utili dal teatro, il travaso \u00e8 avvenuto anche nella direzione inversa.\nIl cinema delle origini, fatto di inquadrature fisse, somiglia al teatro e del teatro utilizza i testi. Mentre il cinema prende il suo spazio e raggiunge una completa autonomia, il teatro sperimentale porta nelle sale le immagini proiettate, arrivando al 'teatro multimediale' degli ultimi anni, in cui \u00e8 frequente la presenza di una videocamera sul palcoscenico, che riprende in modo pi\u00f9 o meno insolito ci\u00f2 che succede in scena, per rimandarlo immediatamente su uno o pi\u00f9 schermi.\nTeatro e televisione.\nNegli anni cinquanta e sessanta, quando la Rai prefiggeva compiti pedagogici alla programmazione televisiva, il teatro di prosa occupava uno spazio rilevante nei palinsesti, con un appuntamento fisso settimanale, raddoppiato, poi, quando venne irradiato anche il secondo canale.\nAll'epoca le trasmissioni erano rigidamente in diretta, per cui il linguaggio di tali \"teleteatri\" era molto simile a quello del teatro tradizionale. In genere, per\u00f2 erano realizzati in studi televisivi e solo eccezionalmente riguardavano riprese di spettacoli teatrali dal vivo della scena.\nNel repertorio largo spazio era riservato a testi stranieri. Per quello che riguardava la produzione italiana un interessante filone fu quello del teatro \"dialettale\" come Eduardo De Filippo e Gilberto Govi.\nTra gli autori si spaziava da Aristofane ad Alfieri, Shakespeare, Schiller, \u010cechov, Goethe, Ibsen, Pirandello.\nCon il sopravvento della teleregistrazione cambi\u00f2 anche il genere, con il sorgere dello sceneggiato televisivo, la \"fiction\" e il definitivo allontanamento del linguaggio televisivo e quello teatrale.\nNegli \"anni d'oro\" il mezzo televisivo contribu\u00ec grandemente alla conoscenza nel grande pubblico di autori, opere, registi, attori. In genere l'accoglienza fu entusiastica. Un'operazione eccessivamente \"intellettuale\" fu nel 1959 il Dyskolos di Menandro (l'unica sua commedia pervenutaci pressoch\u00e9 intera) che suscit\u00f2 un'indignata serie di lettere di protesta per l'intreccio giudicato \"puerile\"."}
{"id": "1157559", "revid": "35813", "url": "https://it.wikipedia.org/wiki?curid=1157559", "title": "Wagner", "text": ""}
{"id": "1157560", "revid": "1444886", "url": "https://it.wikipedia.org/wiki?curid=1157560", "title": "Rifiuto radioattivo", "text": "Si definisce rifiuto radioattivo ogni materiale derivante dall'utilizzo pacifico dell'energia nucleare contenente isotopi radioattivi di cui non \u00e8 previsto il riutilizzo. Lo scarto di combustibile nucleare esausto derivante dalla fissione nucleare nel nocciolo o nucleo del reattore nucleare a fissione rappresenta la forma pi\u00f9 conosciuta di rifiuto radioattivo, oltre che una delle pi\u00f9 difficili da gestire in virt\u00f9 della sua lunga permanenza nell'ambiente; ma anche altre attivit\u00e0 umane portano alla produzione di questo tipo di rifiuti.\nStoria.\nA partire dal 1946 la Marina degli Stati Uniti gettava nell'oceano, principalmente nei pressi delle Isole Farallon, i fusti da 200 litri contenenti i fanghi radioattivi fino agli anni novanta, pensando fosse il luogo pi\u00f9 idoneo, non era un segreto in quanto anche Cina, Russia, Giappone, Nuova Zelanda, e nazioni europee scaricavano la propria spazzatura radioattiva nei mari.\nNella storia dell'industria, molti rifiuti di processi produttivi sono stati riconosciuti tossici per l'uomo o pericolosi per l'ambiente solo dopo molti anni dalla loro comparsa e talvolta solo dopo che emergenze ambientali o sanitarie erano occorse ad allarmare l'opinione pubblica, spingendo ad adottare specifiche legislazioni restrittive o processi di smaltimento pi\u00f9 efficaci. Rispetto a questo quadro, i rischi potenziali dovuti ai rifiuti provenienti dall'energia nucleare sono stati invece subito riconosciuti e per questo motivo, gi\u00e0 con lo sviluppo delle prime centrali nucleari commerciali, soluzioni complete per il trattamento dei rifiuti erano state immaginate e sono state implementate ben prima che, alla fine del boom economico, si sviluppassero nella popolazione dei paesi industrializzati un maggior allarmismo e diffidenza nei confronti di queste tematiche.\nClassificazione.\nIl termine \"rifiuti radioattivi\" comprende categorie di rifiuti fra loro molto diverse, fra cui quelli provenienti dai reattori di ritrattamento del combustibile nucleare, quelli prodotti dallo smantellamento di vecchi impianti, e gli elementi di combustibile esauriti.. I radionuclidi dell'uranio e del torio normalmente presenti nei rifiuti non sono da considerarsi in tal senso materiale radioattivo (a meno che non si superino determinate soglie).\nLa classificazione del rifiuti radioattivi pu\u00f2 essere molto diversa da paese a paese. La IAEA fornisce regolarmente indicazioni sui sistemi di classificazione, ma la decisione di recepire tali suggerimenti \u00e8 rimessa ai singoli stati.\nIAEA (1981).\nIl sistema di classificazione pi\u00f9 diffuso \u00e8 quello definito dalla IAEA nel 1981 e recepito quasi integralmente dall'ente regolatore statunitense, che distingue in rifiuti a bassa, media ed alta attivit\u00e0, con un'ulteriore suddivisione legata al tempo di decadimento dei radionuclidi.\nI rifiuti ad alta attivit\u00e0 (\"High Level Waste\" o \"HLW\") includono il combustibile irraggiato all'interno dei reattori nucleari, i liquidi risultanti dalle attivit\u00e0 di riprocessamento contenenti attinidi e prodotti di fissione e qualunque materiale con un'attivit\u00e0 sufficientemente intensa da generare quantit\u00e0 di calore sufficientemente elevate (di norma superiore a 2 kW/m3) da richiedere un raffreddamento adeguato.\nI rifiuti ad attivit\u00e0 intermedia (in inglese \"Intermediate-level waste\" o \"ILW\") includono quei materiali non inclusi negli HLW con un'attivit\u00e0 sufficientemente alta da dover essere schermati durante il trasporto, ma senza necessit\u00e0 di raffreddamento. \nQuesta categoria include resine, fanghi chimici, rivestimenti metallici del combustibile nucleare e materiali derivanti del decommissioning degli impianti nucleari. Prima dello smaltimento di solito questi rifiuti sono inglobati in una matrice di cemento o bitume.\nI rifiuti a bassa attivit\u00e0 (in inglese \"Low level waste\" o \"LLW\") sono tutti i rifiuti la cui attivit\u00e0 \u00e8 sufficientemente bassa da non richiedere schermature nell'essere maneggiati, ma \u00e8 comunque superiore alla soglia di attivit\u00e0 (\"clearance\") necessaria a declassarli fra i rifiuti comuni. I LLW sono di solito prodotti dagli ospedali, dall'industria o anche dal ciclo di processamento del combustibile fissile; in questa categoria sono inclusi tutti quei materiali che contengono una bassa radioattivit\u00e0, dovuta a nuclidi a breve emivita (es. vestiti o carta contaminati, attrezzi, dispositivi medici, carcasse di animali, filtri...). Tutti i rifiuti creati all'interno di un'area ove possono essere presenti radiazioni vengono sempre misurati, anche se non intenzionalmente contaminati, per verificare che non contengano neanche piccole tracce di radioattivit\u00e0 prima di decidere come smaltirli (come non radioattivi o LLW).\nStati Uniti d'America.\nL'ente regolatore statunitense ha recepito quasi integralmente le raccomandazioni della IAEA del 1981, rispetto alle quali la maggiore differenza riguarda l'assenza della classe degli ILW. Questo implica che alcuni rifiuti classificati come LLW debbano essere schermati durante il trasporto, ma mantenendo uno smaltimento per interramento in depositi superficiali, eventualmente dopo essere stati compattati e/o inceneriti per ridurne il volume. I rifiuti LLW sono divisi ulteriormente in 4 classi.\nVengono inoltre introdotte specifiche classi per i residui di estrazione dell'uranio dalle miniere (che presentano radioattivit\u00e0 molto bassa e sono perlopi\u00f9 pericolosi per il rischio chimico dovuto ai metalli pesanti che contengono) e per i materiali contaminati da elementi transuranici.\nQuesta categoria di rifiuti (in inglese \"Transuranic Waste\" o \"TRUW\") include materiali contaminati da radioisotopi transuranici alfa-emettitori con emivita maggiore di 20 anni ed attivit\u00e0 maggiore di 100 nCi/g. Questi rifiuti, che negli USA di solito derivano dalla produzione di armi, sono ulteriormente divisi in \"contact-handled\" (traducibile come \"maneggiabili a breve distanza\") o \"remote-handled\" (cio\u00e8 \"da maneggiare a distanza\") in base all'attivit\u00e0 misurata dal bordo del loro contenitore; il limite (\"cut-off\") fra le due categorie \u00e8 fissato a 2 mSv/h. I TRUW sono prodotti in un solo impianto negli USA e sono smaltiti presso il Waste Isolation Pilot Plant in Nuovo Messico.\nIAEA.\nLa IAEA ha successivamente rivisto la precedente classificazione, prima nel 1994, infine nel 2009.\nIl nuovo schema, articolato su 7 classi, pone molta attenzione al tempo di decadimento necessario prima che un rifiuto possa essere considerato non-radioattivo (\"Exempt waste\" o \"EW\"), oltre che sul livello di radioattivit\u00e0.\nItalia.\nLa legislazione italiana classifica i rifiuti radioattivi in 3 categorie a seconda del loro tempo di decadimento e dei radioisotopi in questi contenuti. Per ogni categoria sono previste dalla normativa vigente diverse tipologie di trattamento.\nIn Italia, come gi\u00e0 detto, i rifiuti radioattivi sono divisi in 3 categorie; tuttavia il decreto legislativo 230/95 esclude da questa classificazione quei rifiuti radioattivi contenenti radioisotopi con un tempo di dimezzamento inferiore a settantacinque giorni e con concentrazione inferiore alla soglia di un becquerel/grammo ed entro limiti specifici per ogni radioisotopo riportati in una tabella allegata al decreto. In tali casi infatti (es. rifiuti da radiofarmaci impiegati in medicina nucleare) si provvede di norma a far decadere il materiale radioattivo in un opportuno deposito e successivamente allo smaltimento come rifiuto o rischio biologico o di altro tipo.\nQuesti rifiuti contengono radioisotopi che necessitano al massimo di alcuni mesi o anni per decadere entro i limiti previsti dal Decreto Ministeriale del 14 Luglio del 1970, articolo 6, commi b e c del punto 2. Tali rifiuti di solito derivano da attivit\u00e0 di ricerca scientifica o medica (ad esempio: carbonio-14 o trizio). Anche in questo caso si provvede al decadimento dei rifiuti fino a che le concentrazioni dei radioisotopi siano inferiori a soglie prestabilite (indicate nel decreto citato prima). Successivamente lo smaltimento pu\u00f2 avvenire come rifiuto non radioattivo.\nQuesta categoria comprende rifiuti contenenti radionuclidi che impiegano da decine a centinaia di anni per decadere entro un'attivit\u00e0 pari a poche centinaia di bequerel per grammo, cos\u00ec come radionuclidi a pi\u00f9 lunga emivita ma con concentrazione inferiore a tale soglia. A tale categoria sono accorpati anche quei rifiuti radioattivi che, dopo processamento, rientrano negli stessi limiti. In questa categoria sono inclusi rifiuti originanti da attivit\u00e0 mediche (es. sorgenti per radioterapia), di ricerca scientifica, industriali, ma anche da centrali elettronucleari di bassa potenza. Sono inclusi in questa categoria anche alcuni componenti provenienti dallo smantellamento di impianti nucleari.\nQuesta categoria include tutti i rifiuti radioattivi non compresi nelle precedenti e che di solito hanno un tempo di decadimento nell'ordine di migliaia di anni per raggiungere concentrazioni pari ad alcune centinaia di bequerel per grammo. Rientra in questa categoria la maggior parte del combustibile esausto delle centrali nucleari, oltre a rifiuti di altra origine emittenti particelle alfa o neutroni.\nCombustibile esausto.\nAll'interno di un reattore nucleare a fissione il materiale fissile (uranio, plutonio ecc.) viene bombardato dai neutroni prodotti dalla reazione a catena: tuttavia non si ha mai una fissione totale di tutto il \"combustibile\", anzi la quantit\u00e0 di atomi effettivamente coinvolta nella reazione a catena \u00e8 molto bassa. In questo processo si generano quindi due principali categorie di atomi:\nCome visibile in figura, a seconda del \"combustibile\" e del ciclo (cio\u00e8 in pratica della tipologia di reattore/i)\nutilizzati, la radiotossicit\u00e0 dei rifiuti pu\u00f2 essere nettamente differente; questo si traduce in tempi di isolamento degli stessi che oscillano indicativamente dai 300 anni al milione di anni. Questo \u00e8 il tempo necessario affinch\u00e9 i rifiuti diminuiscano la loro radiotossicit\u00e0 fino al valore dell'uranio naturale; dopo tale periodo la radiotossicit\u00e0 non \u00e8 zero, ma comunque, essendo pari a quella dei giacimenti di uranio normalmente presenti nella crosta terrestre, \u00e8 accettabile in quanto sostanzialmente si ritorna -in termini di radiotossicit\u00e0- alla situazione di partenza.\nRiprocessamento.\nCome detto, in realt\u00e0, il combustibile estratto (\"scaricato\") dai reattori contiene ancora una grandissima quantit\u00e0 di elementi fertili (torio, uranio 238...) e fissili (uranio 233, 235, plutonio) potenzialmente utilizzabili. In particolare i rifiuti provenienti dagli attuali reattori (2\u00ba e 3\u00ba generazione funzionanti ad uranio) contengono una grandissima quantit\u00e0 di U238 (94%), una piccola quantit\u00e0 di U235 e di plutonio (2%) un'ancor minore quantit\u00e0 di altri nuclei pesanti (attinoidi) mentre un 3-4% \u00e8 dato dagli atomi \"spezzati\" cio\u00e8 dai prodotti di fissione.\nBench\u00e9 il plutonio sia radiotossico, il suo recupero insieme all'uranio 238 e 235 \u00e8 talvolta attuato. Il problema \u00e8 che tali atomi sono frammisti ai prodotti di fissione (anch'essi altamente radiotossici) e vanno dunque separati. Tale processo \u00e8 detto \"ritrattamento\" o \"riprocessamento\" e produce da un lato nuovi elementi fertili e fissili, dall'altra rifiuti inutilizzabili ed estremamente pericolosi che devono essere collocati in luoghi sicuri. Per quanto riguarda i costi, dovendo operare sul \"combustibile irraggiato\" cio\u00e8 \"spento\" ovvero altamente radioattivo, il ritrattamento \u00e8 un'operazione estremamente onerosa e non \u00e8 detto che sia economicamente conveniente effettuarla.\nVa inoltre sottolineato che gli impianti di ritrattamento (cos\u00ec come quelli di arricchimento) sono ovviamente a rischio di incidente nucleare; lo stesso trasporto dei materiali da e per questi impianti \u00e8 soggetto a rischi. Alcuni degli incidenti pi\u00f9 gravi oggi noti sono infatti avvenuti in queste installazioni. Nel 2008 in Francia sono avvenuti alcuni incidenti riguardanti proprio impianti di ritrattamento (come quello di Tricastin gestito dalla Areva).\nPer tali motivi non \u00e8 detto che il ritrattamento venga attuato (alcuni paesi come gli USA hanno deciso di non ritrattare il combustibile esausto): pertanto con \"rifiuti\" si pu\u00f2 intendere sia il combustibile scaricato dai reattori, sia lo scarto inutilizzabile dei processi di ritrattamento. Nei due casi i volumi da smaltire (cos\u00ec come i rischi e le problematiche citate) sono molto differenti.\nI rifiuti radioattivi nel ciclo del combustibile nucleare.\nNel ciclo del combustibile nucleare, il combustibile esaurito viene trattato direttamente come rifiuto laddove non vengano eseguite pratiche di riprocessamento, altrimenti questi provengono dagli scarti del riprocessamento o dal combustibile MOX esausto, da cui non pu\u00f2 essere ricavato plutonio utilizzabile.\nA partire dall'uranio purificato, si ottiene il combustibile arricchito (al 3,5% di U235) e una grande quantit\u00e0 di uranio impoverito di scarto. Dopo l'uso in reattori, si ottiene il \"combustibile esaurito\" (linea nera continua del grafico delle radiotossicit\u00e0 sopra riportato) che \u00e8 estremamente pi\u00f9 pericoloso e radiotossico dell'uranio di partenza. La maggior parte dei paesi dotati di impianti nucleari (per es. gli USA) considerano il combustibile esaurito rifiuto radioattivo da smaltire.\nIl combustibile esaurito pu\u00f2 essere riprocessato per separarne le componenti, con particolare interesse per il plutonio, considerando come rifiuto solamente i prodotti di fissione (linea rosa del grafico delle radiotossicit\u00e0); si ricava anche una gran quantit\u00e0 di uranio di ritrattamento che tuttavia non \u00e8 adatto al riutilizzo in reattori nucleari in quanto contaminato da altri atomi pesanti (attinoidi). Il riprocessamento pu\u00f2 essere effettuato a scopo civile o militare, in quest'ultimo caso a scopo di ottenere materiale per la costruzione di armi atomiche.\nA partire dagli anni ottanta, specialmente in Francia, \u00e8 stato messo a punto un combustibile costituito da plutonio ed uranio impoverito, denominato MOX (\"mixed oxides\", ossidi misti, a causa del fatto che \u00e8 costituito da biossido di plutonio e biossido di uranio impoverito); attualmente viene prodotto in quantitativi solo dalla Francia (l'Inghilterra ha un impianto non operativo a Sellafield) ed usato in una trentina di reattori europei: tuttavia Belgio, Germania e Svizzera ne cesseranno l'uso appena terminate le riserve acquistate negli anni novanta in Francia ed Inghilterra. Il MOX esaurito, rispetto al combustibile esaurito bruciato una sola volta, contiene un tenore ancora pi\u00f9 elevato di Pu 240 ed isotopi superiori, rendendo pi\u00f9 problematico e quindi pi\u00f9 antieconomico un ulteriore ritrattamento.\nDepositi in cavit\u00e0 sotterranee o in miniere e depositi geologici profondi.\nAttualmente vengono principalmente proposti due modi per depositare i rifiuti radioattivi di seconda e terza categoria (preventivamente solidificati se liquidi o gassosi): per i rifiuti basso livello di radioattivit\u00e0 si ricorre al \"deposito superficiale\", ovvero il confinamento in aree terrene protette e contenute all'interno di barriere ingegneristiche; per quelli a pi\u00f9 alto livello di radioattivit\u00e0 si propone invece il \"deposito geologico profondo\", ovvero allo stoccaggio in bunker sotterranei profondi e schermati in modo da evitare la fuoriuscita di radioattivit\u00e0 nell'ambiente esterno. Al 2003 tuttavia non esisteva al mondo alcun deposito geologico definitivo in esercizio.\nI siti di destinazione ottimali vengono individuati e progettati in base a rigorosi studi di natura geologica, come il deposito Konrad, in Germania, che ha subito un esame pi\u00f9 approfondito che rispetto al vicino deposito di Asse.\nIl deposito geologico di Asse in Germania, ricavato in una miniera di potassio aperta dagli inizi del Novecento, venne inizialmente studiato negli anni sessanta. In seguito allo scavo di ulteriori camere per lo stoccaggio di rifiuti a bassa e media attivit\u00e0, venne raggiunta la parte pi\u00f9 esterna della miniera. Data la conformazione delle rocce e dell'uso abbastanza intensivo della miniera, oltre che l'uso di materiale di riempimento proveniente dai processi di lavorazione della potassa e per i naturali movimenti delle rocce, negli anni si ha avuto un iniziale e successivo aumento delle infiltrazioni d'acqua, andando ad intaccare la tenuta di alcuni contenitori che contenevano i rifiuti radioattivi, portando a perdite di cesio; questo porta anche a ritenere che non fossero stati condizionati correttamente parte dei rifiuti e che alcuni contenitori non fossero a tenuta. Nonostante si ritenga generalmente che le miniere di sale siano immuni alle infiltrazioni d'acqua e geologicamente stabili, e pertanto adatte ad ospitare per migliaia di anni i rifiuti radioattivi, nel caso di Asse le infiltrazioni ci sono e le perdite di sostanze radioattive sono state rilevate per la prima volta nel 1988.\nGli studi preliminari effettuati negli anni sessanta viceversa consideravano Asse una locazione adatta per lo stoccaggio dei rifiuti a bassa e media radioattivit\u00e0, rispettivamente LAW e MAW. Per eliminare le infiltrazioni, si stanno studiando vari metodi per la stabilizzazione delle rocce che formano il deposito. Seppur al livello di bozza, vi \u00e8 anche la possibilit\u00e0 che i rifiuti vengano recuperati, nel caso che questo non comporti rischi maggiori per la popolazione e per il personale che dovr\u00e0 maneggiare i rifiuti.\nIn genere comunque, prima del riprocessamento o comunque prima del deposito dei rifiuti, questi vengono stoccati per non meno di 5 mesi, ma arrivando anche agli anni di attesa, in apposite piscine d'acqua situate nel complesso della centrale che hanno lo scopo di raffreddare il materiale radioattivo, e schermare la radioattivit\u00e0 generata dagli elementi con emivita (o \"tempo di dimezzamento\") pi\u00f9 breve, in attesa che questa scenda a livelli accettabili per intraprendere la fasi successive.\nA parte tali elementi molto pericolosi ma a vita breve, il problema maggiore legato ai rifiuti radioattivi di seconda e terza categoria (come il combustibile esausto scartato dai reattori nucleari) riguarda infatti l'elevatissimo numero di anni necessari affinch\u00e9 si raggiunga un livello di radioattivit\u00e0 non pericoloso. \nIl \"tempo di dimezzamento\" \u00e8 il tempo che un determinato elemento impiega a dimezzare la propria radioattivit\u00e0: \u00e8 quindi necessario un tempo molte volte superiore alla \"emivita\" affinch\u00e9 l'elemento perda il proprio potenziale di pericolo.\nSi consideri che ad esempio il plutonio, con un'emivita di circa 24000 anni, richiede un periodo di isolamento che \u00e8 nell'ordine di 240\u00a0000 anni e che, nel suo complesso, il combustibile scaricato da un reattore di 2\u00ba o 3\u00ba generazione ad uranio mantiene una pericolosit\u00e0 elevata per un tempo dell'ordine del milione di anni (si veda il grafico soprastante).\nPer questo motivo, la cosiddetta semiotica nucleare studia la creazione di messaggi di avvertimento a lungo termine sulle scorie nucleari che possano essere comprensibili alle generazioni future che dovessero imbattersi in depositi dimenticati di rifiuti radioattivi.\nBelgio.\nSono stati fatti accertamenti su uno strato di argilla a 200 metri di profondit\u00e0 sotto la cittadina di Mol, nelle Fiandre, per valutare la fattibilit\u00e0 di un deposito geologico.\nCanada.\nDa anni \u00e8 attivo nel Whiteshell Provincial Park, nel nord del Paese in Manitoba, un laboratorio sotterraneo per lo studio di una vasta formazione di granito che potrebbe ospitare un deposito geologico.\nFinlandia.\nSono stati avviati nel 2004 a Olkiluoto, sulla costa meridionale del Paese, gli scavi per la costruzione del primo deposito geologico al mondo per lo smaltimento definitivo dei rifiuti radioattivi, il deposito geologico di Onkalo. I lavori - gestiti da Posiva Oy - proseguiranno fino al 2020 quando le gallerie scavate nello zoccolo di granito che sorregge la penisola scandinava accoglieranno 5\u00a0531 tonnellate di rifiuti.\nLa Posiva ha in realt\u00e0 gi\u00e0 evidenziato che i rifiuti provenienti dai nuovi reattori EPR pongono seri problemi per lo stoccaggio in questo deposito.\nFrancia.\n\u00c8 in fase di costruzione un laboratorio sotterraneo a Bure, nell'est del Paese, per studiare la fattibilit\u00e0 di un deposito geologico in una formazione di argilla.\nGermania.\nIl deposito di Asse (distretto di Wolfenb\u00fcttel nel sud-est della Bassa Sassonia) fu ricavato in una miniera di sale (precisamente di potassa) aperta dagli inizi del Novecento. Venne inizialmente studiato negli anni sessanta e raggiunge una profondit\u00e0 di 750 metri. In seguito allo scavo di ulteriori camere per lo stoccaggio di rifiuti a bassa e media attivit\u00e0, venne raggiunta la parte pi\u00f9 esterna della miniera. Data la conformazione delle rocce e dell'uso abbastanza intensivo della miniera, oltre che l'uso di materiale di riempimento, negli anni si \u00e8 avuto un deciso aumento delle infiltrazioni d'acqua, andando ad intaccare la tenuta di alcuni contenitore che contenevano i rifiuti radioattivi, e causando perdite di cesio. Nonostante si ritenga generalmente che le miniere di sale siano immuni alle infiltrazioni d'acqua e geologicamente stabili, e pertanto adatte ad ospitare per migliaia di anni i rifiuti, nel caso di Asse le infiltrazioni ci sono e le perdite di sostanze radioattive sono state rilevate per la prima volta gi\u00e0 nel 1988, ovvero dopo una quindicina d'anni. Gli studi preliminari effettuati negli anni sessanta viceversa consideravano Asse una locazione adatta per lo stoccaggio definitivo dei rifiuti LAW e MAW. Per eliminare le infiltrazioni, si stanno studiando vari metodi per la stabilizzazione delle rocce che formano il deposito. Seppur al livello di bozza, vi \u00e8 anche la possibilit\u00e0 che i rifiuti vengano recuperati, nel caso che questo non comporti rischi maggiori per la popolazione e il personale che dovr\u00e0 maneggiare i rifiuti. Sono inoltre stati rilevati rischi di crollo dei tunnel, con ovvi enormi rischi di una forte dispersione.\nStati Uniti d'America.\nNel marzo del 2008 \u00e8 stato definitivamente abbandonato il progettato e mai ultimato deposito geologico reversibile posto a 300 metri di profondit\u00e0 sotto la Yucca Mountain (una montagna di tufo alta 1.500 metri) in Nevada, costruito dopo un percorso di ben oltre 20 anni e costato al governo federale 7,7 miliardi di dollari, che avrebbe dovuto accogliere a partire gi\u00e0 dal 1998 77.000 tonnellate di rifiuti. Al momento non \u00e8 stata ancora trovata una destinazione alternativa, quindi i rifiuti continueranno ad accumularsi nei 121 depositi esistenti (non sotterranei) dislocati in 39 stati. Il deposito di Yucca Mountain era stato progettato per essere a tenuta d'aria e a prova di infiltrazione per 10.000 anni, anche se l'economista Jeremy Rifkin sostiene che in realt\u00e0 non fosse cos\u00ec. Il deposito aveva ottenuto una licenza dal NRC per 70 anni di esercizio, in previsione di un probabile riutilizzo futuro dei rifiuti stessi, che contengono ancora circa il 95% di energia sotto forma di isotopi di uranio e plutonio.\nSvezia.\nSono in corso di sperimentazione nel laboratorio sotterraneo di Oskarshamn a 330 chilometri a sud di Stoccolma (realizzato tra il 1990 e il 1995, consiste in una rete di gallerie che si estende fino a una profondit\u00e0 di 450 metri scavata in una formazione rocciosa con caratteristiche identiche a quelle di Olkiluoto) le barriere tecniche usate per il contenimento dei rifiuti finlandesi. La struttura \u00e8 un modello a grandezza naturale del deposito geologico in costruzione in Finlandia e di quello che si prevede di costruire nei prossimi anni nei dintorni della stessa Oskarshamn oppure a \u00d6sthammar, a nord di Stoccolma (la scelta tra i due siti \u00e8 prevista per il 2011).\nSvizzera.\nSono in via di sperimentazione altre barriere nei laboratori di Grimsel e Mont Terri. Anche la Svizzera dunque si avvia, terza dopo la Finlandia e la Svezia, a costruire un deposito geologico dove seppellire i rifiuti ad alta radioattivit\u00e0. Le differenze geologiche impongono in Svizzera una soluzione diversa da quella scandinava, cos\u00ec i tecnici hanno spostato l'attenzione sull'argilla opalina, uno strato omogeneo di roccia sedimentaria stabile, non soggetto a terremoti e attivit\u00e0 tettonica, che si estende sotto la regione del Weinland Zurighese. Nel 2002 \u00e8 stato presentato alle autorit\u00e0 nazionali il piano di fattibilit\u00e0 per la costruzione del deposito in quell'area, senza indicazioni precise sul sito, piano poi approvato nel corso del 2006 dal Consiglio federale. Il sito specifico sar\u00e0 scelto in seguito.\nQuantitativi e pericolosit\u00e0.\nSecondo l'INSC, la quantit\u00e0 di rifiuti radioattivi prodotti annualmente dall'industria nucleare mondiale ammonta, in termini di volume teorico, a 200.000\u00a0m\u00b3 di Medium and Intermediate Level Waste (MILW) e 10\u00a0000\u00a0m\u00b3 di High Level Waste (HLW). Questi ultimi, che sono i pi\u00f9 radiotossici, prodotti annualmente in tutto il mondo occupano il volume di un campo di pallacanestro (30\u00a0m \u00d7 30\u00a0m \u00d7 11\u00a0m). Dati i piccoli volumi in gioco, la maggior parte dei 34 Paesi con impianti nucleari di potenza ha per ora adottato la soluzione del deposito dei rifiuti presso gli impianti stessi in attesa di soluzioni pi\u00f9 durature. Alcuni Paesi hanno in costruzione depositi geologici sotterranei (Finlandia, Olkiluoto, gestito da Posiva Oy), altri paesi hanno viceversa abbandonato i loro progetti (ad esempio gli USA con Yucca Mountain, Nevada, che avrebbe dovuto essere gestito dal DOE, governativo).\nTali volumi teorici di materiale non possono essere \"impacchettati\" realmente in spazi del medesimo volume, ma devono essere \"diluiti\" in spazi pi\u00f9 ampi soprattutto a causa del calore di decadimento dei rifiuti, della matrice in cui queste vengono incorporate per stabilizzarle, nonch\u00e9 delle barriere tecnologiche necessarie a contenerle (i contenitori, detti \"cask\"). Per tali ragioni i volumi reali sono maggiori di quelli teorici del materiale radioattivo in senso stretto. Nel caso del combustibile ritrattato, le 30 tonnellate annue scaricate dal reattore, producono 60\u00a0m\u00b3 di concentrato liquido ad alta attivit\u00e0, pari a circa 130 milioni di Curie. Con i processi sviluppati per solidificare la soluzione, il volume dei rifiuti ad alta attivit\u00e0 si riduce a 4\u00a0m\u00b3, corrispondenti a circa 8 tonnellate, che equivalgono a 28\u00a0m\u00b3, una volta posizionati nel canister."}
{"id": "1157561", "revid": "767487", "url": "https://it.wikipedia.org/wiki?curid=1157561", "title": "Rapha\u00ebl Confiant", "text": "Compie studi superiori all\"'Universit\u00e9 d'Aix-en-Provence\". Militante della causa creola fin dagli anni 1970, partecipa con Jean Bernab\u00e9 e Patrick Chamoiseau alla creazione del movimento letterario della Cr\u00e9olit\u00e9.\nScrittore riconosciuto sia in creolo delle Antille che in francese, scrive in entrambe le lingue. Attualmente \u00e8 professore all'Universit\u00e9 des Antilles et de la Guyane."}
{"id": "1157563", "revid": "1121152", "url": "https://it.wikipedia.org/wiki?curid=1157563", "title": "U Saw", "text": "Fu famoso per avere organizzato l'assassinio del rivale politico Aung San, eroe nazionale della Birmania che tratt\u00f2 con gli inglesi l'indipendenza del proprio paese.\nNonostante non fosse laureato, U Saw era avvocato e difese Saya Tin, ex-monaco, che aveva guidato la rivolta dei contadini di Galon (1930-1932). Ci\u00f2 gli fece guadagnare l'appellativo di Galon U Saw. Nel 1935 acquist\u00f2 il giornale \"Thuriya\" (\"sole\", in lingua birmana) al fine di usare la stampa per la propaganda politica. Durante la Seconda guerra mondiale aiut\u00f2 l'invasione giapponese della Birmania e per questo fu esiliato per 4 anni in Uganda.\nIl 19 luglio 1947, una gang armata di paramilitari irruppe nel segretariato di Rangoon durante un incontro del Consiglio Esecutivo (il governo provvisorio creato dagli inglesi in vista del trasferimento dei poteri) e assassin\u00f2 Aung San, sei dei suoi ministri, un segretario e una guardia del corpo. U Saw fu condannato a morte per il crimine e quindi impiccato l'8 maggio dell'anno seguente."}
{"id": "1157568", "revid": "2005689", "url": "https://it.wikipedia.org/wiki?curid=1157568", "title": "Schlutzkrapfen", "text": "Gli Schlutzkrapfen (conosciuti anche come \"Schlickkrapfen\", \"Schlierkrapfen\" o \"Schlipfkrapfen\") o traducibili in italiano come mezzelune, sono dei ravioli/agnolotti ripieni di spinaci e ricotta tipici della Val Pusteria, diffuso in tutta la regione del Tirolo. Sono molto simili ai pierogi polacchi. Nelle valli ladine sono ripieni di patate e rape rosse, e sono conosciuti come \"crafuncins,\" \"cajinc\u00ec,\" \"casonz\u00ec\" o \"casunziei\". \nEtimologia.\nIl verbo \"schluzen\" tradotto dalla lingua tedesca, si traduce in \"scivolare\". Ci\u00f2 deriva dal fatto che questa specialit\u00e0 si mangia lasciando scivolare i ravioli in bocca.\nIngredienti.\n\"Ricetta per 4 persone\"\nPasta:\nRipieno:"}
{"id": "1157579", "revid": "320578", "url": "https://it.wikipedia.org/wiki?curid=1157579", "title": "Zolla tettonica", "text": ""}
{"id": "1157586", "revid": "125703014", "url": "https://it.wikipedia.org/wiki?curid=1157586", "title": "Domenico Pozzovivo", "text": "Carriera.\nGli esordi e i successi tra gli Under-23.\nComincia a gareggiare nel ciclismo nella categoria Giovanissimi, con il GS Melidoro. Durante l'infanzia pratica diverse attivit\u00e0 sportive e si dedica allo studio della musica classica seguendo lezioni di pianoforte, prima di dedicarsi esclusivamente alle due ruote all'et\u00e0 di sedici anni e partecipare alle competizioni per allievi con il GS Marangiolo di Taranto. Dopo aver concluso il Liceo scientifico con il massimo dei voti, si trasferisce in Piemonte per gareggiare tra gli juniores con il Pedale Chierese.\nNel 2001 fa il suo debutto nella categoria dilettanti Under-23 con la maglia della Zoccorinese-Vellutex, formazione toscano-brianzola diretta da Olivano Locatelli e capitanata da un giovane Jaroslav Popovy\u010d. Nel 2004 passa quindi tra le file della societ\u00e0 trevigiana Zalf-D\u00e9sir\u00e9e-Fior: \u00e8 in questa stagione che ottiene i migliori risultati da Under-23, tra cui la vittoria in una tappa del Giro della Regione Friuli Venezia Giulia, il secondo posto al Giro della Valle d'Aosta e il quarto nella prova in linea Under-23 dei campionati del mondo di Verona.\n2005-2008: i primi anni di professionismo.\nGrazie alle vittorie conseguite nelle categorie precedenti, passa professionista nel 2005 con la Ceramica Panaria-Navigare. Quell'anno si classifica quinto al Giro dell'Appennino, poi viene selezionato anche per il Giro d'Italia ma \u00e8 costretto al ritiro per una caduta quando, all'et\u00e0 di 23 anni ed al suo esordio, \u00e8 gi\u00e0 tra i primi 20 in classifica generale. Anche il suo 2006 non \u00e8 fortunato: il ciclista lucano \u00e8 infatti costretto ad un nuovo periodo di stop forzato a causa di una nuova caduta, questa volta al Giro del Trentino, nella quale riporta fratture alle costole. Nel 2007, anche grazie al terzo posto nella Settimana Ciclistica Lombarda, si guadagna la chiamata per il Giro d'Italia. Nonostante la giovane et\u00e0, disputa nuovamente una buona corsa in appoggio al compagno di squadra Emanuele Sella e giunge al traguardo finale di Milano in diciassettesima posizione (miglior piazzamento di tappa il 14\u00ba posto nella frazione di Brian\u00e7on).\nL'anno dopo resta nell'entourage di Bruno e Roberto Reverberi, alla CSF Group-Navigare. In aprile chiude al terzo posto il Giro del Trentino; in maggio \u00e8 in evidenza al Giro d'Italia: cerca infatti pi\u00f9 volte di staccare i migliori, e ci riesce nella quindicesima frazione, conclusasi in vetta al Passo Fedaia, dove coglie un secondo posto dietro al compagno di squadra Emanuele Sella. Si difende bene nelle successive tappe e termina il Giro al nono posto. Tali risultati che lo fanno entrare nella storia come primo ciclista della Basilicata a prendere parte alla \"Corsa Rosa\" e successivamente nel 2015 primo lucano a disputare il Tour de France.\n2009-2012: le vittorie con la CSF/Colnago.\nNella primavera del 2009 ottiene il primo successo da professionista, vincendo la tappa di Flero alla Settimana Ciclistica Lombarda. Consegue anche numerosi piazzamenti nelle gare a tappe e in linea italiane: \u00e8 infatti sesto nella Settimana Coppi e Bartali, quinto al Giro del Trentino, terzo al Brixia Tour, settimo al Trofeo Melinda e sesto alla Coppa Sabatini. Non partecipa per\u00f2 al Giro d'Italia, la sua squadra infatti non viene invitata.\nNell'aprile del 2010 consegue la laurea in economia aziendale presso l'Universit\u00e0 Telematica Marconi di Roma; disputa quindi un buon Giro del Trentino, vincendo la quarta tappa, mentre al Giro dell'Appennino transita per primo sul Passo della Bocchetta e si piazza secondo all'arrivo dietro al croato Robert Ki\u0161erlovski. \u00c8 quindi gran protagonista al Brixia Tour: vince due tappe con arrivo in salita, veste per quattro giorni la maglia di \"leader\" e si aggiudica la classifica generale della corsa. Nel finale di stagione si piazza quarto al Trofeo Matteotti, secondo alla Tre Valli Varesine e al Giro di Romagna, settimo alla Gran Piemonte.\nNel 2011 \u00e8 quarto al Giro del Trentino, sesto al Giro di Toscana e quinto ai campionati italiani, mentre al Giro d'Italia si ritira. In luglio \u00e8 di nuovo al via del Brixia Tour, riesce a bissare il successo dell'anno prima sul Passo Maniva ma deve accontentarsi del secondo posto in classifica, a due minuti da Fortunato Baliani. Tra estate e autunno ottiene altri piazzamenti: secondo, come nel 2010, alla Tre Valli Varesine, terzo al Trofeo Melinda, sesto nella \"Classica delle foglie morte\", il Giro di Lombardia.\nNella stagione 2012 trionfa al Giro del Trentino: decisiva \u00e8 la vittoria in solitaria nella terza tappa, quella con l'arrivo in salita di Punta Veleno. Il 13 maggio vince per la prima volta una tappa al Giro d'Italia, l'ottava, quella con arrivo in salita a Lago Laceno: concluder\u00e0 quella \"Corsa rosa\" all'ottavo posto. In giugno si aggiudica una frazione al Giro di Slovenia, classificandosi secondo nella graduatoria generale, mentre nel finale di stagione ottiene alcuni piazzamenti nei primi dieci in classiche del calendario italiano.\n2013-2017: gli anni all'AG2R La Mondiale.\nNel 2013 lascia la squadra di Reverberi e passa tra le file della formazione World Tour francese AG2R La Mondiale. Nella stessa stagione ottiene il decimo posto al Giro d'Italia e, a seguire, il sesto posto alla Vuelta a Espa\u00f1a con un distacco di 8 minuti dal vincitore Chris Horner. Durante l'anno continua a figurare nelle top ten, classificandosi anche settimo al Tour de Pologne e quarto alla Milano-Torino.\nNel 2014 si piazza secondo al Giro del Trentino, preceduto dal solo Cadel Evans, e quinto nella prestigiosa Liegi-Bastogne-Liegi, dopo aver tentato l'attacco nel finale insieme a Giampaolo Caruso. Al successivo Giro d'Italia ottiene il terzo posto nella tappa di Sestola preceduto soltanto dagli uomini in fuga. Riesce a distinguersi sempre, concludendo la corsa al prestigioso quinto posto della classifica generale, a 6'32\" dal vincitore Nairo Quintana.\nNel 2015, durante la terza tappa del Giro d'Italia, da Rapallo a Sestri Levante, cade mentre affronta una discesa impegnativa, rimanendo a terra immobile. Trasportato in elicottero al pronto soccorso del San Martino di Genova, subisce 27 punti di sutura al volto restando in terapia semi-intensiva per un giorno per poi essere dimesso l'indomani. Nello stesso anno, dopo essersi iscritto alla facolt\u00e0 di Scienze delle attivit\u00e0 Motorie e sportive per conseguire la seconda laurea, si sposa con la fidanzata Valentina presso la Basilica di Cassano all'Ionio in Calabria.\nNel 2017 si classifica terzo al Tour of the Alps e sesto al Giro d'Italia, grazie anche a quattro piazzamenti \"Top 5\" nell'ultima settimana di corsa. Il 15 giugno ottiene la prima vittoria stagionale, nella frazione in salita di La Punt al Giro di Svizzera, trionfando in solitaria; grazie al successo veste per un giorno anche la maglia di \"leader\" della corsa elvetica, che concluder\u00e0 al quarto posto assoluto. In agosto firma quindi un contratto biennale con il team Bahrain-Merida, squadra World Tour capitanata da Vincenzo Nibali, valido a partire dal 2018. In ottobre eguaglia infine il proprio miglior piazzamento al Giro di Lombardia, tagliando il traguardo in sesta posizione.\n2018-2019: il biennio alla Bahrain e l'incidente.\nNel training camp svolto in Croazia nel dicembre 2017 il team Bahrain-Merida svela i piani dei suoi corridori per la stagione 2018: Pozzovivo \u00e8 designato capitano al 101\u00ba Giro d'Italia e luogotenente di Vincenzo Nibali al Tour de France. Prende il via per l'inizio di stagione al Tour Down Under, piazzandosi sin dalle prime tappe nella \"top ten\". Successivamente, partecipa alla \"Corsa rosa\" con i gradi di capitano: durante la prova riesce sin dalle prime tappe a contendere il podio, occupando il terzo posto della classifica generale fino alla 19\u00aa tappa, con arrivo a Bardonecchia, quando un calo di forma lo costringe al quinto posto nella generale finale, primo degli italiani.\nDopo il Giro d'Italia, riesce a salire sul podio ai campionati italiani di Darfo Boario Terme, in terza posizione dopo aver aiutato il suo compagno di squadra Giovanni Visconti, secondo all'arrivo. A luglio prende il via alla \"Grande Boucle\" come gregario di Nibali, il quale \u00e8 per\u00f2 costretto al ritiro per un infortunio. Pozzovivo si vede dunque costretto a un cambio di strategia e va pi\u00f9 volte in fuga: riesce cos\u00ec a recuperare minuti nella classifica generale e a chiudere la corsa al diciottesimo posto, ancora primo italiano. A fine stagione \u00e8 ottavo al Giro di Lombardia; grazie alla costanza di risultato, trionfa anche nella classifica della Ciclismo Cup, mettendo a referto, oltre al podio tricolore, il secondo posto al Tour of the Alps, il terzo al Giro della Toscana, il settimo alla Milano-Torino e il nono al Giro dell'Emilia. I risultati gli valgono anche la prima convocazione in Nazionale per la prova in linea dei mondiali di Innsbruck, che porta al termine al 21\u00ba posto.\nInizia il 2019 al Tour Down Under, ed \u00e8 poi secondo nella classifica generale del Tour of Oman, alle spalle del solo Aleksej Lucenko. In maggio al Giro d'Italia \u00e8 nuovamente gregario di Nibali, secondo classificato, piazzandosi al diciannovesimo posto della generale, mentre al seguente Giro di Svizzera \u00e8 settimo assoluto dopo il secondo posto nella frazione alpina con arrivo al Passo del San Gottardo. \u00c8 poi, il 9 agosto, dodicesimo al Tour de Pologne.\nIl 12 agosto 2019, durante un allenamento per le strade del cosentino in preparazione alla Vuelta a Espa\u00f1a, viene investito frontalmente da un'auto che invade la sua corsia di marcia. Gli esiti per Pozzovivo sono rovinosi: fratture a un braccio in pi\u00f9 parti, una gamba, una mano e diverse costole, oltre a pneumotorace e versamento epatico. Dopo i primi soccorsi presso l'ospedale civile Annunziata di Cosenza, in cui la sua condizione viene stabilizzata, viene immediatamente rimpatriato in Svizzera in aeroambulanza. Subisce otto interventi chirurgici per scongiurare l'ipotesi di protesi all'arto, e conclude anzitempo la propria stagione.\n2020-2021: il biennio in NTT Pro Cycling/Qhubeka.\nNon trovando pi\u00f9 spazio nella Bahrain-Merida mentre sta recuperando la forma dopo l'incidente, negli ultimi giorni del 2019 trova un accordo con la formazione sudafricana NTT Pro Cycling. Torna alle gare nel febbraio 2020, disputando il Tour de la Provence e poco dopo il UAE Tour: in entrambe le prove \u00e8 quattordicesimo, primo della sua squadra. Dopo il lungo stop per la pandemia di COVID-19, corre il Tour de France (si ritira prima della decima tappa per i postumi di una caduta) e quindi il Giro d'Italia, nel quale si piazza undicesimo nella generale dopo aver raggiunto temporaneamente, per alcune frazioni, il quarto posto in classifica.\nNel 2021, con la nuova maglia Qhubeka-Assos (ex NTT), corre UAE Tour, Tirreno-Adriatico e Tour of the Alps in preparazione al Giro d'Italia, gara nella quale \u00e8 per\u00f2 costretto al ritiro a causa di una caduta rimediata nella sesta tappa. In giugno conclude sesto al Giro di Svizzera, mentre in agosto \u00e8 secondo nella tappa della Vuelta a Burgos con ascesa al Pic\u00f3n Blanco, dovendo per\u00f2 ritirarsi prima dell'ultima frazione. A fine stagione, con la chiusura del team Qhubeka, rimane senza contratto."}
{"id": "1157588", "revid": "1005847", "url": "https://it.wikipedia.org/wiki?curid=1157588", "title": "Referendum in Ucraina del 2000", "text": "Nel 2000 in Ucraina si \u00e8 tenuto un referendum (in ucraino: \u0412\u0441\u0435\u0443\u043a\u0440\u0430\u0457\u043d\u0441\u044c\u043a\u0438\u0439 \u0440\u0435\u0444\u0435\u0440\u0435\u043d\u0434\u0443\u043c 16 \u043a\u0432\u0456\u0442\u043d\u044f 2000 \u0440\u043e\u043a\u0443), svoltosi il 16 aprile, per deliberare la riforma del sistema governativo dell'Ucraina. Il processo fu promosso dal Presidente Ku\u010dma e fu organizzato dalla Commissione Elettorale Centrale dell'Ucraina, sulla base dell'iniziativa popolare rappresentata da gruppi di attivisti operanti nella nazione.\nSi ritiene comunque che l'iniziativa del referendum sia giunta da coloro che frequentavano i circoli di Ku\u010dma, per preservare la propria influenza e per impedire a Viktor Ju\u0161\u010denko di vincere le successive elezioni presidenziali. Le basi legali e le circostanze del referendum sono state largamente discusse dall'opposizione ucraina.\nFormalmente, con il referendum furono poste quattro domande:\nLa maggioranza dei cittadini vot\u00f2 \"S\u00ec\" a tutte e quattro le domande."}
{"id": "1157601", "revid": "1573940", "url": "https://it.wikipedia.org/wiki?curid=1157601", "title": "Mundia elpenor", "text": "Il rallo di Ascensione (Mundia elpenor ), unica specie del genere Mundia , era un uccello della famiglia dei Rallidi originario dell'isola omonima.\nDistribuzione e habitat.\nAscensione \u00e8 un'isola sterile e desolata, che \u00e8 stata scoperta dai portoghesi nel 1501. Sembra che non sia mai stata ricoperta da foreste; nel 1656 il viaggiatore Peter Mundy trov\u00f2 solamente giunchi e piante erbacee, ma avvist\u00f2 molte capre, che erano state probabilmente introdotte dai portoghesi che scoprirono l'isola. Nel 1754 sull'isola furono trovati anche moltissimi ratti; Osbeck ritenne che essi fossero giunti sull'isola aggrappati ai relitti della nave di William Dampier, la \"Roebuck\", nel 1701, ma \u00e8 probabile che fossero arrivati gi\u00e0 in precedenza.\nEstinzione.\nLa fauna e la flora di Ascensione sono molto povere, e sorprende che delle specie di uccelli terricoli siano riuscite a prosperare in un habitat simile, ma certamente l'isola ospit\u00f2 in passato un rallo e una nitticora, entrambi endemici. Mundy giunse ad Ascensione il 7 giugno del 1656, e rilasci\u00f2 l'unica descrizione giunta fino a noi del rallo di Ascensione:\nResti sufossili del rallo sono stati trovati nelle fumarole situate in una desolata distesa di lava solidificata, dove antichi camini vulcanici hanno creato una serie di caverne sotterranee. In queste caverne \u00e8 stato trovato un gran numero di ossa, appartenenti perlopi\u00f9 a uccelli marini, ma anche al rallo; probabilmente questi esemplari erano accidentalmente caduti qua dentro e non sono pi\u00f9 stati in grado di risalire fuori.\nIl rallo di Ascensione era un Rallide di medie dimensioni, incapace di volare. Non sappiamo praticamente nulla della sua ecologia. Olson ha ipotizzato che fosse un animale necrofago che si aggirava nelle colonie degli uccelli marini nutrendosi delle loro uova e del cibo che i genitori lasciavano l\u00ec per i piccoli, e che potrebbe aver nidificato nelle piccole crepe sulle distese di lava solidificata, in modo simile a come fanno oggi i chioni (\"Chionis\" sp.). Il motivo della sua scomparsa non \u00e8 noto, ma \u00e8 probabile che sia dovuta all'introduzione dei ratti. I gatti giunsero sull'isola nel 1815; nel 1823 erano gi\u00e0 divenuti cos\u00ec numerosi da aver potuto virtualmente sterminare qualsiasi forma di uccello presente sull'isola. Tuttavia, \u00e8 probabile che all'epoca del loro arrivo il rallo fosse gi\u00e0 scomparso da tempo."}
{"id": "1157603", "revid": "697352", "url": "https://it.wikipedia.org/wiki?curid=1157603", "title": "Ascension", "text": ""}
{"id": "1157609", "revid": "1543377", "url": "https://it.wikipedia.org/wiki?curid=1157609", "title": "Street's Disciple", "text": "Street's Disciple \u00e8 il settimo album del rapper statunitense Nas, pubblicato il 30 novembre 2004 dalla Columbia. La copertina ritrae Nas in un adattamento dell\"'Ultima Cena\".\nIl doppio album \u00e8 un successo sia dal punto di vista della critica sia da quello commerciale, debuttando al quinto posto nella Billboard 200 e vendendo 232.000 copie nella prima settimana. Diviene il settimo disco di platino consecutivo per Nas, avendo raggiunto il milione di copie vendute certificate dalla RIAA negli Stati Uniti.\nIl disco.\nPrimo doppio album per Nas, che per l'occasione rispolvera tutti i suoi diversi alias, garantendo una gran variet\u00e0 di tematiche e stili. La cover dell'album \u00e8 un riadattamento dell'Ultima cena ed il rapper viene rappresentato come Cristo. I singoli dell'album sono \"Thief's Theme\", presente anche nel film \"The Departed\" di Martin Scorsese, \"Just a Moment\", realizzata con il rapper Quan, e \"Bridging the Gap\", una ballata rap/blues realizzata con il padre Olu Dara.\nRicezione.\n\"Street's Disciple\" \u00e8 stato pubblicato dalla Columbia Records il 30 novembre del 2004 e ha ricevuto il plauso universale della critica. Sul sito Metacritic, ottiene un rating di 80/100 basato su 16 recensioni. Robert Christgau recensisce positivamente l'album, e lo inserisce all'undicesimo posto tra i migliori album del 2004 nel suo sondaggio dei critici di Pazz &amp; Jop.\n\"Entertainment Weekly\" descrive l'album come \u00abnon cos\u00ec severo e grintoso come il debutto, [seppur] molto pi\u00f9 ambizioso nella portata e impavido nel suo approccio.\u00bb \"NME\" lo recensisce entusiasticamente: \u00ab[\u00e8] una delle pubblicazioni hip hop pi\u00f9 emozionanti non solo di quest'anno, ma della memoria recente.\u00bb La produzione riceve anche critiche negative a causa delle basi \u00abtrite e ritrite\u00bb secondo \"Rolling Stone\" \u00abche assicurano che l'album sia buono anche se impediscono che sia ottimo\u00bb. Tuttavia, \"Rolling Stone\" recensisce positivamente l'album, a differenza di \"Vibe\": \u00abqui Nas \u00e8 sul pilota automatico, sforna materiale uniformemente solido, ma non eccezionale.\u00bb\nJason Birchmeier per AllMusic gli assegna 3.5/5 stelle, scrivendo: \u00abNas beneficia di produzioni eccezionali, di uno stile rap incomparabile e di un retroscena interessante. [...] \"Street's Disciple\" \u00e8 un altro album chiave [...] un'ulteriore prova che Nas \u00e8 tornato in pista dopo essere caduto alla fine degli anni novanta con \"I Am...\" e \"Nastradamus\". Non \u00e8 un album perfetto \u2013 \u00e8 troppo indulgente per esserlo \u2013 e sarebbe stato pi\u00f9 forte come disco singolo.\u00bb\nNella sua prima settimana dopo l'uscita, \"Street's Disciple\" ha venduto 232.000 copie negli Stati Uniti debuttando al 5\u00ba posto nella Billboard 200. Il 18 novembre del 2005, l'album \u00e8 stato certificato dalla RIAA disco di platino per il milione di unit\u00e0 vendute, settimo album consecutivo di Nas a riuscire nell'impresa negli Stati Uniti. \"Bridging the Gap\" \u00e8 stato l'unico singolo ad avere un minimo successo commerciale, arrivando fino al 94\u00ba posto nella Hot 100."}
{"id": "1157610", "revid": "347132", "url": "https://it.wikipedia.org/wiki?curid=1157610", "title": "Federico Vanga", "text": "Biografia.\nNacque nel XII secolo da una famiglia nobile del ramo originario di Burgusio in Val Venosta. Il suffisso Vanga (von Wangen) deriva da Vanga, frazione del comune di Renon in cui il padre di Federico, Adelperone I, spost\u00f2 i suoi interessi economici.\nNel 1197 fu canonico di Augusta e successivamente divenne decano di Bressanone.\nIl 9 agosto 1207 fu nominato vescovo di Trento e il 18 novembre dello stesso anno fece il suo ingresso in cattedrale. Fu consacrato vescovo all'inizio del 1209.\nNei primi anni del suo mandato visit\u00f2 i territori del principato vescovile (in particolare la Val di Sole, la Val di Non e le Valli Giudicarie) e si trov\u00f2 a dover gestire una rivolta interna. Nel 1212 accompagn\u00f2 Federico II di Svevia in Germania in occasione della sua incoronazione a imperatore e il 16 febbraio 1213 venne nominato vicario imperiale.\nFond\u00f2 vari ospedali e conventi. Nel 1210 acquist\u00f2 un torre difensiva sulla sponda dell'Adige, che da lui prese il nome di Torre Vanga. Dai primi anni dell'Ottocento la costruzione fu adibita a prigione e le sue finestre quadrate risalgono a questo periodo. Diede anche inizio ai lavori per la costruzione del Duomo nel 1212 affidandoli all'architetto Adamo d'Arogno a cui \u00e8 intitolata la piazza a sud del Duomo stesso.\nA partire dal 1215 cur\u00f2 una raccolta di leggi e di antichi documenti trentini nota come \"Codex Vangianus\" all'interno del quale \u00e8 contenuto il codice minerario voluto da Vanga per la regolamentazione delle miniere argentifere del Monte Calisio. Promosse inoltre l'immigrazione di coloni teutonici, i cosiddetti Cimbri, nel Trentino orientale per dissodare il territorio e per l'impiego nelle miniere.\nPartito per la quinta crociata, mor\u00ec nel viaggio verso la Terra Santa il 6 novembre 1218, ad Accon dove fu sepolto nella chiesa dell'Ospedale dei Teutonici nei pressi dell'altare.\nViene ricordato con queste parole all'interno del Dittico Udalriciano, il catalogo dei vescovi trentini:"}
{"id": "1157611", "revid": "172319", "url": "https://it.wikipedia.org/wiki?curid=1157611", "title": "1000 Miglia Storica", "text": ""}
{"id": "1157614", "revid": "6392", "url": "https://it.wikipedia.org/wiki?curid=1157614", "title": "Die Hard 4 - Die Hardest", "text": ""}
{"id": "1157615", "revid": "473148", "url": "https://it.wikipedia.org/wiki?curid=1157615", "title": "Witold", "text": ""}
{"id": "1157617", "revid": "125593317", "url": "https://it.wikipedia.org/wiki?curid=1157617", "title": "Stade Malherbe Caen Calvados Basse-Normandie", "text": "Lo Stade Malherbe Caen Calvados Basse-Normandie, noto semplicemente come Caen, \u00e8 una societ\u00e0 calcistica francese con sede nella citt\u00e0 di Caen, capoluogo del dipartimento del Calvados e della regione della Normandia. Attualmente milita in Ligue 2, la seconda divisione del campionato francese.\nIl club, fondato nel 1913, \u00e8 presieduto da Olivier Pickeu.\nStoria.\nIl nome.\nLa dicitura \"Malherbe\" che compare nel nome della societ\u00e0 \u00e8 in onore di \"Fran\u00e7ois de Malherbe\", storica personalit\u00e0 della citt\u00e0 di Caen. Di famiglia nobile, egli fu il poeta di corte del re di Francia Enrico IV e continu\u00f2 a restare a corte anche dopo la morte di quest'ultimo, svolgendo pure la funzione di tesoriere di Francia.\nGli avvenimenti.\nLa societ\u00e0 nacque nel 1913 in seguito alla fusione tra l\"'Union Athl\u00e9tique du Lyc\u00e9e Malherbe\" e il \"Club Sportif Caennais\" mantenendo i colori rossobl\u00f9 di quest'ultimo. La fusione produsse subito un titolo nel campionato Bassa Normandia USFSA (1914), ma la squadra venne falcidiata dalle conseguenze della prima guerra mondiale, dove perirono tanti giocatori e dirigenti. Nel 1917 il club partecipa per la prima volta alla Coppa di Francia.\nIl 1934 vede la creazione del settore professionistico che per\u00f2 dura solamente 4 anni. Gli anni cinquanta sono ricordati soprattutto per le belle partite in Coppa di Francia durante le quali la squadra normanna si toglie alcune soddisfazioni contro gruppi pi\u00f9 blasonati. Segue un lungo periodo che vede stazionare i rossobl\u00f9 tra la seconda e la terza divisione senza grandi clamori.\nLa svolta avviene negli anni ottanta con l'arrivo di Pierre Mankowski che guida la squadra verso la fantastica promozione in seconda divisione del 1984 e ottiene i sedicesimi di finale in Coppa. La societ\u00e0 diviene professionistica nel 1985 consolidandosi nella serie cadetta fino al 1988, quando conquista la sua prima storica promozione nella massima serie. L'avventura in prima divisione \u00e8 subito difficile ma dura ben 7 stagioni con la punta massima del 5\u00ba posto in campionato nel 1992, dei quarti in Coppa di Francia e della partecipazione alla Coppa UEFA. Nel frattempo viene inaugurato il nuovo stadio \"Michel d'Ornano\" che prende il posto del vecchio \"Venoix\".\nDopo un'altra brevissima parentesi in prima divisione (1996-1997), il club resta in seconda divisione per sette anni risentendo delle ristrette risorse finanziarie. Nascono nuovi talenti come William Gallas, J\u00e9r\u00f4me Rothen, Mathieu Bodmer, ecc.\nLa stagione 2003-2004 parte con un basso profilo e decisamente male, ma termina con la terza promozione in Ligue 1. La successiva annata, che riporta i normanni nella serie cadetta nonostante i ben 42 punti totalizzati, vede il raggiungimento della finale di Coppa di Lega, persa 2-1 contro lo Strasburgo. Il purgatorio finisce due anni dopo nel 2007, con il ritorno in Ligue 1 per la quarta volta.\nNella Ligue 2 2009-2010 il Caen viene promosso nel massimo campionato francese classificandosi come primo. Dopo due anni di permanenza in Ligue 1 il Caen ritorna in seconda divisione classificandosi 18\u00aa nella stagione 2011-12. Dopo la stagione 2012-2013 che si era conclusa con un quarto posto ad un passo dalla promozione, il Caen si presenta molto in forma all'apertura della stagione 2013-2014 vincendo tutte e prime le tre partite di campionato e pareggiando la quarta; risulta anche essere la squadra pi\u00f9 prolifica sotto rete, realizzando nove gol nelle prime quattro giornate. Alla fine della stagione il Caen torna in Ligue 1, essendosi piazzato terzo con 64 punti, a -1 dal secondo posto occupato dal e a +3 sul .\nNella stagione di 2014-2015 la squadra mette a segno due grandi colpi: nel mese di febbraio trionfa in casa dell\u2019Olympique Marsiglia per 3-2 dopo che al 70\u00ba minuto era sotto di due reti. Qualche giornata pi\u00f9 tardi pareggia per 2-2 in casa del PSG con due gol arrivati ben oltre il 90\u00ba minuto.\nL'annata 2015-2016 \u00e8 la migliore della storia recente del club, dato che si conclude ad un passo dalla zona europea, con un ottimo 7\u00ba posto. Tuttavia le stagioni seguenti (2016-2017 e 2017-2018) si rivelano molto difficili, con la salvezza conquistata solo all\u2019ultima giornata in entrambi i casi. Anche la stagione 2018-2019 vede il club stazionare in piena zona retrocessione per quasi tutta la durata del campionato, con la squadra che si gioca, nuovamente, la permanenza nella massima serie all\u2019ultima giornata; tuttavia il Caen, che occupa la 18\u00aa posizione (valida per lo spareggio contro la vincente dei play-off di Ligue 2), perde l\u2019ultima occasione contro il per 1-0 ed il , vincente per 2-1 contro il , condanna il club della Normandia alla retrocessione in Ligue 2.\nNel 2020 il produttore audio televisivo Pierre-Antoine Capton, insieme al fondo americano Oaktree, rileva la totalit\u00e0 delle azioni del Caen.\nStadio.\nLo stadio dove lo Stade Malherbe de Caen gioca le proprie partite \u00e8 il \"Michel d'Ornano\", in ricordo di un politico francese.\nTerminato di costruire nel 1993 in coincidenza con gli 80 anni dalla nascita della societ\u00e0, ha sostituito il vecchio impianto \"Venoix\" che non soddisfaceva pi\u00f9 le norme della Federazione di calcio francese cos\u00ec come le esigenze del club.\nModerno, con le tribune a ridosso del terreno di gioco, il nuovo impianto pu\u00f2 ospitare 21.500 spettatori ed \u00e8 costato poco pi\u00f9 di 20 milioni di euro.\nIl record di affluenza (20 972 spettatori) si \u00e8 avuto per la sfida contro l'Olympique Marsiglia del 2004.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019.\nOrganico.\nRosa 2021-2022.\n\"Aggiornata al 3 gennaio 2022.\"\nRosa 2020-2021.\n\"Aggiornata al 3 febbraio 2021.\"\nRosa 2019-2020.\n\"Aggiornata al 24 ottobre 2019.\""}
{"id": "1157620", "revid": "2519", "url": "https://it.wikipedia.org/wiki?curid=1157620", "title": "Parco naturale delle Lame del Sesia", "text": "Il parco naturale delle Lame del Sesia \u00e8 un'area naturale protetta che si trova in Piemonte, lungo le sponde del fiume Sesia, interessa la provincia di Vercelli con i comuni di Greggio, Albano Vercellese e Oldenico, situati sulla destra orografica, ed il comune di Villata sulla riva sinistra. In provincia di Novara il parco si estende anche nel comune di San Nazzaro Sesia.\nStoria.\n\u00c8 stato istituito nel 1978 dalla regione Piemonte e comprendeva originariamente soltanto le Lame del Sesia (circa 845 ettari), l'Isolone di Oldenico e la Garzaia di Villarboit; \u00e8 stato ampliato nel 1984 con la Palude di Casalbeltrame e poi ancora nel 1990 con la Garzaia di Carisio. Ha una superficie di circa 1200 ettari e un'altitudine compresa tra 136 e 160 metri s.l.m.\n\u00c8 gemellato con la riserve des Cascades de Banfora.\nTerritorio.\nLame del Sesia.\nIl parco venne istituito con l'obiettivo di tutelare alcuni particolari ambienti dai quali prende il nome, detti \"lame\". Sono formazioni paludose generate dal fiume Sesia, che, quando \u00e8 soggetto a piene improvvise, abbandona spesso il proprio corso, scegliendone un altro. I meandri abbandonati, nei quali ristagna l'acqua, vengono letteralmente colonizzati dalla flora palustre dando origine alle cosiddette \"lame\". Questo ambiente ospita una fauna molteplice, in particolare uccelli, tra i quali il germano reale, il martin pescatore ed il porciglione, oltre a alzavole, codoni, mestoloni, morette e moriglioni. Si possono anche osservare anche dei rettili, quali la ormai rarissima testuggine d'acqua. \nLa flora comprende carpini, frassini, olmi, querce, robinie e salici.\nIsolone di Oldenico.\nAl fine di proteggere gli aironi \u00e8 stata istituita la riserva naturale speciale dell'Isolone di Oldenico, di 55 ettari, che ospita una consistente \"garzaia\", dove nidificano ogni anno 1.500 coppie, tra nitticore, garzette, aironi cenerini e sgarze ciuffetto. Successivamente alla sua istituzione hanno iniziato a nidificare anche i cormorani, circa 30 coppie, i mignattai, le spatole, gli aironi guardabuoi e, dal 1989, l'ibis sacro, rendendo quest'area uno dei pi\u00f9 importanti santuari ornitologici italiani.\nLe specie arboree presenti sono principalmente pioppi ed olmi.\nGarzaia di Villarboit.\nArea di 10 ettari, \u00e8 zona di nidificazione di garzette, nitticore e sgarze ciuffetto.\nPalude di Casalbeltrame.\nCostituisce un tipico esempio di palude padana, si sviluppa su una superficie di circa 250 ettari. Vi nidificano parecchie specie di uccelli acquatici stanziali e rappresenta anche una stazione per specie migratorie che transitano tra il Ticino ed il Sesia.\nL'oasi \u00e8 un paradiso per il birdwatching tanto da essere stata nominata, nel 2010, oasi pi\u00f9 bella d'Italia alla Fiera internazionale del birdwatching.\nGarzaia di Carisio.\nLa riserva si estende su una novantina di ettari a cavallo del torrente Elvo e vi sono state censite pi\u00f9 di trenta specie di uccelli, la maggior parte delle quali nidificano in loco. Importante anche la presenza di anfibi e di numerose specie di odonati.\nComuni.\nIl parco comprende i seguenti comuni della provincia di Vercelli:\ne i seguenti comuni della provincia di Novara:\nFlora.\nNel parco sono protetti gli ultimi lembi di fustaia planiziale di farnia \"(quercus robur)\", che crescendo assieme al frassino, all'olmo, al carpino, ad un sottobosco di noccioli, al biancospino, agli evonimi, ai ligustri, con salici ed ontani nell zone maggiormente umide, formava il tipico bosco che ricopriva un tempo la Pianura Padana, prima che la risicoltura intensiva lo relegasse a pochi esempi posizionati per la maggioranza lungo i fiumi.\nFauna.\nDa rilevare la presenza dell'ibis sacro \"(Threskiornis aethiopicus)\" che qui ha nidificato per la prima volta nel 1989. Altri uccelli comuni sono l'airone cenerino \"(Ardea cinerea)\", la garzetta \"(Egretta garzetta)\", la sterna \"(Sterna hirundo)\", il cormorano \"(Phalacrocorax carbo)\", il corriere piccolo \"(Charadrius dubius)\". &lt;br&gt;\nNei boschi vi si ritrova il tasso (Meles meles), lo scoiattolo (Sciurus vulgaris), la volpe (Vulpes vulpes), il ghiro (Glis glis), il riccio (Erinaceus europaeus); tra gli uccelli la ghiandaia (Garrulus glandarius), il picchio rosso maggiore (Picoides major), il pettirosso (Erithacus rubecula), e lo scricciolo (Troglodytes troglodytes).\nAttivit\u00e0.\nL'ente parco organizza visite guidate, corsi di specializzazione sui temi riguardanti le scienze naturali e la conservazione dell'ambiente. Nel parco sono indicati percorsi didattici, mentre in sede si possono osservare filmati naturalistici in una sala di proiezione e un museo presso il quale \u00e8 a disposizione un noleggio di biciclette da guidare durante la visita."}
{"id": "1157625", "revid": "547034", "url": "https://it.wikipedia.org/wiki?curid=1157625", "title": "Blues in 12 misure", "text": "Il blues in 12 misure \u00e8 la tipica struttura metrica della musica blues, articolata appunto su 12 misure invece che sulle otto tipiche della musica classica ma anche della moderna musica rock e pop. Armonicamente presenta una tipica progressione tonica-sottodominante-dominante, distribuite sulle dodici misure in modo da rispecchiare la struttura del canto: domanda nelle prime 4 misure, risposta nelle successive 4 e conclusione nelle ultime.\nLo schema dei gradi degli accordi \u00e8 il seguente:\nAd esempio nel caso di un blues in Fa si ha:\nEsiste anche una forma blues in modo minore che \u00e8 abbastanza diffusa soprattutto nel jazz caratterizzata dall'uso di accordi minori.\nLa struttura a 12 misure nel jazz.\nNella met\u00e0 del secolo scorso i musicisti jazz (e in particolare Charlie Parker) hanno rivisitato la forma del blues, partendo dalla sua essenzialit\u00e0 armonica e avvicinandolo al linguaggio del bebop.\nLa struttura armonica base del blues diviene la seguente:\nSi noti l'introduzione di due sequenze ii-V-I(dom) e ii-V nelle ultime quattro battute, che variano la successione armonica continuando tuttavia a sottolineare la tonalit\u00e0 (Fa in questo caso) della forma.\nSu tale successione di base vengono poi praticati i numerosi artifici armonici che caratterizzano la musica jazz (sostituzioni, introduzione di ponti modulanti II-V-I, turn around). Fra queste, la pi\u00f9 famosa e citata \u00e8 la forma introdotta da Charlie Parker nel suo brano \"\"Blues for Alice\", forma nota come \"Bird's blues\"\" dal soprannome di Parker (Bird).\nSu questa forma si sono poi innestate altre semplificazioni e variazioni; eccone un esempio:\nVarianti.\nNel jazz come nel rock, la struttura base della forma blues \u00e8 stata in pi\u00f9 occasioni modificata, ad esempio allungandola a 24 o 16 battute, ottenendo, con l'inserimento di passaggi armonici addizionali (ad esempio pedali o modulazioni) varie forme allungate (a volte dette \"long meter\").\nEsempi di blues in 12 misure.\nLe progressioni di blues in 12 misure sono alla base di migliaia di canzoni, non solo blues. La maggior parte delle composizioni boogie-woogie sono blues in 12 misure, come molte delle prime canzoni rock. Noti esempi di blues in 12 misure sono:"}
{"id": "1157626", "revid": "473148", "url": "https://it.wikipedia.org/wiki?curid=1157626", "title": "Vytautas", "text": ""}
{"id": "1157637", "revid": "35813", "url": "https://it.wikipedia.org/wiki?curid=1157637", "title": "Mozart", "text": ""}
{"id": "1157638", "revid": "92723", "url": "https://it.wikipedia.org/wiki?curid=1157638", "title": "Ronny Ostwald", "text": "Biografia.\nInizi\u00f2 la sua carriera sportiva giocando a calcio, prima di dedicarsi all'atletica leggera all'et\u00e0 di 25 anni. Il suo primo appuntamento importante furono i Giochi olimpici di Sydney 2000, quando fu eliminato nei turni preliminari delle gare singole.\nNel 2002, ai campionati europei di Monaco di Baviera, fu quarto nella staffetta, dietro a Gran Bretagna, Ucraina e Polonia, ma - grazie alla squalifica poi comminata a Dwain Chambers per doping - vinse il bronzo come primo componente di una squadra composta anche da Marc Blume, Alexander Kosenkow e Christian Schacht.\nOttenne le semifinali nella staffetta sia ai mondiali di Parigi del 2003 ed alle Olimpiadi di Atene del 2004. Nel 2006, ai campionati europei di G\u00f6teborg, si qualific\u00f2 per la finale dei 100 metri piani, ma fu ultimo; nella staffetta non and\u00f2 oltre il quinto posto.\nPrimati personali: 10\"24 sui 100, 20\"84 sui 200."}
{"id": "1157640", "revid": "70090", "url": "https://it.wikipedia.org/wiki?curid=1157640", "title": "Mozilla foundation", "text": ""}
{"id": "1157641", "revid": "1305772", "url": "https://it.wikipedia.org/wiki?curid=1157641", "title": "Citt\u00e0 di Palermo", "text": ""}
{"id": "1157647", "revid": "1149807", "url": "https://it.wikipedia.org/wiki?curid=1157647", "title": "Power Stone", "text": " \u00e8 un videogioco arcade picchiaduro 3D creato da Capcom. \"Power Stone\" usc\u00ec nelle sale giochi sulla scheda Sega NAOMI e fu convertito successivamente per il Sega Dreamcast. Il videogioco ebbe un seguito, \"Power Stone 2\", e ne fu tratta anche una serie animata, \"Power Stone\". Nel febbraio 2006, Capcom ha prodotto una conversione della versione Dreamcast per PlayStation Portable con alcune migliorie. Il \"Power Stone\" originale include ad esempio i quattro nuovi personaggi di \"Power Stone 2\". \"Power Stone Collection\" \u00e8 uscito per la PlayStation Portable con le versioni per Dreamcast di entrambi i giochi su un unico UMD nel 2006.\nModalit\u00e0 di gioco.\nLo scopo del gioco \u00e8 quello di battere gli altri avversari, uno ad uno, in vari luoghi. Il combattimento \u00e8 in vero 3D e include la possibilit\u00e0 di utilizzare attacchi speciali e di far uso di oggetti come tavoli, sedie, massi, bombe ed altri come armi. Durante la battaglia, le \"Power Stones\", rappresentate da gemme di colori differenti appariranno nell'arena. Se un personaggio colleziona tre Power Stones, si trasformer\u00e0 in una versione pi\u00f9 potente di se stesso e potr\u00e0 quindi sferrare attacchi speciali. Ogni match continua fino a che la barra vitale di uno dei due personaggi si esaurisce.\nPersonaggi.\n\"Power Stone\" permette di scegliere tra 10 personaggi:\nLuoghi.\nLe localit\u00e0 dove si svolgono gli incontri sono basate su luoghi realmente esistenti:\nAnime e manga.\nDal videogioco \u00e8 stato tratto un adattamento anime prodotto dallo studio Pierrot, trasmesso in Giappone su TBS dal 3 aprile al 25 settembre 1999. In Italia \u00e8 andato in onda per la prima volta su Italia Teen Television dal 9 febbraio al 5 marzo 2004 ed in seguito anche in chiaro su Italia 1 dal 21 giugno dello stesso anno.\nInoltre esiste un manga \"kodomo\" di K\u014dji Izuki che narra la storia di \"Power Stone\", seppur in maniera differente rispetto alla controparte animata, fu serializzato dall'aprile al settembre 1999 sulla rivista \"Comic Bom Bom\" edita da K\u014ddansha per un totale di sei capitoli, raccolti successivamente in un volume \"tank\u014dbon\" il 3 settembre dello stesso anno, \u00e8 inedito in Italia."}
{"id": "1157652", "revid": "599013", "url": "https://it.wikipedia.org/wiki?curid=1157652", "title": "Daniele Bagnoli", "text": "Carriera.\n\u00c8 stato coach di Mantova, della Pallavolo Modena, Sisley Volley e della Piaggio Roma. Ha vinto 8 scudetti (6 con la Sisley Treviso e 2 con Modena), 7 Coppe Italia, 5 Supercoppe italiane, 5 Coppe dei Campioni, 1 Coppa delle Coppe, 2 Coppe CEV e 2 Supercoppe Europee.\nCon la vittoria del tricolore numero 9 della Sisley Treviso (17 maggio 2007) ha raggiunto in testa alla classifica degli allenatori scudettati il compianto Prof. Anderlini con 8 successi.\nNella stagione 1996-1997 ha portato Pallavolo Modena alla conquista del 10\u00ba scudetto.\nCon Treviso inanella una serie impressionante di successi attestandosi come l'allenatore pi\u00f9 vincente degli ultimi vent'anni. Crea un modello di gioco unico che gli consente di dominare la scena nazionale degli ultimi anni.\nNella stagione 2007-2008 passa alla Dinamo Mosca con la quale vince un campionato ed una coppa di lega.\nDal 2009 al 2011 \u00e8 stato il ct della nazionale russa.\nIl 24 gennaio 2011 torna per la terza volta nella sua carriera alla guida di Pallavolo Modena sostituendo Silvano Prandi.\nNell'estate del 2012 passa alla guida del Fenerbah\u00e7e.\nIl 4 novembre 2016 firma con la Top Volley."}
{"id": "1157656", "revid": "3831", "url": "https://it.wikipedia.org/wiki?curid=1157656", "title": "Chiesa Episcopale Americana (Firenze)", "text": ""}
{"id": "1157660", "revid": "22475", "url": "https://it.wikipedia.org/wiki?curid=1157660", "title": "Aphanocrex podarces", "text": "Il rallo di Sant'Elena (Aphanocrex podarces ), unica specie del genere Aphanocrex , era un uccello della famiglia dei Rallidi originario dell'isola omonima.\nDescrizione.\nSant'Elena \u00e8 un'impervia isola vulcanica che emerge improvvisamente dalle acque dell'oceano, con scogliere a picco sul mare e profonde vallate all'interno. Quando venne scoperta, nel 1502, i suoi altopiani erano ricoperti da fitte foreste, mentre nelle pianure si trovavano foreste pi\u00f9 aperte e praterie, ma la distruzione sistematica dell'habitat inizi\u00f2 poco dopo l'arrivo dei primi visitatori umani. Ci\u00f2 ha portato alla perdita di quasi tutte le foreste, e oggi gran parte dell'isola \u00e8 ricoperta da terreni spogli e aridi. La deforestazione effettuata per mezzo di incendi, la distruzione delle zone erbose a opera delle capre, e la predazione da parte di maiali, ratti, gatti e topi sono stati i responsabili della scomparsa di quasi tutti gli uccelli originari dell'isola. L'unica specie endemica sopravvissuta \u00e8 il corriere \"Charadrius sanctaehelenae\", che ai giorni nostri ha tratto beneficio dalla rimozione delle foreste, malgrado rimanga una specie a rischio. In passato l'isola costituiva un importante sito di nidificazione per migliaia di uccelli marini, ormai quasi tutti scomparsi. Il rallo di Sant'Elena era uno dei pi\u00f9 grandi Rallidi del mondo e le sue dimensioni erano paragonabili a quelle del weka della Nuova Zelanda (\"Gallirallus australis\"), dalla costituzione solo di poco pi\u00f9 leggera. Era strettamente imparentato con il rallo dell'isola Inaccessibile (\"Atlantisia rogersi\"), un piccolo rallo nero e incapace di volare che sopravvive tuttora sull'omonima isola dell'arcipelago di Tristan da Cunha.\nDistribuzione e habitat.\nIl rallo di Sant'Elena condivideva l'areale con la pi\u00f9 piccola schiribilla di Sant'Elena (\"Porzana astrictocarpus\"). Gli studiosi Philip e Myrtle Ashmole hanno suggerito che delle tre isole atlantiche popolate in passato da Rallidi (Tristan da Cunha, Ascensione e Sant'Elena), Sant'Elena \u00e8 la pi\u00f9 grande e ospita una maggiore diversit\u00e0 ecologica, s\u00ec da aver permesso a due distinte specie di Rallidi di coesistere.\nBiologia.\nMalgrado fosse stato incapace di volare, il rallo di Sant'Elena aveva ali e artigli relativamente lunghi, che Olson ritiene siano stati adattamenti sviluppati per arrampicarsi e svolazzare lungo gli impervi pendii che cingono le vallate di Sant'Elena. Probabilmente andava in cerca di cibo tra le abbondanti colonie di uccelli marini che un tempo si trovavano sull'isola, nutrendosi di uova e nidiacei, ma forse avrebbe potuto anche andare a caccia delle numerose chiocciole e degli altri invertebrati dell'isola.\nEstinzione.\nIl rallo di Sant'Elena, incapace di alzarsi in volo e probabilmente facile da catturare, probabilmente scomparve entro pochi decenni dall'arrivo dell'uomo sull'isola. Inoltre, le sue uova e i nidiacei potrebbero essere stati vulnerabili agli attacchi dei mammiferi predatori introdotti."}
{"id": "1157663", "revid": "1748167", "url": "https://it.wikipedia.org/wiki?curid=1157663", "title": "Riserva naturale guidata Sorgenti del Fiume Pescara", "text": "La riserva naturale guidata Sorgenti del Fiume Pescara \u00e8 un'area naturale protetta situata nel comune di Popoli, in provincia di Pescara ed \u00e8 stata istituita nel 1986.\nDescrizione.\nLa zona umida si trova a destra della ferrovia e dell'autostrada Pescara-Roma da cui \u00e8 ampiamente visibile. La riserva ha un'estensione di circa 135 ettari, tra l'area protetta (49 ha), e la zona di rispetto (86 ha) in una localit\u00e0 denominata Capo Pescara.\nAnche se istituita nel 1986, solo negli ultimi anni, sono stati avviati diversi progetti per studiarne le biodiversit\u00e0. La gestione \u00e8 affidata al Comune di Popoli, con la collaborazione di WWF e Legambiente.\nFlora.\nLa flora \u00e8 quella tipica delle zone umide, tra cui ricordiamo la \"Myosotis scorpioides\", la peste d'acqua (\"Elodea canadensis\"), diverse specie del genere \"Potamogeton\", il giunco fiorito (\"Butomus umbellatus\"), la \"Echium parviflorum\", la \"Agrostis gigantea\", ed altre pi\u00f9 comuni.\nFauna.\nLa fauna \u00e8 quella tipica delle zone umide."}
{"id": "1157664", "revid": "1086846", "url": "https://it.wikipedia.org/wiki?curid=1157664", "title": "Atalanta Bergamasca Calcio 2006-2007", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 2006-2007.\nStagione.\nLa campagna acquisti estiva vede la conferma dell'allenatore Stefano Colantuono e di gran parte della rosa della stagione precedente: l'unica cessione di rilievo \u00e8 quella del centrocampista Michele Marcolini al . I principali acquisti sono l'esterno brasiliano Adriano Ferreira Pinto dal , il difensore argentino Leonardo Talamonti dalla e il difensore Moris Carrozzieri dalla .\nA questi si aggiungono i ritorni dello svincolato Christian Vieri, di Massimo Donati in prestito dal e di Cristiano Doni, rientrato a Bergamo dal .\nL'Atalanta esordisce con un perentorio 3-1 casalingo contro l', gara decisa dalla doppietta di Ventola e dal gol di Zampagna.\nPer la seconda vittoria si deve attendere il 15 ottobre, quando i nerazzurri tornano da con un sorprendente 3-2.\nSegue una pazzesca rimonta in casa contro la : blucerchiati avanti 2-0 dopo poco pi\u00f9 di 10 minuti con la doppietta di Quagliarella, Doni e Zampagna firmano il clamoroso 3-2.\n\u00c8 proprio al Comunale che l'Atalanta costruisce le fortune del suo campionato, con due sconfitte (rimediate contro e ): \u00e8 il a subire la peggior sconfitta per mano degli orobici (5-1).\nLa nota pi\u00f9 positiva del girone d'andata \u00e8 rappresentata senza dubbio da un Doni rinato, trascinatore della squadra con diverse reti e assist decisivi.\nIl girone di ritorno dell'Atalanta inizia in modo non positivo, a causa anche dello stadio che in pi\u00f9 di un'occasione \u00e8 semivuoto per la dichiarata inagibilit\u00e0 dello stesso in mancanza dei tornelli, necessari in seguito ai drammatici episodi di Catania-Palermo del 2 febbraio (nella partita contro la si \u00e8 giocato addirittura a porte chiuse).\nAd aprile si registra una crescita impetuosa, coronata da tre vittorie consecutive: (decide un rigore di Doni), (Vieri segna la sua prima rete stagionale, considerato il gol pi\u00f9 bello dell'intera stagione) e (gara decisiva nell'assegnare lo scudetto all').\nL'Atalanta chiude il campionato a quota 50 punti, quasi equamente divisi tra andata e ritorno, record per la societ\u00e0 orobica con il campionato a 20 squadre e i 3 punti per la vittoria.\nIn Coppa Italia l'Atalanta \u00e8 giunta al terzo turno delle fasi eliminatorie: dopo le vittorie contro e , i nerazzurri si devono arrendere alla in una gara combattutissima vinta 3-2 dai giuliani ai tempi supplementari.\nIl 17 ottobre 2006, presso la sala Congressi Papa Giovanni XXIII a Bergamo, sono state presentate le iniziative per celebrare i cento anni di storia della cosiddetta \"Regina delle Provinciali\". Tra i vari eventi si \u00e8 svolta una notte bianca a Bergamo, denominata \"Notte NerAzzurra\", con spettacoli, apparizioni di ex calciatori atalantini, concerti e fuochi d'artificio. I festeggiamenti sono terminati il 17 ottobre 2007, con un programma di appuntamenti musicali e sportivi, tra cui soprattutto un prestigioso triangolare con e ] (vinto dai lusitani con i bergamaschi al secondo posto, grazie alla vittoria sulla Stella Rossa) e la partecipazione al Trofeo Teresa Herrera con , e , cui si aggiungono mostre dedicate alla \"Dea\" presso la fiera di Bergamo.\nMaglie e sponsor.\nLo sponsor tecnico per la stagione 2006-2007 \u00e8 Asics, mentre lo sponsor ufficiale \u00e8 Sit-in Sport, azienda produttrice di erba sintetica. Il secondo sponsor, presente sulle maglie in piccolo in alto a destra, \u00e8 Daihatsu, casa automobilistica. Il logo della squadra \u00e8 al centro del petto, fra lo sponsor tecnico e quello secondario.\nLa divisa casalinga presenta una maglia con tre strisce blu e quattro nere, con colletto nero. I calzoncini sono neri e i calzettoni neri con una striscia blu orizzontale. I numeri e i nomi sul dorso della maglia sono bianchi; il numero sui pantaloncini, sempre bianco, \u00e8 sulla gamba sinistra.\nLa divisa da trasferta presenta una maglia bianca con striscia orizzontale azzurra nella parte centrale. I calzoncini e i calzettoni sono bianchi. Il numero sul dorso e sui calzoncini, e il nome, sono di colore blu.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "1157672", "revid": "3115", "url": "https://it.wikipedia.org/wiki?curid=1157672", "title": "Adamo d'Arogno", "text": "Biografia.\nVissuto tra il XII e il XIII secolo, proveniente da una famiglia di maestri muratori. A lui \u00e8 attribuito il progetto della Cattedrale di San Vigilio a Trento, voluta dal principe vescovo Federico Vanga, la cui costruzione \u00e8 cominciata nel 1212 e proseguita in collaborazione coi figli e nipoti, come ricorda l'epigrafe sepolcrale della famiglia, murata nell'edificio.\nA lui \u00e8 dedicata la piazza a sud del Duomo, un tempo cimitero, dove venne seppellito."}
{"id": "1157677", "revid": "117768419", "url": "https://it.wikipedia.org/wiki?curid=1157677", "title": "Subfossile", "text": "Il termine subfossile \u00e8 utilizzato per riferirsi ai resti animali che non abbiano completato il processo di fossilizzazione, vuoi perch\u00e9 il luogo in cui organismo mor\u00ec e si deposit\u00f2 non presentava le caratteristiche adatte, vuoi perch\u00e9 il tempo passato da quando il processo \u00e8 iniziato non \u00e8 stato sufficiente.\nI subfossili databili al Mesozoico sono estremamente rari e di solito in cattivo stato; di solito, questi reperti possono essere trovati in depositi risalenti al Quaternario.\nUn subfossile si differenzia da un fossile in quanto contiene materiale organico, che pu\u00f2 essere utilizzato per la datazione al Carbonio 14 o per l'estrazione e lo studio del DNA o delle altre biomolecole dell'organismo.\nInoltre, la presenza di isotopi nei subfossili pu\u00f2 fornire preziose informazioni sulle condizioni ecologiche in cui l'animale viveva."}
{"id": "1157678", "revid": "339392", "url": "https://it.wikipedia.org/wiki?curid=1157678", "title": "Rallo di Inaccessible", "text": ""}
{"id": "1157679", "revid": "78273", "url": "https://it.wikipedia.org/wiki?curid=1157679", "title": "Rallo di Ascension", "text": ""}
{"id": "1157680", "revid": "2064021", "url": "https://it.wikipedia.org/wiki?curid=1157680", "title": "Zio Paperone e l'ultimo Balab\u00f9", "text": "Zio Paperone e l'ultimo balab\u00f9 \u00e8 una storia a fumetti Disney, scritta e disegnata da Romano Scarpa, pubblicata per la prima volta nel 1960 su \"Topolino\" n. 243. L'avventura vede l'introduzione del personaggio ricorrente di Brigitta McBridge.\nTrama.\nNella storia, in cui compare per la prima volta Brigitta, la papera innamorata senza speranza di Zio Paperone, il papero pi\u00f9 ricco del mondo le promette in regalo, nel tentativo di togliersela di torno, un cappello di pelliccia di balab\u00f9 (primo nome che la sua fantasia gli ha suggerito), non sapendo, o meglio non ricordando, che si tratta di un rarissimo animale realmente esistente, di cui rimane un unico ultimo esemplare. \u00c8 costretto perci\u00f2 ad onorare il suo impegno e a partire con i nipoti per cercarlo. Quando l'avr\u00e0 trovato e portato a Paperopoli dal pellicciaio, tutta la famiglia papera si sar\u00e0 innamorata di lui e \"in extremis\" lo salver\u00e0 dallo scuoiamento.\nSolo allora Paperone verr\u00e0 informato da Brigitta che le aveva gi\u00e0 regalato un cappello di pelliccia di balab\u00f9 molti anni prima, nella speranza di togliersela di torno.\nIl balab\u00f9 diverr\u00e0 l'animale da compagnia di Brigitta.\nEdizioni.\nTra il 1960 e il 2012 la storia ha avuto circa 30 edizioni in 12 Paesi."}
{"id": "1157683", "revid": "287204", "url": "https://it.wikipedia.org/wiki?curid=1157683", "title": "Caedmon", "text": ""}
{"id": "1157685", "revid": "599013", "url": "https://it.wikipedia.org/wiki?curid=1157685", "title": "Marc Blume", "text": "Biografia.\nMarc Blume, tra i pi\u00f9 forti atleti europei tra fine anni novanta ed inizio millennio, inizi\u00f2 a mettersi in luce a 20 anni, nel 1993, quando fu campione tedesco dei 100 metri piani e si classific\u00f2 sesto nella staffetta 4\u00d7100 metri ai Mondiali casalinghi di Stoccarda. L'anno dopo fu sesto nei 100 metri agli Europei di Helsinki e nel 1995 giunse quinto ai Mondiali di G\u00f6teborg con la staffetta 4\u00d7100 metri.\nPreparatosi da tre anni con l'allenatore Ronald Stein, nel 1996 si qualific\u00f2 per la finale dei 60 metri piani negli Europei indoor a Stoccolma. Il principale candidato al titolo era lo svedese Peter Karlsson, idolo di casa. Blume, che non era annoverato tra i favoriti, riusc\u00ec invece a sorprendere tutti battendo il britannico Jason John e Karlsson, aggiudicandosi l'oro col tempo di 6\"62. Dopo altri piazzamenti minori, nel 2002 vinse, grazie alla squalifica degli originali vincitori britannici, il bronzo nella staffetta 4\u00d7100 metri agli Europei di Monaco di Baviera come secondo componente di una squadra formata anche da Ronny Ostwald, Alexander Kosenkow e Christian Schacht.\nA partire dal 2006 Marc Blume ha ridotto gli impegni, partecipando solo ai meeting \"indoor\" tedeschi sui 60 metri piani. Ha un personale di 10\"13 sui 100 metri e di 20\"47 sui 200 metri piani.\nAltre competizioni internazionali.\n1998\n2002"}
{"id": "1157686", "revid": "66387", "url": "https://it.wikipedia.org/wiki?curid=1157686", "title": "Compagnia (militare)", "text": ""}
{"id": "1157693", "revid": "181699", "url": "https://it.wikipedia.org/wiki?curid=1157693", "title": "Costituzione dell'Irlanda", "text": "La Costituzione d'Irlanda (\"Bunreacht na h\u00c9ireann\" in irlandese; \"Constitution of Ireland\" in inglese) \u00e8 la fonte primaria del diritto irlandese e documento, redatto nel 1937, allo scopo di stabilire i principi cardine dello stato irlandese.\nPremessa.\nA seguito della guerra civile e dell'ottenuta indipendenza della parte sud dell'isola, quella nord comprendente alcune contee dell'Ulster rimase sotto dominio britannico, ci si pose il problema di stabilire una costituzione per delimitare i cardini e punti di riferimento del nuovo Stato irlandese.\nStesura ed elaborazione della Costituzione.\nIl principale e pi\u00f9 attivo promotore ed artefice della Costituzione irlandese fu \u00c9amon de Valera, primo ministro del neonato Stato, che fino a quel momento si era basata sulla Costituzione del libero stato d'Irlanda (in inglese: \"Constitution of the Irish free state\").\nI motivi che portarono ad un rinnovamento costituzionale furono parecchi, in primo luogo la necessit\u00e0 di chiarire parecchi dubbi e situazioni rimaste in sospeso con il precedente statuto. La stesura avvenne in contemporanea sia in inglese che in gaelico, e non come si potrebbe supporre semplicemente traducendo quello che veniva redatto in inglese in gaelico.\nIl lavoro di de Valera fu molto fruttuoso, e quella che venne fuori fu una Costituzione chiara nel suo linguaggio tecnico e precisa nei contenuti.\nApprovazione.\nLa nuova costituzione fu vagliata dalla sola camera allora presente nel parlamento irlandese, e poi fu successivamente approvata in un plebiscito il 14 luglio del 1937. La costituzione entr\u00f2 in vigore il 29 dicembre del 1937.\nTra i pi\u00f9 accesi oppositori della nuova costituzione vi furono i partiti Fine Gael e gli Unionisti, mentre fra i sostenitori vanno annoverati il partito Fianna F\u00e1il.\nPunti principali.\nLa costituzione irlandese si compone di un preambolo e cinquanta articoli suddivisi in sedici gruppi, qui sotto riportati:\nPreambolo.\nIl testo che segue \u00e8 in lingua originale:\n\"In the Name of the Most Holy Trinity, from Whom is all authority and to Whom, as our final end, all actions both of men and States must be referred,\"\n\"We, the people of \u00c9ire,\"\n\"Humbly acknowledging all our obligations to our Divine Lord, Jesus Christ, Who sustained our fathers through centuries of trial,\"\n\"Gratefully remembering their heroic and unremitting struggle to regain the rightful independence of our Nation,\"\n\"And seeking to promote the common good, with due observance of Prudence, Justice and Charity, so that the dignity and freedom of the individual may be assured, true social order attained, the unity of our country restored, and concord established with other nations,\"\n\"Do hereby adopt, enact, and give to ourselves this Constitution.\"\nLa lingua ufficiale.\n\u00c8 stabilito nella costituzione che la lingua ufficiale dello Stato irlandese \u00e8 il gaelico, mentre l'inglese \u00e8 presente solo come seconda lingua (art.8).\nSecondo la costituzione le leggi avrebbero dovuto stabilire in quali uffici si sarebbe usato l'Inglese e in quali il Gaelico, ma le controversie sono insanabili.\nComunque il nome di alcuni organi statali e governativi \u00e8 obbligatoriamente in Gaelico, per esempio quello del presidente \"Uachtar\u00e1n\" del primo ministro \"Taoiseach\" e del parlamento \"Oireachtas\".\nModifiche alla costituzione.\nLa costituzione pu\u00f2 essere modificata solo tramite un referendum nel quale devono votare tutti i cittadini irlandesi aventi 18 anni aventi anche il diritto di voto."}
{"id": "1157699", "revid": "107470", "url": "https://it.wikipedia.org/wiki?curid=1157699", "title": "Stellvia of the Universe", "text": ""}
{"id": "1157701", "revid": "107470", "url": "https://it.wikipedia.org/wiki?curid=1157701", "title": "Uchuu no Stellvia", "text": ""}
{"id": "1157702", "revid": "599013", "url": "https://it.wikipedia.org/wiki?curid=1157702", "title": "Villa comunale di Napoli", "text": "La Villa comunale (gi\u00e0 \"Villa Reale\" o \"Real Passeggio di Chiaia\", poi \"Villa Nazionale\" e \"Villa Municipale\") \u00e8 uno dei principali giardini storici di Napoli.\nIl vasto giardino, piantato a lecci, pini, palme, eucalipti si estende per oltre 1\u00a0km tra piazza della Vittoria e piazza della Repubblica, fiancheggiato dalla Riviera di Chiaia e da via Caracciolo.\nStoria.\nIl suo primo nucleo risale al 1697, quando il vicer\u00e9 duca di Medinacoeli fece piantare lungo la riviera di Chiaia un doppio filare di alberi abbellito da 13 fontane, indirizzando una prima idea di passeggiata che dalla porta di Chiaia si spingeva fino alla Crypta Neapolitana.\nTra il 1778 e il 1780 l'area della spiaggia lungo la riviera fu convertita in un vero e proprio passeggio, un giardino urbano molto in voga in quegli anni, per volont\u00e0 di Ferdinando IV di Borbone e per opera di Carlo Vanvitelli, figlio del pi\u00f9 noto Luigi, sulla scia di quanto aveva fatto il padre, Carlo III di Spagna, lungo il Salon del Paseo del Prado di Madrid e del Giardino delle Tuileries nella Francia borbonica. Il Vanvitelli si avvalse dell'aiuto del botanico \"Felice Abbate\", giardiniere reale.\nNei primi anni del XIX secolo la villa fu ampliata e ridisegnata dagli architetti Stefano Gasse e Paolo Ambrosino, secondo il volere di Giuseppe Bonaparte che decret\u00f2 nel 1807 i lavori. Si occup\u00f2 di curare la scelta delle essenze arboree il tedesco Friedrich Dehnhardt, ispettore dell'Orto Botanico. Con la realizzazione del cosiddetto \"boschetto\" l'aspetto di passeggio alberato rettilineo, che caratterizzava prevalentemente la villa fino a quel momento, fu affiancato da quello di un parco cittadino, con sentieri e aiuole, secondo il pensiero romantico di allora. Un ulteriore ingrandimento fu eseguito per progetto del Gasse verso ovest (fino all'attuale piazza della Repubblica) nel 1834.\nNel 1869 la villa fu denominata \"comunale\" (talvolta indicata con il sinonimo \"municipale\"). Con la realizzazione della colmata di via Caracciolo, a partire dagli anni settanta del XIX secolo la villa fu ampliata verso il mare. Fu eseguito un nuovo ingresso principale su piazza Vittoria, abbattendo quello vecchio del Vanvitelli, costituito da due padiglioni simmetrici, chiamati \"casini\"; furono qui collocate otto delle statue neoclassiche che erano poste all'interno.\nLa parte occidentale della villa fu il luogo dove furono allestiti i padiglioni (provvisori) dell'Esposizione Nazionale dell'Igiene del 1900, caratterizzati da un aspetto spiccatamente eclettico con molti richiami al nuovo stile liberty. Uno dei padiglioni, voluto dal Municipio e costruito con carattere definitivo, fu in seguito sede del Circolo del Tennis.\nNel 1924, fu eseguita in prima assoluta la \"Turandot\" di Giacomo Puccini per banda. Seguirono l'evento circa 10.000 spettatori. La banda, composta dai migliori musicisti del tempo, fu diretta dal M\u00b0 Felice Iovino, primo clarinetto dell'orchestra del San Carlo.\nLa villa \u00e8 stata restaurata tra il 1997 e il 1999 da Alessandro Mendini e dal suo \"atelier\"; sono stati cos\u00ec riprogettati gli \"chalet\", \u00e8 stato risistemato il verde, realizzato un nuovo impianto di illuminazione e una nuova cancellata. L'intervento restaurativo \u00e8 stato tuttavia al centro di numerose polemiche per la rottura con lo stile neoclassico preesistente e l'alterazione dell'aspetto botanico della storica villa ottocentesca.\nDescrizione.\nIl \"Real Passeggio di Chiaia\" si apre con un percorso rettilineo adorno di copie neoclassiche di statue di epoca romana, nonch\u00e9 di gruppi scultorei e fontane di et\u00e0 tardo-rinascimentale. Le statue furono collocate intorno al XIX secolo in sostituzione di alcune delle opere farnesiane, poi spostate presso il museo archeologico nazionale di Napoli. Oltre alle sculture e fontane, il parco \u00e8 punteggiato anche da vari edifici di differenti epoche.\nNel primo XIX secolo furono collocate nella prima parte della villa varie sculture settecentesche neoclassiche, provenienti dalla reggia di Caserta e raffiguranti soggetti mitologici. Una parte di queste \u00e8 stata scolpita dal genovese Tommaso Solari senior, un'altra invece dallo scultore romano Andrea Violani. Le fontane del Ratto delle Sabine, del Ratto di Proserpina, di Castore e Polluce, di Lucio Papirio, della Flora del Belvedere e della Flora Capitolina presentano gruppi scultorei eseguiti dal Solari.\nDiversi sono i busti e le statue di illustri personaggi napoletani o legati alla citt\u00e0 realizzati tra il XIX e il XX secolo.\nLe statue raffigurano:\nI busti invece raffigurano:\nC'\u00e8 infine una scultura dedicata agli italiani che vennero in soccorso della citt\u00e0 per l'epidemia del colera del 1884. Eseguita da Vincenzo Jerace, fratello del pi\u00f9 noto Francesco, raffigura un pellicano che si squarcia il petto per nutrire i propri figli.\nTra i notevoli esempi di architettura si annoverano invece:"}
{"id": "1157703", "revid": "107470", "url": "https://it.wikipedia.org/wiki?curid=1157703", "title": "Stellvia of the universe", "text": ""}
{"id": "1157708", "revid": "107470", "url": "https://it.wikipedia.org/wiki?curid=1157708", "title": "Stellvia dell'universo", "text": ""}
{"id": "1157713", "revid": "339392", "url": "https://it.wikipedia.org/wiki?curid=1157713", "title": "Golfo di Eliat", "text": ""}
{"id": "1157714", "revid": "767487", "url": "https://it.wikipedia.org/wiki?curid=1157714", "title": "Olu Dara", "text": "Biografia.\nLa sua famiglia \u00e8 di origini nigeriane ed \u00e8 di etnia Yoruba. Si fa un nome come musicista jazz suonando con artisti d'avanguardia come David Murray e Henry Threadgill.\nIl suo primo disco solista, \"\"\" (1998), svela il lato pi\u00f9 folk di Olu Dara. L'album \u00e8 infatti un mix di jazz, blues, folk, strumenti della tradizione africana e funk. Il secondo album, \"Neighborhoods\", uscito nel 2001, segue lo stesso concept.\nIl nome di Olu Dara \u00e8 noto anche alle generazioni pi\u00f9 giovani grazie alle sue collaborazioni con il figlio, il rapper Nas. Accompagna Nas con la sua cornetta nel brano \"Life's a Bitch\", presente nel disco di debutto \"Illmatic\"\" (1994) e nel 2004 suona e canta con il figlio nel singolo \"Bridging the Gap\", arrivato anche in classifica.\nCuriosit\u00e0.\n\u00c8 un pastore Yoruba a dargli il nome \"Olu Dara\" dopo un viaggio in Africa ed Europa."}
{"id": "1157715", "revid": "107470", "url": "https://it.wikipedia.org/wiki?curid=1157715", "title": "Stellvia dell'Universo", "text": ""}
{"id": "1157721", "revid": "838137", "url": "https://it.wikipedia.org/wiki?curid=1157721", "title": "Episodi di One Tree Hill (prima stagione)", "text": "La sfida.\nTrama.\nLucas e Nathan Scott, nati e cresciuti a \"Tree Hill\", una cittadina fittizia situata nel Nord Carolina, nonostante abbiano lo stesso padre, Dan Scott, sono cresciuti in due ambienti molto diversi. Ad accomunarli \u00e8 la grande passione per il basket. In seguito ad una bravata, alcuni giocatori della squadra locale di basket, i \"Ravens\", vengono puniti ed espulsi dalla squadra. Whitey, l'allenatore, deve quindi trovare dei sostituti e Keith, fratello di Dan e da sempre figura paterna nella vita di Lucas, gli propone di far entrare in squadra il ragazzo. Lucas rifiuta di entravi a far parte poich\u00e9 nella stessa squadra gioca Nathan. Quando la macchina di Peyton Sawyer, la ragazza di Nathan, si ferma, Lucas giunge in suo soccorso col carro attrezzi. Tra i due ragazzi scatta immediatamente una sintonia e Lucas rivela alla nuova amica di non voler giocare a basket per non dover costringere sua madre Karen a rivedere Dan. Dan ha infatti scelto di crescere Nathan mettendolo spesso sotto pressione per il basket. Nathan parla con Lucas e gli propone una sfida a basket: nel caso di vittoria di Nathan, Lucas non entrer\u00e0 mai in squadra; in caso contrario, sar\u00e0 Nathan ad abbandonare il team. Lucas non vorrebbe partecipare, ma dopo aver sentito per caso una conversazione tra Dan e Keith in cui Dan definiva Lucas un ingombro, decide di gareggiare. La gara \u00e8 una lotta ad armi pari, finch\u00e9 Nathan non colpisce il fratellastro brutalmente. Da l\u00ec Lucas fa tre punti di seguito e vince. Nathan torna a casa sconfitto nonostante Lucas non voglia che il fratellastro lasci la squadra.\nCombattere le paure.\nTrama.\n\u00c8 la prima partita di Lucas e tutti i suoi amici, Haley e Keith compresi, vanno a vederlo eccetto per la madre che non se la sente di tornare nella palestra dove Dan le disse che voleva lasciarla, nonostante fosse incinta, per andare all'universit\u00e0. Nathan e Peyton trascorrono la serata assieme, ma litigano perch\u00e9 Nathan continua a deridere Lucas. A scuola, Nathan insulta Lucas e tra i due comincia una rissa. Lucas trova dei disegni di Peyton; la ragazza vorrebbe consegnarli ad un giornale locale, ma non ha il coraggio. Dopo l'ennesima umiliazione, Lucas non si presenta all'allenamento ma il coach Whitey lo incita a combattere le sue paure. Poco prima della partita, Lucas viene importunato dal padre Dan; il ragazzo si vendica togliendo il cognome \"Scott\" dalla sua maglia.\nLa squadra contro.\nTrama.\nPeyton riceve un messaggio da una rivista che le propone di realizzare delle strisce per il giornale. A scuola, Nathan rimane colpito da Haley, mentre Peyton se la prende con Lucas per aver consegnato i suoi disegni. Lucas parla con Keith della sua situazione: tutti lo acclamano ma la squadra gli \u00e8 contro e continua a fargli scherzi di cattivo gusto. Whitey cambia il ruolo in campo di Nathan, dando il suo posto a Lucas. Ci\u00f2 scatena la rabbia di Nathan, che incita la squadra contro Lucas difeso solamente da Jake. Nathan chiede ad Haley di fargli da tutor; la ragazza accetta solo a patto che Nathan non tormenti pi\u00f9 Lucas. La mattina seguente i due ragazzi si incontrano per studiare, e Nathan regala ad Haley un braccialetto. Karen partecipa ad una riunione delle madri dei giocatori della squadra, ma viene presto messa a disagio e si difende incolpando la squadra per il trattamento riservato a Lucas. Al cerimoniere della barca incendiata, Karen fa le sue scuse alla madre di un giocatore, e Lucas dice a Nathan che rimarr\u00e0 in squadra. Peyton riceve un messaggio dall'editore che dice che pubblicher\u00e0 i suoi disegni.\nLa festa.\nTrama.\nDeb, la madre di Nathan, torna a casa. Dopo una partita buona per Lucas, Nathan gli fa i complimenti e lo invita ad una festa per la squadra. Lucas decide di andare alla festa con Haley. Arrivati l\u00ec, Nathan e Haley fanno finta di non conoscersi. Brooke, Nathan e altri ragazzi commentano il fumetto di Peyton senza sapere che \u00e8 suo, lei si sente offesa. Deb chiede a Dan come sta Nathan e Dan le dice di aver visto Karen. Brooke chiede a Lucas di giocare a \u201cio mai\u201d ovvero dire qualcosa che non si ha mai fatto, e chi l'ha fatto deve bere un sorso di birra. Nathan dice di non aver mai avuto un padre che lo disprezzasse, Lucas gli risponde male e se ne va. Peyton chiede a Haley come vanno le lezioni con Nathan e capisce che Lucas non sa niente. Haley suggerisce a Lucas di parlare con Nathan, per poter cambiare opinione su di lui, ma Lucas si arrabbia con lei. Nathan parla con Haley e lei gli suggerisce di cambiare atteggiamento. Nathan vede Lucas e Peyton parlare assieme e mette una cassetta di Dan e Karen re e reginetta del ballo scolastico, con una Karen innamorata e felice. Lucas va via in lacrime e tutti ridono tranne Brooke e Peyton. Nathan raggiunge Haley e lei gli dice che non sa pi\u00f9 se dargli ripetizioni o no. Nathan si offre di riaccompagnarla a casa. Deb dice a Dan di sentirsi esclusa dalla vita di Dan e fa notare a Dan la sua ossessione per il basket che sta rendendo Nathan infelice. Peyton parla con Brooke ed \u00e8 sconvolta per il video di prima. Nathan dice a Haley che tiene tanto al basket ma gli sembra di vivere due vite: la sua e quella del padre. Nathan richiede a Haley di continuare con le ripetizioni e Haley accetta a patto che lui la smetta con Lucas. Al ritorno, Nathan sbanda e fa un incidente e Lucas lo vede. Nathan vuole lasciare l'auto (di Peyton) per la strada e dare la colpa a Peyton, Lucas si oppone ma senza risultati. Lucas porta l'auto in officina e Keith lo rimprovera per essersi preso tutte le responsabilit\u00e0 e quindi dover pagare da solo i danni. Lucas trova nella macchina il cappello di Haley. Deb va al Karen's Caf\u00e9 e Karen si arrabbia pensando che Dan voglia sorvegliarla, ma Deb dice che si sbaglia e le fa i complimenti per come ha educato Lucas. Deb non vuole ci sia dell'astio tra loro. Peyton e Nathan litigano per l'auto, lui mente e lei se ne accorge. Lucas dice a Karen che non sapeva che lei avesse fatto tanti progetti con Dan, e dice che avrebbe dovuto avere ci\u00f2 che le spettava di diritto (per il mantenimento di Lucas). Karen gli dice che ha scelto lei di allontanarsi da Dan e da tutto quello che lo riguardava. Deb viene a sapere da Keith la bravata di Nathan con la macchina e dice a Dan che lascer\u00e0 il lavoro per dedicarsi di pi\u00f9 a suo figlio. Nathan va in officina e dice che il padre pagher\u00e0 tutte le spese, ma Lucas non vuole e dice di star lontano da Haley. Peyton da' a Nathan le sue cose, gli fa una sfuriata e lo lascia. Lucas va da Haley e le chiede di essere sincera con lui nel caso le succeda qualcosa. E le d\u00e0 il cappello.\nLa partita del cuore.\nTrama.\nLucas e Haley litigano e Haley gli rivela di dar ripetizioni a Nathan, ma con la promessa che Nat lasci stare Lucas. Nathan dice a Tim che crede che torner\u00e0 presto assieme a Peyton. Lucas chiede scusa a Haley. Un articolo di giornale riguardante Dan e la sua bravura trasmessa ai suoi figli scombussola Dan. Nathan parla con Peyton ma lei insiste: \u00e8 finita. Lucas vede Nathan e Haley scherzare e si innervosisce. Peyton inveisce contro Brooke durante le prove delle cheer \u2013 leader e le fa una scenata. Lucas chiede a Keith di partecipare alla partita padri \u2013 figli e Keith accetta. Dan all'officina dice a Lucas che non dovrebbe portare il suo cognome. Dopo, \u00e8 Lucas a dire a Keith che vorrebbe cambiare cognome. Dan va da Whitey e gli chiede se sia il caso che Lucas e Keith giochino e Whitey dice che lui sar\u00e0 sconfitto in partenza, perch\u00e9 \u00e8 lui che ha fatto un errore e pu\u00f2 anche negarlo, ma Lucas \u00e8 suo figlio. Karen dice a Lucas che non importa se lui ha un cognome diverso o no, ma gli ricorda che anche Keith \u00e8 uno Scott e racconta a Lucas della sua nascita e delle lacrime di gioia di Keith. Nathan cerca Peyton, ma non \u00e8 a scuola. La trova Whitey nel cimitero, davanti alla tomba della madre. Whitey racconta a Peyton della madre, e dice di essere andato al cimitero per visitare la tomba della moglie. Nathan dice a Haley che lui e Peyton si sono lasciati. Peyton continua a passare col rosso ad ogni semaforo e Lucas cerca di fermarla salendo in macchina e Peyton gli racconta che la madre pass\u00f2 una volta col rosso per andarla a prendere e mor\u00ec. Dan incontra Keith che gli dice che Lucas \u00e8 uno Scott, cos\u00ec come lo \u00e8 Dan e cos\u00ec come lo \u00e8 lui stesso. Peyton va da Whitey a parlare. Nathan dice a Haley che gli manca Peyton e sa di averla trattata male. Nathan ringrazia Haley e dice che gli fa piacere parlare con lei. Whitey rassicura Peyton dicendole che sua madre sarebbe orgogliosa di lei. Haley dice a Lucas che sta soltanto dando lezioni a Nathan senza altri fini e che non vuole che Lucas la eviti. Keith dice a Lucas di pensare bene alla sua decisione e che lui e Karen sono la sua famiglia, ed \u00e8 felice di giocare con lui. Deb rassicura Nathan: non \u00e8 obbligato a giocare, pu\u00f2 fare le sue scelte. Lucas incontra Peyton e vorrebbe fare qualcosa per aiutarla. Dan \u00e8 teso per la partita e dice a Deb che \u00e8 pieno di rimpianti per il passato, per la gloria, e lo definisce il periodo pi\u00f9 bello della sua vita. Nathan chiede a Peyton di trascorrere del tempo assieme dopo la partita e le dice che gli manca. Nathan va incontro a Haley e l'abbraccia (davanti a Lucas) per aver avuto un ottimo voto. Keith dice agli altri genitori di essere un \u201csostituto\u201d perch\u00e9 un ragazzo non ha il padre, e guarda Dan. Tutti si divertono alla partita tranne Dan che propone a Nathan un confronto per capire chi dei due \u00e8 il migliore. Keith cerca di tranquillizzare Nathan e i ragazzi. Peyton continua la sua corsa folle e rischia un incidente. Lucas cerca di insinuare che tra Haley e Nathan ci sia di pi\u00f9 di ci\u00f2 che sembra. Dan fa un brutto fallo a Nathan per impedirgli di fare canestro e Lucas lo rialza e gli propone di batterlo. Nathan dice al padre di fare canestro, visto che ci tiene tanto. Dan lo fa e Nathan dice che nella realt\u00e0 non lo batter\u00e0 mai. Lucas dice a Keith di essere orgoglioso per averlo avuto come padre per una sera e che terr\u00e0 il cognome. Peyton chiede a Nathan se sapeva che sua madre era morta sette anni fa, visto che lui non le aveva mai chiesto niente. A fine episodio vediamo una Peyton serena che finalmente passa col verde.\nOgni sera \u00e8 un'altra storia.\nTrama.\nPeyton regala a Lucas un cd per ringraziarlo. Nathan invita Haley alla partita. Dan e Deb partono per un'annuale cena d'affari e Dan \u00e8 preoccupato per non poter seguire la partita. Anche Karen deve partecipare a quella cena e non sa cosa indossare. Brooke riceve le scuse di Peyton e con la sua allegria riesce a ridarle il sorriso. \u00c8 la prima partita in trasferta per i ragazzi. Brooke parla con Peyton di Haley ed \u00e8 confusa riguardo ai gusti di ognuno. Nathan e Lucas si insultano durante la partita e finiscono col prendersi a pugni ed essere cacciati dalla partita. Whitey li rimprovera e a fine serata li lascia a piedi sperduti a 50\u00a0km di distanza da Tree Hill.insieme. Nathan \u00e8 innervosito dalla situazione. Brooke corrompe un medico a darle degli analgesici per il dolore alla gamba procuratosi dopo la partita. Nathan accetta un passaggio da dei ragazzi della squadra avversaria e Lucas viene obbligato a salire. Brooke si sente \u201cstrana\u201d e Haley e Peyton si prendono cura di lei, e Brooke invita a Haley a salire in macchina con lei e Peyton. Alla cena, Keith e Karen incontrano Dan e Deb. Nathan e Lucas sono obbligati dai ragazzi a spogliarsi e a fare spese in un market in mutande. Brooke chiede a Haley se le piace Nathan e lei risponde che sono solo amici. Haley pensa che a Peyton piaccia Lucas. La macchina delle ragazze si ferma. Nathan, Lucas e gli altri vengono invece inseguiti dalla polizia, ma riescono a seminarli. I ragazzi avversari dicono che Nathan e Lucas devono picchiarsi a vicenda, chi vincer\u00e0 avr\u00e0 i vestiti e un passaggio a casa. Lucas si oppone ma Nathan gli si scaglia contro, ma \u00e8 un trucco per avvicinarsi all'auto e prendere le chiavi. Nathan propone di scambiare: ogni chiave un indumento. Keith e Dan si lanciano frecciatine e Karen e Deb li guardano rassegnate. Nathan butta via proprio la chiave dell'auto e scappa con Lucas. Haley e Peyton si confidano su Nathan e Peyton chiede a Haley se le piace. Haley risponde che non ha importanza visto il rapporto tra Nathan e Lucas. Keith parla di Karen a Deb descrivendola in modo magnifico. Keith chiede a Deb come mai sta con Dan e lei dice che in alcuni casi \u00e8 ancora l'uomo che lei ama, e poi c'\u00e8 Nathan. Nathan dice a Lucas di non aver buttato le chiavi ma solo il portachiavi. Corrono in macchina ma \u00e8 impantanata, e scappano a piedi. Nathan dice a Lucas che \u00e8 fortunato a non avere Dan a fargli da padre e gli racconta di una volta che, da bambino, Dan lo prese a calci. Dan provoca Keith il quale cerca di dargli un pugno. Nathan e Lucas ridono dei ragazzi e Lucas propone di affrontarli. Dan viene a sapere dell'espulsione di Nathan alla partita e Deb gli dice che non \u00e8 pi\u00f9 sicura di conoscerlo. Haley dice a Peyton che Lucas \u00e8 interessato a lei. Karen dice a Keith che Lucas considerava quella serata come un loro appuntamento e Karen dice che per un po' s'era comportata come se lo fosse. Keith dice a Karen di amarla. Lucas dice a Nathan di trattare bene Haley o se ne pentir\u00e0. Lucas e Nathan escono allo scoperto e vedono dei fari di macchina, e Haley e Peyton. Haley, Peyton, Lucas, Nathan e Brooke sono tutti nella stessa macchina, verso Tree Hill.\nDelusioni.\nTrama.\nPeyton chiede a Lucas se va alla festa degli Scott e cerca di convincerlo ad andarci. Haley continua a dar lezioni a Nathan e lo ringrazia per aver lasciato in pace Lucas. Deb chiede a Keith e Karen se vanno alla festa per gli sponsor della squadra di basket. Karen chiede a Keith di accompagnarla, ma lui non vuole a causa della dichiarazione ma Karen dice di non essere in imbarazzo. Brooke parla con Nathan e gli dice che Peyton vorrebbe riappacificarsi con lui. Jake fa spesso tardi agli allenamenti e Lucas gli chiede come mai si assenta spesso ma Jake divaga. Peyton da' un passaggio a Haley e Haley dice che sia Lucas sia Nathan tengono a Peyton, e Peyton le dice che se a lei piace Nathan deve provarci, ma con cautela. Lucas dice a Karen che andr\u00e0 alla festa e Karen convince Keith ad andarci. Brooke dice a Peyton che Nathan la rivuole. Brooke programma una serata Nathan-Peyton e Brooke-Lucas. Haley si confida con Lucas e gli dice che le piace Nathan. Lui ci rimane male, ma capisce e le dice di fare attenzione. Deb dice a Dan che Lucas, Karen e Keith verranno e quindi di comportarsi bene. Alla festa Dan fa un discorso mentre i ragazzi si scambiano occhiate reciproche. Con uno scambio di battute con la barista Brooke riesce a prendere un alcolico. Whitey incontra Karen con piacere e le fa i complimenti per Lucas. Brooke invita Lucas ad andare a casa sua, lui rifiuta dicendo che c' \u00e8 qualcun altro ma Brooke dice che Peyton \u00e8 gi\u00e0 impegnata, e Lucas vede Peyton parlare con Nathan e va via seccato. Deb salva Karen dai pettegolezzi su lei e Keith. Nathan parla con Peyton di ci\u00f2 che ha saputo da Brooke, lei capisce che \u00e8 stata Brooke ad organizzare tutto per avere campo libero con Lucas e si mostra gelosa. Brooke trova tra le cose di Nathan un bigliettino di Haley in cui lei dice di chiamarla per qualsiasi cosa. C'\u00e8 un problema con le torte e Karen si offre di aiutare Deb e chiama Haley per farsi portare delle torte dal locale. Deb parla di Haley con Karen e Karen scopre che Haley da' ripetizioni a Nathan. Brooke propone di giocare ad obbligo o verit\u00e0 e obbliga Peyton a baciare Lucas. Lei lo fa e poi se ne va. Nathan dice a Brooke che lo infastidisce. Lucas raggiunge Peyton e le chiede se era solo un gioco per lei e le dice di no. Sono interrotti da Haley che porta le torte in casa. Karen le dice di restare alla festa e rinunciare al turno. Poi le chiede come mai non le abbia detto di Nathan e si chiariscono. Nathan vede Haley e le chiede di restare. Brooke l'interrompe e svela il contenuto del bigliettino fingendo che Nathan l'abbia letto davanti a tutti. Haley va via ferita. Karen dice a Deb che non voleva che lei le piacesse ma di essere felice di averla conosciuta meglio. Dan le osserva. Karen chiede poi a Deb cosa successe tanti anni fa. Peyton porta Lucas in una stanza, iniziano a spogliarsi e Lucas dice che la vuole e vuole essere nel suo cuore. A queste parole lei \u00e8 spiazzata e fugge via. Dan li ha ascoltati, va da Lucas e gli dice che \u00e8 vicino a fare i suoi stessi sbagli. Lucas gli risponde male e se ne va. Brooke \u00e8 ubriaca e ci prova con Jake, ma lui rifiuta e dice che deve andare. Brooke gli chiede quale sia il suo segreto e lui risponde che la verit\u00e0 la sconvolgerebbe. Karen dice a Dan che non deve aggrapparsi al passato visto che ha una vita attuale splendida. Lucas vede Haley al Karen's Caf\u00e9 in lacrime e lui la consola e dice che nemmeno a lui \u00e8 andata bene. Deb ringrazia Dan per il suo buon comportamento e dice di aver trovato una buona amica in Karen. Nathan trova il bigliettino di Haley e decide di andare da lei. Le chiede di entrare ma lei lo ignora. Jake \u00e8 a casa sua, suona la chitarra e canta una ninna nanna\u2026alla sua bambina! Nathan trova Brooke a casa sua, addormentata. Peyton \u00e8 a casa, la web cam accesa e disegna una scena che ritrae lei e Lucas. Lucas dalla sua stanza la osserva tramite internet. Peyton oscura la telecamera.\nOpportunit\u00e0.\nTrama.\nPeyton racconta a Brooke dell'esito negativo della sua serata. Brooke dice di voler cambiare il suo karma. Nathan va da Haley e le spiega che ha frainteso, Haley gli dice che vuole smettere con le ripetizioni. Brooke vuole riparare a ci\u00f2 che ha fatto ieri e propone a Peyton di svagarsi e andare ad una festa di universitari. Karen e Deb passano del tempo assieme e Karen dice che l'hanno appena accettata in una scuola di cucina in Italia, per frequentare un corso di 6 settimane, ma dice di non voler andarci. Brooke chiede scusa a Nathan. Nathan dice che non riuscir\u00e0 a fare pace con Haley, ma Brooke dice che ci penser\u00e0 lei. Karen propone a Keith di cenare assieme, come un appuntamento. Brooke va da Haley e vuole farsi perdonare e le organizza un appuntamento con Nathan. Lucas sente un messaggio in segreteria e viene a sapere della scuola a cui la madre \u00e8 stata accettata e dice che lei deve andarci. Brooke e Peyton vanno alla festa e Brooke cerca di fare conquiste. Peyton conosce un ragazzo in una stanza, che ascolta la sua stessa musica. Lucas incontra i suoi vecchi amici del campetto e fanno una partita. Peyton trova affinit\u00e0 con il ragazzo e lui le offre da bere, mettendo per\u00f2 delle pillole nel suo drink. Nathan va a prendere Haley e dice di avere dei biglietti scritti da Brooke che li guida durante l'appuntamento. Nathan dice ad Haley le cose di lei che gli piacciono. Brooke scopre che il ragazzo che ha abbordato va ancora al liceo. Il ragazzo con cui \u00e8 Peyton cerca di violentarla ma Brooke interviene e la porta via. Keith dice a Karen che lui si accontenta troppo facilmente e dovrebbe aspirare a qualcosa di pi\u00f9. Brooke chiama Lucas e gli chiede aiuto. Deb e Dan parlano di Haley e Dan dice che lui pu\u00f2 avere di meglio. Lucas arriva e Brooke lo guida alla camera del ragazzo e Lucas lo prende a pugni. Nathan e Haley finiscono in un negozio di intimo, dove devono farsi un regalo reciproco: lei gli regala dei calzini e lui una sottoveste di seta. Brooke e Lucas si informano sugli effetti delle pastiglie e Brooke piange, ma Lucas le dice che \u00e8 stata brava a tirare Peyton fuori di l\u00ec. Nathan e Haley mangiano assieme in un ristorante e Nathan dice che con lei \u00e8 diverso, \u00e8 bello. Karen dice a Keith che nemmeno lei ha raggiunto ci\u00f2 che voleva, gli dice della scuola e Keith ci rimane male, ma la incita ad andare. Lucas parla a Brooke di Nathan, della sua famiglia, e Brooke dice che nemmeno la sua famiglia \u00e8 un granch\u00e9. Brooke dice che vuole continuare a parlare e Lucas ne \u00e8 felice. Haley spiega a Nathan come ha iniziato a dare ripetizioni. Alcuni amici di Nathan lo vedono con Haley e lui nega che sia un appuntamento. Haley si arrabbia e se ne va. Peyton si sveglia ma non ricorda niente, ringrazia Lucas e si dice dispiaciuta. Lucas accompagna Brooke a casa e si dice stupito del suo comportamento e si scusa per averla giudicata male, e le dice di chiamarlo se ha bisogno. Karen si arrabbia con Lucas per aver fatto tardi ma lui le spiega la situazione. Lucas poi le dice che ha comprato un biglietto d'aereo non rimborsabile e dice a Karen di partire. Nathan aspetta Haley sotto casa, le fa le sue scuse e dice di voler cambiare, ma lei dice che nulla pu\u00f2 cambiare le cose. Nathan la bacia e lei gli butta le braccia al collo. Deb si offre di lavorare al Karen's Caf\u00e9 e sostituire Karen durante la sua assenza e Karen accetta. Brooke va da Lucas al campo e fa amicizia con Mouth, mentre Lucas la guarda sorridente. Deb dice a Dan del suo lavoro nel locale di Karen. Dan \u00e8 arrabbiato ma Deb non si scompone. Keith aiuta Karen con i bagagli. Haley insegna a Deb cosa deve fare al locale. A scuola, Haley vede Nathan con i suoi amici e non lo disturba, ma quando lui la vede le va incontro e l'accarezza davanti a tutti. Prima di partire Karen da' un bacio a Keith. Peyton ringrazia Lucas per il suo aiuto e poi va via assieme a Brooke.\nSegnali contraddittori.\nTrama.\nPeyton chiede a Lucas se gli sta bene che sono amici e lui risponde di s\u00ec. Nathan prende Haley in disparte e la bacia in un angolo della scuola. Lei ne \u00e8 felice ma dice che non \u00e8 il momento. Whitey incita i suoi ragazzi dicendo che la prossima partita sar\u00e0 decisiva per la loro imbattibilit\u00e0. Lucas da' a Brooke un libro e lei dice che vuole qualcosa in cambio della sua lettura: fare qualcosa di eccitante con lui. Deb sta lavorando al Karen's Caf\u00e9 e viene Dan. Poco dopo entra Lucas, che appena lo vede esce. Nathan parla con Dan e gli dice che lui non far\u00e0 tanti punti perch\u00e9 \u00e8 indisciplinato. Nathan chiama Tim e dice di aver bisogno di una marcia in pi\u00f9. Lucas e Keith cenano assieme e parlano di Deb. Tim da' a Nathan degli steroidi. Nathan commette troppi falli e Whitey lo caccia dall'allenamento. Haley chiede a Nathan come sta e gli d\u00e0 appuntamento per la serata. Whitey dice a Dan che \u00e8 preoccupato per Nathan e che Dan non deve pi\u00f9 dargli addosso. Lucas cerca di parlare con Nathan ma lui si arrabbia e se ne va. Brooke dice a Lucas che ha finito il libro e gli chiede di uscire. Nathan e Haley sono a casa di lei e lui ci prova, forzandola. Lei si arrabbia e lo caccia via, lui si scusa ma lei ripete di andarsene. Peyton pensa a Lucas e lo chiama, quando lui \u00e8 con Brooke, e Lucas decide di non rispondere. Brooke lo porta in un posto dove sono soli e gli mostra il suo tatuaggio, e si baciano. Lucas torna ubriaco a casa e Keith \u00e8 preoccupato per lui. Keith vede il tatuaggio che Lucas si \u00e8 fatto e si arrabbia mostrandosi deluso del suo comportamento irresponsabile. Lucas dice a Haley di Brooke e Haley gli dice di Nathan. Haley chiede a Lucas di Peyton ma lui risponde che sono ormai solo amici. Dan dice a Deb che le vuole aprire un locale tutto suo e che \u00e8 stanco che lei ripari ad errori che ha fatto lui. Haley e Peyton parlano del rapporto tra Lucas e Brooke e di quello tra Haley e Nathan. Lucas dice a Keith che si preoccupa troppo e lui dice di preoccuparsi sia per s\u00e9 stesso che per Karen. Nathan risponde male a Haley ma le dice che \u00e8 perch\u00e9 si sente oppresso dal peso della partita. Nathan gioca benissimo alla partita, ma commette un brutto fallo e si arrabbia. Sviene in mezzo al campo e si risveglia con Dan che lo rassicura. Il medico dice a Dan che Nathan ha preso delle anfetamine ma Dan si arrabbia e non vuole credergli. Whitey dice a Keith di voler lasciare il suo posto prima che qualcuno ci rimetta. Deb si arrabbia con Dan per non averla avvertita delle condizioni del figlio e Dan le rinfaccia di non essere andata alla partita per poter lavorare per Karen. Deb urla e gli dice di andarsene. Haley chiama Nathan ma non lo trova e gli lascia un messaggio, quando se lo ritrova davanti alla porta della sua camera. Lui le manifesta i suoi sentimenti e dice che solo lei conta, nient'altro. Peyton va da Lucas e si scusa e dice di volere le stesse cose che lui vuole da lei. Brooke spunta dall'altra stanza, con solo una maglia di Lucas addosso e Peyton fa per andarsene. Whitey decide di sospendere gli allenamenti. Nathan chiede a Haley se pu\u00f2 restare a dormire da lei e lei accetta. Lucas \u00e8 tra due fuochi e continua a guardare Peyton, e poi Brooke, visibilmente ferita.\nRapporti difficili.\nTrama.\nBrooke porta la colazione a Lucas e Lucas la presenta a Keith. Nathan sta per andare via da casa di Haley e lei si scusa perch\u00e9 non \u00e8 successo nulla tra loro la notte scorsa, ma Nathan dice che non deve scusarsi e che quando lei sar\u00e0 pronta faranno l'amore. Dan chiede scusa a Deb e lei gli dice di passare pi\u00f9 tempo con Nathan. Lucas e Haley parlano di Brooke e Peyton e Lucas difende Brooke e dice di stare bene assieme a lei. Brooke va da Peyton e le chiede come mai era andata da Lucas e Peyton risponde: per un cd. Lucas, Nathan e gli altri trovano il cartello di Whitey e il coach dice che gli allenamenti sono sospesi. Lucas cerca di chiarire con Peyton, che per\u00f2 nega di pensare davvero ci\u00f2 che ha detto e gli dice che sta bene assieme a Brooke. Haley e Deb parlano di organizzare qualche spettacolo e Deb dice che Nathan \u00e8 fortunato ad avere una ragazza come Haley. Brooke cerca di far divertire Peyton e le dice che lei viene prima di tutto e che non vuole rompere la sua amicizia con lei, per nessun ragazzo. Dan va da Whitey furioso per la sospensione degli allenamenti ma Whitey non cambia idea. Dan dice a Nathan che trascorreranno un week end assieme fuori citt\u00e0. Lucas trova Deb al supermercato e lei gli chiede consigli sull'organizzare degli spettacoli al locale, ma Lucas \u00e8 sfuggevole. Brooke non si accorge di Deb poco distante e va incontro a Lucas con dei preservativi e della panna montata in mano. Deb va via imbarazzata. Brooke e Lucas ci ridono sopra. Dan parla con Nathan della crisi con Deb. Deb parla con Keith dell'incontro con Lucas in mattinata e Keith decide di non dirlo a Karen per non agitarla. Haley chiede a Peyton di realizzare un bel volantino per lo spettacolo. Brooke e Lucas sono in camera di lui quando Keith li interrompe e dice a Lucas di salutare Brooke. Keith se la prende con Lucas perch\u00e9 era assente quando Karen ha chiamato. Lucas dice che lui non ha nessun diritto su di lui ma Keith dice di averli finch\u00e9 Karen \u00e8 via. Lucas va da Jake e gli chiede di uscire ma Jake non pu\u00f2. Lucas gli chiede spiegazioni e Jake lo porta in casa e gli presenta sua figlia Jenny. Lucas dice a Jake di non nasconderla, anche se lo fa per proteggerla. Peyton e Haley parlano e Peyton dice che Brooke le sta facendo del male ma non lo sa. Dan e Nathan giocano a golf e anche l\u00ec la voglia di prevalere prende in Dan il sopravvento. Nathan si arrabbia e gli dice di concedere il divorzio a Deb. Keith va da Whitey a chiedergli un consiglio riguardo Lucas e Whitey dice di lasciarlo fare. Peyton incontra Gavin DeGraw e gli chiede di suonare al Karen's Caf\u00e9. Lucas si scusa con Keith e Keith dice che ci sar\u00e0 sempre per lui. Lucas si complimenta con Deb per il lavoro svolto e le dice che se ha problemi con lui pu\u00f2 parlarne direttamente. Brooke e Peyton si siedono assieme e Lucas si unisce a loro, ma Peyton va subito via. Brooke la raggiunge e Peyton dice di sentirsi il terzo incomodo e che le manca la sua amica. Brooke la rassicura e la invita a rientrare. Jake porta Jenny con s\u00e9 al locale e la presenta agli altri e canta davanti a tutti, e davanti ad una Peyton piacevolmente sorpresa. Nathan va al locale e dice a Deb che la vacanza non \u00e8 andata bene. Peyton va da Jake e si complimenta con lui. Gavin DeGraw arriva al locale e canta. Lucas chiede a Nathan di giocare al fiume tutti assieme. Mentre i ragazzi giocano le ragazze si occupano di Jenny. Whitey e Keith osservano il gioco pulito e di squadra dei ragazzi, compiaciuti. Deb dice a Dan che \u00e8 troppo competitivo e autoritario e che lei sarebbe capace di vietargli di vedere Nathan\nLe strade del cuore.\nTrama.\nNathan, Dan e Deb vanno da una psicologa ma non riescono a discutere civilmente, chiedono a Nathan di scegliere tra di loro, ma lui va via stanco di entrambi. Lucas e Brooke sono in biblioteca e lei lo convince a seguirla. Brooke lo porta a fare un bagno in una jacuzzi che Lucas scopre non essere propriet\u00e0 dei genitori di Brooke. Il padre di Peyton, Larry, torna a casa ma Lucas non lo conosce e lo scambia per un ladro. Brooke chiede a Peyton consigli su come comunicare di pi\u00f9 con Lucas e Peyton le d\u00e0 un cd da dedicargli. Nathan parla con Haley della sua situazione familiare e della sua titubanza a partecipare agli allenamenti. Brooke da' a Lucas il cd ma Lucas capisce che lei non conosce quel gruppo e consegna il cd a Peyton che cerca di giustificarla. Nathan va da Keith che si mostra disponibile a parlare e gli racconta del suo passato col basket. Jake porta Jenny agli allenamenti e Peyton si offre di badare a lei. Brooke dice a Lucas di volerlo conoscere meglio e di voler essere coinvolta nelle cose che fa. A cena, Dan scopre che Nathan ha saltato gli allenamenti e va su tutte le furie. Nathan e Haley dovrebbero studiare, ma Nathan le propone di andar via. Haley accetta e si ubriacano in spiaggia. Dan li scopre e li riporta a casa, ma nel frattempo Haley gli vomita sui pantaloni. Larry parla con Peyton riguardo un'offerta di lavoro molto importante, che potrebbe fruttargli molti soldi, ma dovrebbe star via ancora di pi\u00f9. Peyton gli dice di accettare. Brooke vede Lucas, Peyton e suo padre scherzare assieme e si ingelosisce. Nathan si confida con Whitey, il basket gli piace ma gli sta rovinando la vita. Brooke dice a Peyton che Lucas vuole tenere il piede in due staffe, ma Peyton la rassicura e le dice di fidarsi di lei, di lui e di s\u00e9 stessa. Lucas parla col padre di Peyton e questi capisce di quanto si senta sola Peyton. Nathan si scusa con Haley per averle fatto saltare delle lezioni, e le dice di non volerla cambiare. Larry dice a Peyton che ha rinunciato al lavoro per uno pi\u00f9 in vicinanza e Peyton \u00e8 entusiasta. Brooke dice a Lucas che \u00e8 spaventata dal fatto che non condividano molte cose e che \u00e8 seriamente presa da lui. Lucas dice che prova lo stesso per lei. Dan dice a Nathan che qualunque cosa sceglier\u00e0 in merito al basket capir\u00e0. Nathan dice a Lucas che ha deciso, ha chiuso col basket.\nCena di compleanno.\nTrama.\nPeyton parla con suo padre tramite web cam e arrivano Brooke e Lucas, a cui chiede aiuto per aggiustare la macchina del padre. I genitori di Dan arrivano a Tree Hill e Dan chiede a Deb di non dir loro della separazione. Il padre di Dan va al Karen's Cafe' e chiede di Karen e Lucas a Haley. Peyton \u00e8 un po' preoccupata per non poter comunicare col padre che \u00e8 in mare. Nathan parla di suo nonno ad Haley e dice che \u00e8 insopportabile e le chiede di venire alla cena. Alla cena di famiglia arriva anche Keith, che porta Whitey con s\u00e9. Peyton va in lacrime dai ragazzi dicendo che la barca \u00e8 dispersa e un corpo \u00e8 stato recuperato, e lei deve controllare se sia o meno suo padre. Brooke si offre di rimanere a casa di Peyton in caso di telefonate improvvise, e chiede a Lucas di accompagnare Peyton e di calmarla. La cena non va per il meglio: Royal, il padre di dan continua a parlare di basket. Haley prende da parte Nathan e gli dice che suo nonno ha chiesto di Karen. Il ponte \u00e8 bloccato e Peyton e Lucas sono costretti a interrompere il loro viaggio. Nathan dice che ha lasciato il basket, il nonno \u00e8 furioso e lui gli rinfaccia il fatto di Karen. Deb spiega la situazione di Nathan, della droga e delle pressioni di Dan, e la nonna May rivela a tutti che Dan era stanco del basket perch\u00e9 Royal lo ossessionava e lei decise di coprirlo dicendo che la lesione al ginocchio era irreversibile anche se in realt\u00e0 non lo era. Dan parla con Nathan del suo passato, dicendo di essersi reso conto poi che il basket gli era indispensabile, di averci riprovato ma le ginocchia non rispondevano a dovere. Peyton e Lucas sono in un motel, lei \u00e8 presa da mille paure e lui cerca di farle forza. Deb ce l'ha con Dan per non averle detto la verit\u00e0, poi parla con May, che dice di aver detto la verit\u00e0 perch\u00e9 la storia non si ripeta. Peyton va a riconoscere il cadavere, e non \u00e8 suo padre. Lucas chiama Brooke e lei dice che Larry \u00e8 stato trovato e sta bene. Nathan dice ad Haley che l'unico modo per liberarsi di suo padre \u00e8 batterlo e decide di rientrare in squadra. Peyton si accorge di aver perso il braccialetto che le aveva regalato suo padre e torna al motel, trovandolo. Presa dall'emozione bacia Lucas e si spogliano. S'interrompono pensando a Brooke. Lucas cerca di parlare con Peyton su ci\u00f2 che \u00e8 appena successo. I genitori di Dan partono, e Lucas e Peyton tornano, scambiandosi occhiate colpevoli.\nAppeso a un filo.\nTrama.\nHaley fa degli incubi riguardo alle sue pessime prestazioni a basket. Lucas e Peyton si sentono in colpa nei confronti di Brooke, ancora ignara di tutto, che propone loro di rivoluzionare la stanza di Peyton. Dan e Deb sono in terapia, e alla domanda sul perch\u00e9 Dan sia rimasto con Deb lui risponde di aver sempre visto un futuro con lei. Lucas si toglie la collana di Brooke da dosso e va da Peyton, dicendole che non riesce a dimenticare. Peyton cerca di calmarlo ma lui la bacia. Poi parlano e dicono entrambi di volere che la loro storia funzioni. Haley chiede a Lucas di aiutarla in educazione fisica. Lucas sta per confidarsi con lei riguardo Peyton, ma sono interrotti da Brooke. Keith va da Whitey per festeggiare le 500 partite vinte da lui, ma Whitey gli confida di voler abbandonare il basket. Nathan vede Haley allenarsi e l'aiuta nei tiri. Dan incontra una donna sulla spiaggia che gli si mostra \u201cdisponibile\u201d. Mentre Brooke, Peyton e Lucas sono a casa di Peyton Brooke prende l'amica in disparte e le confida di essere innamorata. Peyton dice a Lucas che non pu\u00f2' fare questo a Brooke. Brooke e Lucas parlano di Keith e Karen, e Brooke dice di voler fare una buona impressione alla madre di Lucas. Peyton parla con Haley in cerca di consiglio, essendo stata anche lei tra due fuochi, ma Haley le dice che sono due situazioni diverse e non pu\u00f2 aiutarla. Whitey chiede a Nathan se la sua presenza lo abbia cambiato, ma Nathan non gli d\u00e0 una risposta soddisfacente. Dan dice al figlio che ha fatto bene a rientrare in squadra, Whitey va a trovare la moglie al cimitero e Keith prende dei fiori per il ritorno di Karen. Keith va da Dan e quest'ultimo lo accusa di avergli remato contro in ogni occasione, e gli dice che non avr\u00e0 mai neppure una speranza con Karen. Keith si confida con Deb riguardo al bacio di Karen e lei lo rassicura. Carrie, la nuova vicina di Dan, va a trovarlo. Lucas e Peyton si vedono di nascosto e si baciano ancora, con Haley che li vede e va via delusa. Carrie ci prova con Dan, che respinge le sue avances dicendo di essere sposato, ma proprio in quel momento arriva Deb che fraintende tutto. Haley litiga con Lucas accusandolo di avere un comportamento scorretto e volano parole grosse. Dan cerca di chiarire con Deb, ma \u00e8 tutto inutile; dice di amarla, ma quando lei ha gi\u00e0 chiuso la porta dietro le sue spalle. Nathan esorta Whitey e gli dice che per lui \u00e8 contato tantissimo, e che ha ancora bisogno di lui. Il coach decide di restare. Haley parla con Nathan di Lucas e Nat fa notare come si siano invertiti i ruoli. Dan dice a Deb di voler tornare a casa sua, ma Deb vuole il divorzio. Keith e Lucas sono in macchina, diretti verso l'aeroporto, quando Keith fa un incidente: Lucas \u00e8 svenuto. Dan si trova poco distante e li soccorre portandoli in ospedale, dicendo che Lucas \u00e8 suo figlio. Karen viene avvertita all'aeroporto, intanto Lucas viene operato e le sue condizioni peggiorano, tanto che l'elettrocardiogramma va a 0.\nIl risveglio.\nTrama.\nLucas \u00e8 grave ma l'intervento continua. Karen chiama Haley e le dice di Lucas. Haley \u00e8 arrabbiata con Nathan perch\u00e9 le ha detto che aveva iniziato a frequentarla per dar fastidio a Lucas. Peyton sta per dire a Brooke di lei e Lucas, ma Haley la interrompe. Karen va da Keith disperata e Keith le dice che \u00e8 stato Dan a salvare Lucas. Brooke arriva in ospedale in lacrime e Keith la presenta a Karen. Il medico arriva e dice che Lucas ce la far\u00e0 pur essendo stato molto grave. Peyton cerca di capire come mai Haley non vuole andare a trovare Lucas, ma Haley non vuole parlarne. Karen viene a sapere che Keith ha bevuto e gli chiede spiegazioni, ma lui si giustifica dicendo di non essere ubriaco. Karen lo rimprovera dicendo che lui aveva la sua piena fiducia, e lo caccia via. Haley dice a Peyton della lite con Lucas, ma dice anche di voler andare da lui e di voler essere accompagnata da lei. Deb va in ospedale e rassicura Karen sulla sorte del locale, e Karen le dice del gesto di Dan. Peyton va a trovare Lucas e Karen la vede. Peyton le racconta di sua madre, e poi le racconta della lite di Haley. Nathan chiede a Haley le condizioni di Lucas e la esorta ad andarlo a trovare. Deb chiede a Nathan cosa prova riguardo alla separazione dei suoi genitori, e Nathan dice di stare bene. Haley e Peyton vanno da Lucas, ma Haley non ce la fa ad entrare e va via. Deb va da Keith e lo aggiorna sulle condizioni di Lucas, Keith dice che Karen non lo vuole intorno e Deb lo rassicura dicendo che le passer\u00e0. Karen viene a sapere che la terapia di Lucas \u00e8 molto costosa e l'assicurazione non coprir\u00e0 i costi. Whitey va in ospedale e consola Karen che dice di essere impreparata ad un avvenimento del genere, Withey dice a Karen di non prendersela con Keith. Jake ed altri ragazzi sono al campetto e registrano dei pensieri per Lucas tramite una videocamera. Dan dice a Deb di voler sospendere le sedute dalla psicologa se lei vuole separarsi da lui, e le ricorda di quando era lei a doversi far perdonare qualcosa. Haley racconta a Peyton dello screzio con Nathan e Peyton le dice che Nathan tiene seriamente a lei. Haley vorrebbe scusarsi con lui\u2026e Peyton vorrebbe parlare con Lucas e dirgli che lo ama. Keith porta una cosa per Lucas, e viene a sapere per caso dei problemi col pagamento e paga al posto di Karen. Peyton esorta Nathan a chiarire con Haley. Karen dice a Brooke che non le piace il tatuaggio di Lucas e Brooke si scusa. Brooke pensa di non piacerle, ma Karen dice invece di apprezzare il modo in cui si prende cura di Lucas. Deb dice a Karen che lei e Dan stanno divorziando e Karen ne \u00e8 dispiaciuta. Il legale di Deb va da Dan ma lui non vuole firmare e dice che in tribunale potrebbe uscir fuori molte cose interessanti. Nathan va da Lucas e gli parli di Haley, e gli dice che deve farcela. In quel momento Lucas si sveglia e tocca la mano di Nathan. Nathan va da Haley e le dice che Lucas si \u00e8 svegliato, che lui era andato a trovarlo, per dirgli che lei lo pensava. Nathan le dice di aver sbagliato, ma quello sbaglio gli ha permesso di conoscerla, e di cambiare. Poi le porge la mano e le dice di andare insieme da Lucas. Peyton fa un disegno per Lucas al campetto. Karen va da Dan, che pensa che lei sia arrabbiata per aver dato da solo il consenso all'operazione, invece lei lo abbraccia e lo ringrazia. Haley va finalmente da Lucas, che dice che l'\u00e8 mancata; lei piange tra le sue braccia. Karen torna finalmente a casa sua e vede il cartello di bentornato che le avevano preparato, si siede e piange.\nAll'improvviso ogni cosa \u00e8 cambiata.\nTrama.\nLucas chiede all'infermiera che lo cura se potr\u00e0 giocare ancora, e lei gli dice che la sua spalla \u00e8 gravemente danneggiata. Lucas chiede a Karen se Peyton \u00e8 venuta a trovarlo mentre era in convalescenza, e Karen risponde solo una volta. Brooke va Lucas, lui la lascia e lei va via in lacrime. Deb e Dan sono dal giudice e lui cerca di ricattarla mettendo in mezzo il passato. Lucas fa un sogno in cui si bacia con Peyton e poi Brooke li scopre. Peyton raggiunge Lucas, lo bacia e gli dice di non essere andata all'ospedale per la presenza di Brooke. Lui dice di aver lasciato Brooke, ma c'\u00e8 ancora il resto da dirle. Karen parla con Lucas di Brooke e dice che le ha fatto una buona impressione, ma Lucas le dice che l'ha lasciata. Brooke tenta di chiamare Peyton ma rifiuta la chiamata, poi la trova con Haley e le dice ci\u00f2 che \u00e8 successo con Lucas. Jake chiede a Lucas una buona parola con Karen per lavorare al Caf\u00e8. Karen e Keith continuano ad evitarsi, poi Karen dice che gli ridar\u00e0 i suoi soldi. Jake ottiene il lavoro, ma riceve la chiamata di suo padre che gli dice che nessuno pu\u00f2 occuparsi di Jenny e deve andare. Lucas e Peyton chattano, Brooke va da Karen e le porta una tisana per Lucas, e Karen le mostra delle foto del suo viaggio. Lucas sente Karen e Brooke confidarsi. Nathan dice ai suoi genitori di non voler stare assieme a nessuno dei due, ma Deb lo convince a stare con lei. Lucas va a casa di Peyton e le dice di voler stare assieme a lei e risolvere la questione con Brooke. Lucas si sente male e subito Peyton chiama Karen, mentre Brooke entra nella stanza di Lucas. All'ospedale Lucas mente dicendo di esser stato al campetto e di aver incontrato Peyton per caso. Dan dice che lotter\u00e0 per avere Nathan e dice al figlio che scoprir\u00e0 i segreti di Deb scegliendola. Karen capisce che Lucas non si sta comportando bene con Brooke, e Lucas le dice lo stesso su Keith. Jake dice a Karen di dover rinunciare al lavoro per badare a Jenny, ma Karen dice che pu\u00f2 portarla al lavoro e tenerla nel vecchio lettino di Lucas sul retro. Nathan chiede a Deb cosa nasconde, ma lei non risponde e lui va via con Dan. Karen va da Keith dicendogli che non sa come comportarsi, anche perch\u00e9 quello che \u00e8 successo non cambia. Peyton parla con Lucas e dice di non poter fare questo a Brooke e gli racconta di quanto le sia stata vicina dopo la morte di sua madre. Dice di non poter continuare la storia. Nathan dice a Haley di voler vivere alla giornata con lei, e le chiede di cantare. Keith mette in vendita l'officina. Brooke va da Peyton e le dice di aver scoperto tutto, grazie al PC. In quel momento anche Lucas sta guardando dalla webcam e ha seguito la scena.\nAmicizie in fumo.\nTrama.\nBrooke e Peyton si evitano. Jake chiede a Peyton se pu\u00f2 accudire Jenny per una serata. Dan regala a Nathan una macchina, ma lui pensa che suo padre voglia comprarlo. Lucas vuole recuperare per rientrare in squadra ma si sforza pi\u00f9 del dovuto. Incontra Brooke e le dice che \u00e8 dispiaciuto, ma lei lo tratta male. Peyton incontra Brooke e cerca di parlarle, Brooke le chiede se ama Lucas, ma Peyton non sa dare una risposta. Keith e Dan parlano sul comprare l'attivit\u00e0 e poi rivenderla a tempo debito. Lucas si confida con Haley e le spiega la sua situazione difficile a scuola e con Dan, poi va via. Karen chiama Peyton e le chiede se sa dove sia Lucas. Peyton va da Brooke e lo chiede a lei, che nemmeno sa nulla. Lucas \u00e8 a un locale, e conosce una ragazza di nome Nikki. Karen dice a Keith che pu\u00f2 aiutarlo dandogli dei soldi, ma Keith rifiuta. Brooke e Peyton arrivano al locale, e scoprono che Lucas \u00e8 andato via con una ragazza, e decidono di bere. Lucas e Nikki passano una notte di fuoco al Luna Park, quando arriva il momento delle confidenze Nikki sparisce nel nulla. Lucas torna a casa e parla con Karen: ha combinato tanti casini ma vuole imparare dai suoi errori. Keith va da Dan e firma la cessione, Karen intanto chiede a Deb di mettersi in societ\u00e0, ma lei rifiuta per passare pi\u00f9 tempo con Nathan. Haley e Nathan cercano biglietti per assistere al concerto di Sheryl Crow, ma senza successo. Lucas va da Whitey e gli dice di cedere il suo posto ad un altro se ha bisogno. Deb confida a Nathan il suo segreto: l'aver lasciato, anni prima, Nathan da solo con Dan, per vivere una storia con un altro uomo e di aver mentito dicendo di lavorare. Nathan rimane sconvolto e arrabbiato per averlo abbandonato. Keith trova la sua officina con l'insegna \u201cDan Scott\u201d e va su tutte le furie. Jake torna a casa, e propone a Peyton di restare a mangiare e a vedere un film. Nathan va da Deb e le consegna un'istanza di emancipazione. Lucas va da Brooke e ammette le sue colpe, ma lei non vuole le sue scuse. Sheryl Crow va a prendere un caff\u00e8 al Karen's Caf\u00e8 quando Haley \u00e8 di turno. Haley incespica parole dietro l'altra e poi riesce a chiedere alla Crow di cantare per lei. Sheryl accetta e Nathan scatta delle foto. Deb va da Dan a dirgli dell'istanza. A casa Jake trova un ritratto di Jenny fatto da Peyton. Bussano alla porta, \u00e8 Nikki, che chiede come stia sua figlia.\nStretta finale.\nTrama.\nLucas invita Haley ad unirsi agli altri nell'andare all'annuale gara di cheer \u2013 leader a Charlotte. Nathan ha finalmente preso un appartamento per s\u00e9. Brooke \u00e8 impegnatissima nelle prove con le altre cheer - leader per la gara che vuole assolutamente vincere. Brooke invita Mouth a spiare le cheer \u2013 leader concorrenti e Mouth accetta. Whitey chiede a Lucas come va la sua spalla, e invita sia lui che Nathan a lavorare assieme, e Nathan dovr\u00e0 ricevere suggerimenti da Lucas. Karen invita a cena Keith come ai vecchi tempi. Karen \u00e8 invitata a rivestire il ruolo di chaperon nel viaggio dei ragazzi. Keith \u00e8 furioso con Dan per prevaricarlo in ogni decisione in merito alla sua attivit\u00e0. Nathan non vuole allenarsi con Lucas ma lui lo sprona, ma Nathan dice che riuscir\u00e0 a giocare come vuole. Larry Sawyer e Karen vengono presentati da Whitey: saranno i due chaperones. Nathan si propone di caricare tutti i pon pon delle cheer \u2013 leader sulla sua auto, e invita Haley a fargli compagnia. Whitey assegna le stanze e Nathan e Lucas si ritrovano nella stessa camera, cos\u00ec come Brooke e Peyton, ed \u00e8 Peyton a proporre una tregua a Brooke. Peyton trova Jake e lui dice che gli manca Jenny. Brooke incontra le sue avversarie e le fronteggia. Nathan porta Haley nella sua stanza e la bacia, Lucas entra e li vede e va via innervosito. Karen chiama Keith e rimanda la cena a causa del suo ruolo di accompagnatrice. Una cheer \u2013 leader ha la varicella e Brooke va in crisi, Peyton chiede a Haley di sostituirla. Dan cerca di dire a Keith come fare il suo lavoro, cosa che fa infuriare Keith. Karen e Larry controllano le camere e tutto \u00e8 tranquillo. In realt\u00e0 tutti escono poco dopo il controllo. Karen va da Brooke e Brooke si confida con lei. Peyton propone Haley a Brooke e lei parte in quarta riportando tutte le ragazze in sala prove. Le concorrenti le vedono e le prendono in giro e poi vengono cacciate da Peyton. Mouth simula a Brooke la coreografia avversaria in modo perfetto stupendo tutti per la sua agilit\u00e0. Jake e Lucas parlano di Nathan e Haley. Tutti i ragazzi sono in un locale, ma scappano appena vengono a conoscenza che in programma c'\u00e8 uno spogliarello maschile. Nathan va in palestra e Lucas gli fa compagnia, parlandogli. Brooke porta le ragazze in una vasca idromassaggio. Nathan vede Haley vestita da cheer\u00a0\u2013 leader. Haley dice a Lucas che dovrebbe essere felice per lei e stare dalla sua parte. Anche i ragazzi si tuffano in piscina e inizia una lotta in acqua. Vengono scoperti da Whitey, e loro rimangono come paralizzati dal terrore. L'ira di Whitey si riversa per\u00f2 sui due accompagnatori, che dopo aver ricevuto una dura ramanzina scoppiano in una risata. Nathan e Lucas parlano durante la notte e Nathan dice che Haley non \u00e8 cambiata da quando non stava con lui, che forse \u00e8 Lucas ad avere un problema, non lei. Le cheer avversarie si esibiscono in modo perfetto, Brooke rincuora le sue ragazze e queste danno il meglio di loro. Ci\u00f2 non basta, e le ragazze perdono. Ma Brooke riceve il premio come miglior coreografia, e viene ricompensata del suo duro lavoro. Brooke ringrazia Peyton per averle dato il suo supporto in quest'occasione. Lucas va da Haley a farle i complimenti, e lei dice che prima o poi dovr\u00e0 accettare Nathan. Alla partita Nathan riesce a fare canestro e Haley vede persino Lucas tifare per Nathan. Il coach arriva a 500 partite vinte e continua la sua stagione imbattuta. Keith dice a Dan che vuole andarsene. Mouth viene ringraziato dalle ragazze e da Brooke in particolare, che ringrazia anche Haley. Haley vede Nathan e Lucas scherzare e si meraviglia. Peyton e Lucas vedono i rispettivi genitori parlare e flirtare. Brooke vede Lucas e Peyton vicini e si rabbuia. Dice a Peyton che \u00e8 stato bello non pensare ai rispettivi problemi, ma ci\u00f2 non cambia il passato. Peyton si dice intenzionata ad esserle amica. Keith vede Karen e Larry insieme, lei li presenta ma Keith va via subito. Brooke vede una sua foto con Peyton e Lucas, la strappa e poi piange. Lucas si allena e riesce a fare canestro. Nathan va nel suo nuovo appartamento, ancora vuoto.\nSalto nel passato.\nTrama.\nWhitey \u00e8 impegnato nell'asta dei \u201cBoytoy\u201d. Brooke vorrebbe andarsene con il ragazzo comprato da lei ma non pu\u00f2 perch\u00e9 non paga in contanti. Haley e Peyton parlano delle offerte: Haley vorrebbe fare un'offerta per Lucas e Peyton per Jake. Tim si esibisce e viene comprato da Deb. Jake si esibisce travestito da corvo e fa divertire tutti, e viene comprato per 100 dollari. \u00c8 il turno di Lucas, piuttosto imbarazzato, ma le offerte non mancano, e Haley riesce e comprarlo per 115 dollari. L'ultimo \u00e8 Nathan che con la sua performance fa impazzire tutte\u2026spogliandosi! Haley cerca di convincere Peyton a comprarlo per sottrarlo alle grinfie delle altre. \u00c8 un duello all'ultimo centesimo, e Peyton la spunta. Anche Mouth viene notato e messo all'asta, e Brooke lo compra per 200 dollari. Il padre di Peyton, Larry, invita Karen a cena. Jake incontra la sua acquirente: Nikki. Brooke si sente in imbarazzo con Mouth perch\u00e9 aveva altri programmi per la serata, Mouth la lascia libera, ma Brooke decide di portarlo con s\u00e9. Haley vede Peyton e Nathan scherzare ed \u00e8 un po' gelosa. Jake e Nikki parlano e mangiano assieme, Nikki dice di aver fatto uno sbaglio e Jake dice che ancora non riesce a capacitarsi che lei abbia abbandonato Jenny. Karen e Larry cenano assieme e parlano di Keith. Haley porta Lucas sul loro terrazzo e parlano. Brooke porta Mouth in un locale e lui fa colpo su una ballerina poco vestita. Peyton e Nathan parlano del loro vecchio rapporto, dopo di che lui la butta in piscina, e si divertono. Anche Lucas e Haley si stanno divertendo, gettando palloncini bagnati. Brooke porta Mouth in un priv\u00e9 dove Mouth vede per la prima volta dal vivo una ragazza spogliata. A casa di Deb, Tim fraintende le intenzioni di Deb che l'aveva comprato per fargli svolgere dei lavoretti in casa e si spoglia. Mentre si riveste arriva Dan che interpreta male la situazione. Lucas vede il tatuaggio di Haley (un 23 tatuato sulla schiena) e pensa sia stato Nathan a convincerla a farlo, ma lei dice che lui non sa nulla. Haley dice di essere innamorata e di non far altro che pensare a lui. Lucas le chiede come mai non abbia comprato Nathan al posto suo ma Haley dice che voleva ricordare il passato, quando era pi\u00f9 facile, con solo loro due. Peyton e Nathan parlano della loro storia e Nathan si chiede come sia finita, ma entrambi convengono che con Haley lui \u00e8 diverso, migliore, e Peyton dice che non far\u00e0 niente che possa ferirla. Nikki cerca di sedurre Jake, dice che potrebbero essere una famiglia e lo bacia. Jake la interrompe e la mette alla prova: comprare delle cose per Jenny per constatare se \u00e8 una buona madre. Keith va da Whitey che lo sprona a mostrare i suoi sentimenti a Karen. Brooke si trova bene con Mouth, e gli chiede come mai non abbia una ragazza. Mouth chiede a Brooke cosa vuole da un ragazzo. Lei risponde che vuole uno che la faccia ridere, che la desideri e che le dia fiducia. Nikki torna dopo aver fatto la spesa e Jake critica tutti i suoi acquisti, ritenendoli inadatti a Jenny. Nikki dice a Jake di amarlo, lui le dice che non ha pi\u00f9 bisogno di lei, che lei lo ha lasciato e cos\u00ec far\u00e0 lui ora. Brooke e Mouth vanno a ballare, Brooke trova un ragazzo e lui dice di conoscerla e di aver fatto sesso con lei. Lei non ricorda nulla e va via molto scossa. Mouth le viene incontro, parlano di Lucas, e Brooke piange sulla sua spalla. Larry e Karen vanno in un campo di football. Scavano e trovano un vecchio cofanetto di Karen. Whitey li trova, e con lui c'\u00e8 anche Keith, che appena li vede va via. Nathan ammette a Peyton di averci provato con lei. Dice che sentir\u00e0 sempre qualcosa per lei, ma che con Haley \u00e8 diverso. Peyton dice di essere orgogliosa di lui e del suo cambiamento. Lucas e Haley vanno da Nathan. Lucas vede dalla finestra Nathan che da' un bacio a Peyton (pegno di ogni boytoy verso la propria acquirente) e dice a Haley che Nathan non \u00e8 in casa. Mouth dice a Brooke che \u00e8 stata un'esperienza indimenticabile e le parla di Lucas, del bravo ragazzo quale lo ritiene, e dell'aiuto di Lucas nei suoi confronti in passato; e dice a Brooke che sarebbe stupito se tra lei e Lucas non funzionasse. Brooke da' un bacio a Mouth, che la ringrazia per la pi\u00f9 bella serata della sua vita. Lucas accompagna Haley a casa. Devono darsi un bacio come da regolamento, e lo fanno un po' schizzinosi, poi si abbracciano. Nikki va da Jake e lui dice che ha promesso a s\u00e9 stesso che Jenny non avr\u00e0 un cuore spezzato come il suo. Larry accompagna Karen e le dice che gli piace, e Karen ricambia, ma c'\u00e8 una storia con Keith di cui non sa se ci sar\u00e0 un futuro. Larry la bacia e va via. Dopo poco arriva Keith che dice a Karen che le ultime settimane sono state terribili per lui. Le d\u00e0 un anello e le chiede di sposarlo, perch\u00e9 l'ama da sempre. Lucas \u00e8 al campetto e arriva Brooke che deve parlargli. Crede di essere incinta.\nLa storia si ripete.\nTrama.\nLucas chiede a Brooke se \u00e8 sicura di essere incinta e lei dice che ha un ritardo. Lui propone di andare a comprare un test di gravidanza. Karen non sa che dire a Keith, gli vuole bene ma ha bisogno di trovare un'altra parte di s\u00e9 stessa. Gli dice che non pu\u00f2 sposarlo. Brooke fa vedere a Lucas il test: \u00e8 positivo. Lei piange e lui cerca di calmarla, dice che l'accompagner\u00e0 dal dottore ma lei vuole andarci da sola. Haley sveglia Nathan e si baciano. Nathan nota il tatuaggio di Haley ma non le dice niente. Dan vede Lucas e Brooke uscire dall'ospedale. Lucas fa una sfuriata a Nathan dicendo che l'ha visto baciare Peyton. Nathan dice che era la regola, ma Lucas va via furioso. Nikki va da Jake e c'\u00e8 anche Peyton. Nikki gli offre dei soldi, ma Jake dice di non volere ne' soldi ne' tantomeno la sua presenza. Lucas chiede a Brooke novit\u00e0, lei gli sfugge, e Lucas le chiede se \u00e8 sicuro che sia suo. Lei si arrabbia e dice che lo \u00e8. Dan va da Deb e parlano sia di Nathan che di Lucas, che ha visto davanti al consultorio. Nathan \u00e8 arrabbiato con Haley, lei non vuole copulare con lui ma poi si fa un tatuaggio con il suo numero di maglia. Peyton nota che Lucas sta male per Brooke. Lucas le dice che si \u00e8 accorto di aver fatto cose avventate, senza pensare. Haley chiede a Peyton se Nathan l'ha mai tradita, Peyton capisce che Haley ha dei dubbi su s\u00e9 copulare o no con lui, Haley dice che non sa se compiere o no quel passo, pur essendo certa che lui \u00e8 quello giusto e che lei ne \u00e8 follemente innamorata. Dan va da Lucas, che si sta allenando. Gli chiede come sta e gli dice di averlo visto al consultorio. Dan gli d\u00e0 dei consigli e dice di aver chiesto a Karen, in passato, di abortire.e Lucas si arrabbia per il paragone infelice. Keith dice a Deb della sua proposta a Karen e della sua delusione. Non pensava che Karen lo respingesse. Deb ne \u00e8 molto dispiaciuta. Dan va da Nathan e dice che Nat non ce la far\u00e0 a fare tutto da solo e torner\u00e0 da lui. Nikki va da Peyton dicendole che \u00e8 inutile il suo aiuto con Jenny, che Jake e lei non hanno pi\u00f9 bisogno di una babysitter, ma Peyton le risponde a tono e la zittisce. Brooke chiede a Peyton chi sia Nikki e Peyton le spiega. Poi Peyton accenna a Lucas e Brooke fraintende pensando che stiano ancora assieme e va via. Lucas e Jake parlano e Lucas gli racconta di Brooke e del bambino e dice di non essere pronto ad essere genitore. Nathan vuole vendere la sua auto e ne parla con Haley, poi le dice che rispetta la sua decisione sul sesso. Sia Lucas che Brooke passano una notte insonni. Lucas parla con Karen e gli dice di Brooke e Karen gli d\u00e0 uno schiaffo. Lei si scusa subito ma Lucas dice che ha ragione, Karen lo abbraccia e piange dicendo che non vuole questo per lui, vuole un bel futuro. Haley chiede a Lucas quante volte pensa al sesso e lui capisce che lei vuol farlo con Nathan e Lucas dice di aspettare se non \u00e8 pronta, e che anche lui avrebbe voluto fare le cose con pi\u00f9 calma. Nathan va da Deb, lei dice che lui pu\u00f2 tornare quando vuole ma lui rifiuta e le chiede come mai ha tradito Dan, ma lei non sa dare una risposta, dice solo che se ne pente. Nikki va da Lucas e gli confida di essere la madre di Jenny e di essere tornata per riparare ai suoi errori. Gli chiede di non dire nulla a Jake riguardo alla notte passata assieme. Lucas chiede a Keith perch\u00e9 lui sia rimasto accanto a Karen dopo l'abbandono di Dan e lui risponde che voleva proteggerla. Lucas si scusa con lui del suo comportamento mentre Karen era via. Nathan parla con Haley e dice di non volerle mettere fretta perch\u00e9 sa che \u00e8 un passo importante per lei, e dice di amarla. Lei lo bacia e dice di ricambiarlo. Lucas parla con Dan: ora capisce cosa prov\u00f2 quando Karen era incinta. Keith va da Karen a dirle che Tree Hill non \u00e8 pi\u00f9 casa sua e che vuole partire, Karen ne \u00e8 dispiaciuta. Lucas va da Brooke, lei \u00e8 restia ad ascoltarlo dopo le accuse precedenti, ma lui le chiede di ascoltarlo: \u00e8 spaventato ma qualunque decisione lei prender\u00e0 lui ci sar\u00e0, e se ci sar\u00e0 un bambino lui gli far\u00e0 da padre. Lei piange e dice che non \u00e8 incinta, che il dottore l'aveva chiamata dopo la loro litigata e le aveva detto che non era incinta. Lui \u00e8 arrabbiato, ma anche lei lo \u00e8, per il passato. Dan sfoglia delle vecchie foto, sia di Lucas sia di Nathan, bambini. Jake, Peyton e Jenny sono a casa di Jake, Peyton tiene Jenny con s\u00e9 e Jake dorme accanto a lei. Nikki li spia dalla finestra. Brooke piange chiusa nella sua stanza. Lucas dice a Karen che Brooke non \u00e8 incinta, poi abbraccia Karen e la ringrazia per la sua comprensione.\nLa festa di Haley.\nTrama.\nHaley chiede a Nathan come mai lui stia sempre da lei quando ha una casa tutta sua e Nathan dice di cercare tranquillit\u00e0, non le feste che organizza Tim. Nathan propone a Haley di organizzare un piccolo party e lei ne \u00e8 eccitata. Keith dice a Karen di avere un colloquio come insegnante di meccanica in una scuola, poi chiede a Karen se ha parlato con Lucas, ma lei dice che non \u00e8 facile. Nathan incita Lucas a continuare l'allenamento. Arriva Peyton e Lucas \u00e8 solo, lei gli aggiusta la spalla e Brooke li vede e s'infuria. Peyton propone a Brooke di non parlarsi pi\u00f9 e lei accetta. Tim e Nathan giocano, arriva Haley e scherza con Nathan provocandolo. Poi arriva Dan, infuriato con il figlio che ha venduto la macchina, e gli dice che rivuole i suoi soldi. Nathan glieli da e gli dice di andare via. Haley invita della gente alla festa, ma non Brooke, e le dice che \u00e8 riservata a pochi amici. Haley accompagna Nathan a trovare lavoro e viene subito assunto. Lucas va da Peyton a portarle un cd e Peyton gli chiede di andare insieme alla festa, da amici. Il ragazzo che lavoro con Nathan gli d\u00e0 degli ordini e delle dritte per il lavoro, e dice che tempo prima Nathan ed altri lo avevano picchiato per divertimento. Lucas viene a sapere del trasferimento di Keith e della proposta di matrimonio e va da Keith e gli dice che vuole ogni bene per lui, ma egoisticamente lo vorrebbe vicino a s\u00e9, a Tree Hill, come un padre. Deb e Karen parlano e Deb accetta la proposta di Karen di fare societ\u00e0 assieme. Keith va da Karen e Karen gli d\u00e0 un regalo e lo rincuora sull'esito del suo colloquio. Nathan \u00e8 sotto pressione per il nuovo lavoro e per di pi\u00f9 deve scegliere tra il lavorare tutta la serata (saltando la festa di Haley) o mollare e farsi licenziare. Lucas va a prendere Peyton e le regala un cd. Haley pensa che alla festa non verr\u00e0 nessuno e invece arriva gente che Tim stesso conosce a malapena. Brooke va al bar, un ragazzo vuole abbordarla e lei lo allontana in malo modo. Arriva Nikki, e parlano. Dan trova Nathan al lavoro e lo denigra. Brooke e Nikki arrivano alla festa e Haley, Peyton e Lucas li guardano preoccupati. Nikki ci prova con Lucas. Nathan continua a lavorare assieme all'altro ragazzo, e gli chiede di nuovo scusa per il suo comportamento passato. Il ragazzo accetta le sue scuse e gli dice di andare alla festa, Nathan lo invita ma lui rifiuta. Nathan cerca di chiamare Haley ma non riesce a rintracciarla. Dan va da Deb e lei coglie l'occasione per dargli le sue cose. Discutono, ma alla fine si baciano, e lei \u00e8 mezza ubriaca. Nikki e Peyton continuano a provocarsi e finiscono col prendersi a botte: Lucas, Brooke e Tim cercano di dividerle, e poi Nikki rivela di essere stata con Lucas lasciando sia Brooke che Peyton schifate che decidono di andarsene. Nathan arriva a casa e trova la polizia che lo arresta, perch\u00e9 proprietario della casa e quindi responsabile dei disagi. Dan e Deb sono a letto a ricordare i vecchi tempi. Dan riceve una telefonata e va a prelevare Nathan e lo obbliga ad andare con lui. Ma Lucas e Haley lo fermano e accompagnano Nathan a casa. Lucas va a casa e dice che pensava che Keith e Karen potessero essere felici insieme ma si sbagliava. Haley si dispiace per ci\u00f2 che \u00e8 successo alla festa, non pensava arrivasse tanta gente e Nathan le dice che \u00e8 diventata popolare. Brooke va da Peyton e Brooke si scusa per la serata, propone di fare pace e sparlano assieme di Nikki. Keith dice a Karen che \u00e8 molto felice perch\u00e9 ha avuto il lavoro e inizier\u00e0 tra 10-15 giorni. Dan dice a Deb che \u00e8 finalmente convinto di volerle concedere il divorzio. Lucas va da Keith e lo vede imballare la sua roba. Lucas parla con Peyton di ci\u00f2 che \u00e8 successo con Nikki e lei dice che \u00e8 diventato come Nathan, il vecchio Nathan, e non vuole rivivere quell'esperienza.\nVia da Tree Hill.\nTrama.\nNathan va da Lucas e gli chiede di andare a correre insieme, cos\u00ec da allenarsi per i play-off. Larry Sawyer sta partendo di nuovo, e chiede alla figlia se \u00e8 d'accordo che frequenti Karen. Lucas chiede a Karen la verit\u00e0 su cosa successe con Dan. Karen gli dice che Dan voleva l'affidamento congiunto ma lei rinunci\u00f2. Lucas cerca di parlare con Peyton ma lei lo evita, e trascorre invece tempo con Brooke. Whitey annuncia ai suoi ragazzi che perder\u00e0 una partita per un'operazione all'occhio. Lucas parla con Keith, e quest'ultimo non sa niente di ci\u00f2 che successe e della scelta di Karen. Dan va da Whitey e gli chiede di allenare lui i ragazzi per la partita per i play-off, ma Whitey rifiuta. Lucas parla con Nathan dell'affidamento congiunto. Nathan ne \u00e8 sorpreso, ma gli dice di non essersi perso nulla. Haley usa il PC di Nathan e trova dei siti porno tra i preferiti. Keith parla con Karen di ci\u00f2 che ha saputo, e le chiede perch\u00e9 non gliel'abbia detto, e Karen dice di aver avuto paura che Keith non appoggiasse quella sua scelta. Dan dice a Whitey che \u00e8 stato nominato allenatore dal comitato atletico e lui non pu\u00f2 opporsi. Peyton e Brooke vanno a fare shopping con Jenny, ma arriva Nikki, che approfittando di un momento di distrazione prende con s\u00e9 la bambina e sparisce. Haley parla con Nathan di ci\u00f2 che ha trovato, e lui tenta di giustificarsi. Nikki ritorna, e da' Jenny a Jake. Karen \u00e8 arrabbiata con Dan per aver detto a Lucas la verit\u00e0 e gli dice di stare lontano, ma Dan annuncia di essere il sostituto allenatore. Haley si confida con Peyton e le dice ci\u00f2 che ha provato, ma Peyton la rassicura sui sentimenti di Nathan. Nathan si confida con Lucas su Haley, e Dan si sorprende a vederli ridere assieme. Dan stressa Lucas agli allenamenti sovraccaricandolo di lavoro. Peyton si sente in colpa e si scusa con Jake. Lui ha paura di perdere Jenny e vuole andare via. Peyton si offre di aiutarlo, e dice che suo padre potrebbe dargli una mano a partire. Haley torna al PC e trova foto di Peyton. Stavolta si sfoga con Nathan, dicendo che forse non \u00e8 abbastanza per lui, e va via. Deb riceve un pacchetto con i documenti per il divorzio e firma le carte in lacrime. Peyton saluta Jake con un bacio. Lucas dice a Karen che se non avesse allontanato Dan, lui non avrebbe un rapporto cos\u00ec bello con Keith. Esprime il suo desiderio di partire, andare via da Dan, dai suoi errori, partire con Keith.\nIl momento delle decisioni.\nTrama.\nDan trova Deb mentre sta firmando i documenti per la separazione e le rivela che anni fa avrebbe voluto lasciarla per stare assieme a Karen e al bambino, ma di aver cambiato idea scoprendola incinta. Nathan va da Haley e la implora, sotto la pioggia, fino ad ottenere il suo perdono. Lucas ringrazia finalmente Dan per averlo salvato nell'incidente. Brooke va al locale e incontra Nikki che le chiede dove sia Jake. Brooke chiede a Peyton di dirglielo e lei lo fa, poi Brooke inganna Nikki dicendole che Jake \u00e8 a Seattle quando in realt\u00e0 \u00e8 a Savannah. Keith va da Karen e le chiede se lo ha mai amato. Lei non sa dare una risposta ma gli chiede di non partire, ma Keith rimane della sua posizione e invita Karen ad aprire il suo cuore a qualcuno, di nuovo. Lucas dice a Karen che ha bisogno di ricominciare, e Karen lo lascia andare, avendo fiducia in Keith. Nathan e Haley entrano in casa tutti bagnati e cominciano a baciarsi. Lucas e Nathan parlano dopo l'allenamento e vanno a trovare Whitey prima dell'operazione. Lucas da' appuntamento ad Haley nel cimitero e le dice che partir\u00e0 con Keith per Charleston, per sempre. Haley si dispera, ma poi lo abbraccia. \u00c8 il giorno dei play-off e c'\u00e8 Dan in panchina. Lucas viene colpito alla spalla dolorante da un giocatore e Dan mente a Lucas dicendo che sta bene quando i controlli medici dicono tutt'altro. Dan mette sotto pressione Nathan, all'ultimo minuto Nathan passa a Lucas il tiro che pu\u00f2 cambiare l'esito della partita, ma Lucas fallisce e i Ravens perdono. Dan \u00e8 furioso e fa il terzo grado alla squadra, ma Nathan sostiene che non hanno nulla di che vergognarsi, tranne che del loro coach, e toglie dalla maglia la scritta SCOTT. Keith va da Deb, e la trova mentre sta bruciando della roba di Dan. Lucas va a trovare Whitey, che sa gi\u00e0 tutto sulla partita. Whitey gli dice che il suo occhio potrebbe essere pi\u00f9 grave del previsto. Dan va a casa e trova Deb e Keith sul tappeto nudi. Keith cerca di spiegarsi, ma Dan gli dice di andarsene. Nathan va da Lucas e si salutano da veri fratelli. Brooke e Peyton si svegliano assieme e fanno progetti per la mattinata. Alla porta, una lettera con i loro nomi. Dan ha un attacco di cuore, e Deb lo soccorre. Lucas va da Nathan e chiede di Haley per salutarla, poi la vede con solo addosso un lenzuolo, Lucas \u00e8 imbarazzato, ma Haley gli dice che lei e Nathan si sono sposati la sera prima."}
{"id": "1157727", "revid": "39884", "url": "https://it.wikipedia.org/wiki?curid=1157727", "title": "Lelio Peirano", "text": "Partigiano della 181\u00aa Brigata Garibaldi \"Mario Morbiducci\" con il nome di battaglia \"King\", fu tra i primi a salire in valle Varaita e costituire i primi nuclei partigiani, assieme a Angelo Boero.\nIl 21 agosto 1944 scamp\u00f2 alla rappresaglia di Melle mentre il suo compagno Giuseppe Lattanzi di diciotto anni, venne colpito a morte mentre era con lui a sorvegliare l'avanzata nemica.\nPartecip\u00f2 al recupero delle salme dei caduti dell'eccidio di Valmala e a numerose altre operazioni con la 181\u00aa Brigata Garibaldi \"Mario Morbiducci\".\nNel dopoguerra costitu\u00ec la sezione ANPI di Verzuolo di cui \u00e8 stato presidente fino alla morte, avvenuta il 4 aprile 2010.\nVoci correlate.\nLemma"}
{"id": "1157730", "revid": "1573940", "url": "https://it.wikipedia.org/wiki?curid=1157730", "title": "Zapornia astrictocarpus", "text": "La schiribilla di Sant'Elena (Zapornia astrictocarpus ()) era un uccello della famiglia dei Rallidi originario dell'isola omonima.\nDescrizione.\nOlson ha ipotizzato che questa schiribilla incapace di volare, assieme alla schiribilla di Laysan (\"Z. palmeri\"), si sia evoluta a partire dalla schiribilla grigiata (\"Z. pusilla\"). Dal momento che si evolvette in completo isolamento per un lungo periodo di tempo, svilupp\u00f2 vari caratteri non presenti nella specie originaria. Sia \"Z. palmeri\" che \"Z. astrictocarpus\" avevano ali molto ridotte, ma quest'ultima aveva osso pelvico e zampe meno robusti. Soprattutto, \"Z. astrictocarpus\" aveva sviluppato un carpometacarpo (osso del polso) fuso prossimalmente, caratteristica unica tra i Rallidi la cui utilit\u00e0 rimane tuttora ignota.\nBiologia.\nLa schiribilla condivideva l'areale con il pi\u00f9 grande rallo di Sant'Elena (\"Aphanocrex podarces\"), e come questo poteva aggirarsi in cerca di cibo nelle colonie di uccelli marini, forse nutrendosi dei resti di pesce rigurgitato o dei piccoli insetti che si cibavano delle carcasse degli uccelli. Aveva probabilmente pochi nemici naturali, ma poteva essere soggetta agli attacchi delle fregate (\"Fregata\" sp.), mentre si aggirava in cerca di cibo tra gli uccelli marini, e le sue uova e i suoi pulcini potevano essere divorate dal rallo di Sant'Elena.\nEstinzione.\nLa schiribilla di Sant'Elena era numerosa prima dell'arrivo sull'isola degli esseri umani, nel 1502, ma senza dubbio cadde vittima della caccia, della deforestazione e della predazione da parte degli animali introdotti entro pochi decenni dall'insediamento dei primi coloni."}
{"id": "1157731", "revid": "767487", "url": "https://it.wikipedia.org/wiki?curid=1157731", "title": "ProjeKct Four", "text": "ProjeKct Four \u00e8 stato un side project della band King Crimson.\nIl ProjeKct Four, formato da Robert Fripp, Trey Gunn, Tony Levin e Pat Mastelotto, continua la serie di sperimentazioni musicali iniziata dai ProjeKct One, Two e Three, sviluppandone ulteriormente la componente di improvvisazione.\nDiscografia.\nI concerti del 23 ottobre 1998 e del 2 novembre 1998 sono scaricabili dal sito ufficiale dei King Crimson, DGMlive."}
{"id": "1157733", "revid": "339392", "url": "https://it.wikipedia.org/wiki?curid=1157733", "title": "Rallo di Laysan", "text": ""}
{"id": "1157734", "revid": "35804", "url": "https://it.wikipedia.org/wiki?curid=1157734", "title": "Caduta tendenziale del saggio del profitto", "text": ""}
{"id": "1157745", "revid": "26630", "url": "https://it.wikipedia.org/wiki?curid=1157745", "title": "Fuso (strumento)", "text": "Il fuso \u00e8 uno strumento che permette di filare a mano. La filatura si ottiene con la torcitura di fibre tessili in modo da trasformare un ammasso di fibre in un filato.\nVeniva usato di norma (ma non necessariamente) insieme alla conocchia o \"rocca\", bastone a cui veniva legato l'ammasso di fibre da filare, tradizionalmente lana, lino e canapa. La filatura \u00e8 stata per millenni incombenza femminile. Con tutte le fasi della lavorazione delle fibre, dalla preistoria alla rivoluzione industriale ha occupato una grossa parte del lavoro domestico, tanto che l'accoppiata \"rocca e fuso\" era compresa nella dote di una sposa.\nI primi fusi risalgono al neolitico del praticamente identici al modello usato ancora oggi in sud America e Africa e tradizionalmente nel sud Italia e nord America.\nComposti da due parti:\nIl legnetto \u00e8 infilato nel foro del tondino in varie posizioni: il volano pu\u00f2 essere, come nei fusi tradizionali italiani, sistemato verso il fondo dell'asticella in modo che quest'ultima fuoriesca di pochi centimetri, pi\u00f9 o meno a met\u00e0 dell'assicella o, nei moderni fusi disponibili nei negozi specializzati, presso la sommit\u00e0 dell'asta.\nLa rotazione impressa al bastoncino, prolungata dall'effetto centrifugo del tondino torce le fibre che vengono fissate alla sommit\u00e0 del fuso mediante un nodo o grazie a un gancetto infisso al centro dell'asta. A mano a mano che la rotazione imprime torsione alla fibra, altra fibra viene estratta dalla massa tenuta in mano o posata nella rocca. Quando il fuso tocca terra, la rotazione viene sospesa e il filo prodotto viene avvolto attorno all'asta del fuso, subito sopra o subito sotto al volano a seconda della tipologia.\nAlcuni fusi vengono supportati da una superficie piana mentre ruotano, e sono particolarmente indicati per la produzione di filati sottili e per la filatura del cotone, fibra troppo corta e debole per essere filata mediante fusi tradizionali. Fanno parte dei fusi supportati il thakli indiano, il fuso tradizionale dell'area di Orenburg (usato per produrre il filato sottilissimo con cui vengono lavorati i caratteristici pizzi ai ferri), il fuso navajo e i fusi delle isole Azzorre.\nIl fuso tradizionalmente in uso in Italia aveva forma affusolata, da qui il nome, \u00e8 costruito generalmente in legno tornito con le estremit\u00e0 appuntite e il centro panciuto che fungeva da volano. Lungo da venti a trenta centimetri aveva due rigonfiamenti ben accentuati nei pressi delle estremit\u00e0 che servivano a legarvi il filo per bloccarlo durante l'operazione della torcitura.\nFunzionamento.\nIl lavoro di filatura con il fuso si svolge in due fasi: \nAnche se preesistevano macchinari per filare, il fuso \u00e8 rimasto in uso nelle campagne fino all'inizio del XX secolo, utilizzato soprattutto dalle donne sia in casa sia mentre pascolavano le greggi o si spostavano (e intanto filavano) perch\u00e9 di poco ingombro e peso e quindi utilizzabile ovunque.\nFilare \u00e8 un lavoro lungo che occupava il tempo di una considerevole fetta della popolazione, soprattutto donne e bimbi; la produzione di un alacre filatore poteva essere di pochi etti al giorno. L'esigenza di velocizzare la lavorazione port\u00f2, fin dal medioevo, alla costruzione di apparecchi in legno che, azionati a mano o da un pedale, sveltivano di molto la produzione; questi apparecchi erano detti arcolaio, filerina o filarello.\nNella cultura.\nIl fuso resta profondamente legato all'immaginario collettivo e popolare. In lombardo la frase \"ciapp\u00e0 la r\u00f2cca e 'l fus\" (prendere la rocca e il fuso) vuol dire \"prendere tutto quello che serve\". In Centro Italia esiste il fuso di Pretoro a Chieti.\nCon la punta di un fuso, probabilmente in ossidiana, si punse il dito la bella addormentata dell'omonima fiaba.\nOggi.\nTuttavia il suo uso non \u00e8 del tutto scomparso, dato che la filatura manuale anche al fuso resta un hobby diffusamente praticato.\nA partire dal 1990 circa, sono nate aziende specializzate in filatura manuale, che commerciano e producono fusi, arcolai, fibre tessili e vari accessori utili nella lavorazione. "}
{"id": "1157746", "revid": "51323", "url": "https://it.wikipedia.org/wiki?curid=1157746", "title": "Real Orto Botanico", "text": ""}
{"id": "1157756", "revid": "339392", "url": "https://it.wikipedia.org/wiki?curid=1157756", "title": "Luigi Barzini Senior", "text": ""}
{"id": "1157759", "revid": "31886", "url": "https://it.wikipedia.org/wiki?curid=1157759", "title": "Scanner Laser 3D", "text": "I laser a scansione (o laser scanner) sono dispositivi capaci di emettere un impulso elettromagnetico (il laser) e di ricevere il segnale riflesso, misurando l'intervallo di tempo trascorso e quindi la distanza tra lo strumento ed il punto rilevato.\nFunzionamento.\nIl raggio laser viene deflesso mediante un meccanismo di specchi rotanti ed oscillanti che con il variare dell'angolo azimutale e zenitale, illumina il terreno in punti contigui. Questo sistema opera misurando anche decine di migliaia di punti al secondo formando delle nuvole di punti. Per ogni misurazione (x,y,z), il sistema fornisce l'intensit\u00e0 del segnale di ritorno descrivendo la superficie dell'oggetto scansionato.\nDeviazione standard.\nLo strumento lavora al micron, perci\u00f2 bisogner\u00e0 evitare le vibrazioni causate dall'esterno. La precisione dello strumento varia al variare della distanza e dell'angolo di incidenza del raggio ed \u00e8 data dalla combinazione di tutti gli errori insiti nel sistema. Tanto pi\u00f9 accurata deve essere la scansione, tanti pi\u00f9 punti ravvicinati saranno posti a scansione.\nClasse dei laser.\nI laser vengono suddivisi in cinque classi di sicurezza:\nTipi di misurazione.\nOvviamente le specifiche di distanza possono variare in maniera molto significativa da modello a modello, il campo operativo sopra indicato \u00e8 da intendersi come la gamma di distanze minime e massime tra tutti i modelli attualmente in commercio."}
{"id": "1157762", "revid": "729019", "url": "https://it.wikipedia.org/wiki?curid=1157762", "title": "Pigola", "text": "Per sistemazione del territorio a pigola si intendono varie tipologie di campo agricolo coltivabile di piccole dimensioni. "}
{"id": "1157763", "revid": "767487", "url": "https://it.wikipedia.org/wiki?curid=1157763", "title": "Istv\u00e1n T\u00f3th", "text": "Ebbe grande successo in patria sia in campo sia da allenatore con il Ferencv\u00e1rosi Torna Club: leg\u00f2 il suo nome alla societ\u00e0 della capitale ungherese vincendo alcuni titoli e coppe nazionali, con il massimo traguardo raggiunto con la Coppa dell'Europa Centrale 1928. Allen\u00f2 anche in Italia.\nMor\u00ec durante la Seconda guerra mondiale da eroe, in quanto membro di un gruppo di resistenza antinazista e fucilato dai tedeschi pochi giorni prima della liberazione di Budapest.\nBiografia.\nIstv\u00e1n T\u00f3th nacque in una famiglia numerosa: aveva altri sei fratelli. Si aggiunse lui stesso il secondo cognome, Potya, per riprendere il soprannome che gli aveva dato la sua madrina di battesimo, \"Potyka\" (cio\u00e8 \"carpa\" in ungherese). Nel 1914 spos\u00f2 Vilma Kov\u00e1cs; ebbe un figlio che portava il suo stesso nome.\nGli eventi della seconda guerra mondiale colsero T\u00f3th in Ungheria: proprio nella sua terra natia costitu\u00ec, insieme all'ex-compagno di squadra G\u00e9za Kert\u00e9sz (che, negli anni precedenti, aveva allenato anch'egli in Italia), un'organizzazione resistenziale che salv\u00f2 ungheresi ed ebrei dai campi di sterminio nazisti. Toth fu per\u00f2 arrestato nel 1944 e mor\u00ec fucilato insieme a Kert\u00e9sz qualche giorno prima della liberazione della capitale ungherese, il 6 febbraio 1945.\nCaratteristiche tecniche.\nEra dotato di una buona resistenza e di una discreta tecnica: nonostante la corporatura tozza (78\u00a0kg per 164\u00a0cm di altezza) emergeva anche per la sua velocit\u00e0. Era inoltre notevole la sua capacit\u00e0 di battere i calci d'angolo, spesso direttamente verso la porta.\nFu un innovatore come allenatore: fu il primo tecnico professionista del Ferencv\u00e1ros ed \u00e8 ricordato come il primo ad aver introdotto la preparazione precampionato in Ungheria. Introdusse disciplina e armonia nello spogliatoio biancoverde e richiese ai suoi giocatori entusiasmo, attaccamento alla maglia e rispetto del pubblico. Durante la sua carriera da allenatore fu un precursore delle tecniche di allenamento moderne: ogni giocatore aveva infatti una sua scheda personale, nella quale erano segnate tutte le caratteristiche fisiche e tecniche, compresi i punti forti e deboli del gioco di ciascuno. Fu un fautore dell'allenamento fisico e del fitness.\nCarriera.\nGiocatore.\nClub.\nInizi\u00f2 a giocare a calcio nella squadra giovanile BTC Budapest, dove rimase dal 1904 al 1906. Gi\u00e0 a 13 anni era nel giro della prima squadra, prima di passare nel 1906 al Nemzeti SC dove esord\u00ec come professionista. Dopo aver conquistato una promozione nella massima serie, nel 1912 pass\u00f2 invece al Ferencv\u00e1ros, dove vinse il campionato nella stagione 1912-1913 prima dell'interruzione dovuta alla prima guerra mondiale. Nel 1916 il campionato riprese regolarmente, ma fu povero di successi per T\u00f3th: in quegli anni, infatti, il campionato fu dominato dal MTK Budapest, che vinse il titolo per nove stagioni consecutive. Nella stagione 1925-1926 ricopr\u00ec il doppio ruolo di giocatore - allenatore vincendo il campionato: fu la sua ultima stagione da giocatore. Con la maglia biancoverde T\u00f3th disput\u00f2 197 gare di campionato segnando 63 reti: in totale, tra amichevoli internazionali e gare di coppa, gioc\u00f2 389 partite mettendo a segno 145 gol.\nNazionale.\nT\u00f3th esord\u00ec con la maglia della Nazionale il 29 maggio 1909 contro l'. \u00c8 stato un membro della Nazionale magiara che prese parte alle Olimpiadi del 1912 in Svezia, ma non gioc\u00f2 alcuna partita. Fu convocato con continuit\u00e0 fino al 1916: dopo il conflitto fu chiamato in nazionale una volta all'anno tra il 1919 e il 1922, per un totale di quattro presenze. L'ultima convocazione arriv\u00f2 il 2 maggio 1926, nella sua ultima stagione da calciatore, contro l': nella sua carriera in Nazionale gioc\u00f2 complessivamente 19 partite segnando otto gol.\nAllenatore.\nNel 1925 divenne il primo allenatore professionista del Ferencv\u00e1ros. La squadra lo acclam\u00f2 propria guida dopo una pesante sconfitta casalinga in amichevole contro il Wiener SC, a Pasqua. Nella stagione successiva la squadra vinse sia il campionato che la Coppa d'Ungheria; nel 1927-1928 al nuovo doppio successo in patria si aggiunse (in una sorta di moderno treble) anche la conquista della Coppa dell'Europa Centrale 1928. T\u00f3th interruppe cos\u00ec la supremazia del MTK e la vittoria del massimo trofeo continentale, nella finale contro il Rapid Vienna, consacr\u00f2 l'undici di Budapest come la miglior squadra europea.\nRimase in patria fino al 1930, allenando anche la sua Nazionale per una partita, prima di passare nel 1930-1931 in Italia, dove il suo nome fu italianizzato in Stefano o trascritto come Stefan, ad allenare la . Nella stagione 1931-1932 venne invece chiamato ad allenare l' (ai tempi Associazione Sportiva Ambrosiana-Inter), portandola fino al sesto posto in classifica. Tornato in patria, guid\u00f2 per due annate l'\u00dajpest FC con il quale conquist\u00f2 il campionato 1932-1933; si qualific\u00f2 anche per la Coppa dell'Europa Centrale 1934, in cui fu eliminato dalla Juventus.\nTorn\u00f2 dunque in Italia, nuovamente alla Triestina, dal 1934 al 1936. Ottenne anche il miglior risultato fino a quel momento della societ\u00e0 alabardata: il sesto posto nella massima serie. Lasci\u00f2 il 1\u00ba ottobre 1936 per motivi di salute, anche \u00e8 possibile che i motivi siano stati anche politici, dovuti alla Guerra d'Etiopia.\nTorn\u00f2 in patria perch\u00e9 l'Elektromos FC, sezione calcistica di una societ\u00e0 elettrica, gli aveva offerto un contratto decennale con tanto di pensione. Collabor\u00f2 anche con la Federcalcio Ungherese e fond\u00f2 l'associazione degli allenatori. Nel corso degli anni fu accostato alla Roma, alla Nazionale ungherese al posto di K\u00e1roly Dietz e alla Triestina nel 1938-1939, ma in quest'ultimo caso le sue richieste eccessive non permisero l'ingaggio. L'ultima sua esperienza risale invece alla primavera 1943, ancora alla guida del Ferencv\u00e1ros, dove vinse la sua ultima Coppa D'Ungheria. Guid\u00f2 complessivamente la squadra biancoverde, includendo il periodo precedente, in 211 gare ufficiali."}
{"id": "1157764", "revid": "287204", "url": "https://it.wikipedia.org/wiki?curid=1157764", "title": "Istvan Toth", "text": ""}
{"id": "1157765", "revid": "1851848", "url": "https://it.wikipedia.org/wiki?curid=1157765", "title": "Jan Raas", "text": "Velocista con ottime doti di fondo che gli permettevano di essere competitivo anche nelle classiche, fu attivo nel professionismo dal 1975 al 1985 vincendo anche una Milano-Sanremo, due volte il Giro delle Fiandre (nel 1979 e nel 1983), una Gand-Wevelgem, una Parigi-Roubaix, una Parigi-Bruxelles e cinque Amstel Gold Race (record); nei venti anni a seguire fu quindi direttore sportivo del team Rabobank. Vinse inoltre un Campionato del Mondo. Per quanto riguarda le classiche Raas risulta essere il quarto ciclista pi\u00f9 vincente di sempre, dietro ai belgi Eddy Merckx, Roger de Vlaeminck, e Rik Van Looy.\nCarriera.\nNella sua carriera professionistica, durata undici stagioni (otto delle quali nella TI-Raleigh di Peter Post), riusc\u00ec a imporsi in ben 145 corse. Specialista delle gare di un giorno, seppe aggiudicarsi la Milano-Sanremo gi\u00e0 all'esordio nella corsa, nel 1977, e nel 1979 (anche mediante il decisivo aiuto dei compagni che lo spinsero in salita, delle vetture di servizio cui si attacc\u00f2 e della scorrettezza in volata del tedesco Dietrich Thurau che butt\u00f2 a terra l'italiano Giovanni Battaglin) il Campionato del mondo su strada 1979 corso in casa a Valkenburg, ma anche due edizioni del Giro delle Fiandre, tre E3 Harelbeke, una Parigi-Roubaix, una Milano-Sanremo, una Omloop Het Volk, cinque Amstel Gold Race, record, di cui quattro consecutive (la gara fu ribattezzata in suo onore, scherzosamente, \"Amstel Gold Raas\"), due Parigi-Tours e una Gand-Wevelgem. Prese il via ad otto Tour de France, vincendo dieci tappe e vestendo per quattro volte la maglia gialla.\nDopo il ritiro dall'attivit\u00e0, ufficializzato il 28 maggio 1985, pass\u00f2 sull'ammiraglia dell'ultima squadra per cui aveva corso, la Kwantum Hallen-Yoko: in questa formazione ricopr\u00ec il ruolo di direttore sportivo e manager nell'arco di venti stagioni consecutive, fino al 2004, attraverso cinque cambi di denominazione (l'ultimo, Rabobank); per lui gareggiarono atleti come Joop Zoetemelk, Edwig Van Hooydonck, Adrie van der Poel, Erik Dekker, Michael Boogerd e \u00d3scar Freire."}
{"id": "1157770", "revid": "1573940", "url": "https://it.wikipedia.org/wiki?curid=1157770", "title": "Upupa antaios", "text": "L'upupa gigante (\"Upupa antaios\" ) \u00e8 un uccello estinto della famiglia delle upupe.\nEra una specie endemica dell'isola di Sant'Elena, nell'Oceano Atlantico meridionale.\nIn base agli studi delle sue ossa subfossili si \u00e8 visto che questo animale era molto pi\u00f9 grande rispetto ai suoi parenti africani ed eurasiatici; inoltre, quest'uccello era inadatto al volo.\nSi nutriva probabilmente della forbicina gigante, un insetto di grosse dimensioni attualmente ritenuto estinto dalla IUCN.\nProbabilmente, molto similmente a quanto accadde ai vari uccelli inadatti al volo coi quali condivideva l'habitat (rallo di Sant'Elena, folaga di Sant'Elena), si estinse poco dopo l'arrivo dei primi coloni europei sull'isola nel 1502, incapace di sostenere la caccia da parte dei predatori introdotti come gatti, cani, volpi, maiali, ratti."}
{"id": "1157771", "revid": "122315", "url": "https://it.wikipedia.org/wiki?curid=1157771", "title": "Subfossili", "text": ""}
{"id": "1157772", "revid": "339392", "url": "https://it.wikipedia.org/wiki?curid=1157772", "title": "Rallo di Sant'Elena", "text": ""}
{"id": "1157774", "revid": "1851848", "url": "https://it.wikipedia.org/wiki?curid=1157774", "title": "Gianfranco Bedin", "text": "Caratteristiche tecniche.\nEra un mediano dotato di spiccate attitudini difensive, alle quali univa una buona visione di gioco.\nCarriera.\nGiocatore.\nClub.\nCresciuto nell', esordisce in prima squadra l'11 giugno 1964 (nella sconfitta per 4-1 con il nei quarti di Coppa Italia). Il 14 febbraio 1965 esordisce in Serie A, nella vittoria per 3-0 contro la . Divenne ben presto titolare nel ruolo di mediano, soppiantando Carlo Tagnin.\nIn nerazzurro ha conquistato tre scudetti, una Coppa dei Campioni e una Coppa Intercontinentale. Milit\u00f2 con la squadra milanese sino al 1974, con un totale di 310 presenze e 23 reti.\nIn seguito gioc\u00f2 anche per la , con tre stagioni in Serie A e una in B.\nNazionale.\nConta 6 presenze in nazionale.\nDirigente.\nDopo una parentesi come allenatore delle giovanili interiste, ha ricoperto il ruolo di osservatore di giovani talenti. Dal 27 marzo 2012 \u00e8 il nuovo consulente tecnico per la prima squadra come addetto ai rapporti della prima squadra, ruolo occupato fino al 2010 da Gabriele Oriali."}
{"id": "1157777", "revid": "146092", "url": "https://it.wikipedia.org/wiki?curid=1157777", "title": "Palazzo Spinelli di Tarsia", "text": "Il Palazzo Spinelli di Tarsia \u00e8 uno dei palazzi monumentali di Napoli, ubicato in piazzetta Tarsia.\nIl palazzo fu eretto, anche se solo parzialmente, su commissione di Ferdinando Vincenzo Spinelli, principe di Tarsia: la costruzione prevedeva il rifacimento di un precedente fabbricato, documentato da Carlo Celano, e il progetto fu affidato a uno dei pi\u00f9 noti architetti napoletani del Settecento, Domenico Antonio Vaccaro.\nL'edificio, in origine, occupava una vasta zona alle spalle della chiesa di San Domenico Soriano.\nNella struttura, secondo un disegno assonometrico redatto dallo stesso Vaccaro, si nota un fastoso ingresso che d\u00e0 accesso a due scenografiche rampe a tenaglia per le carrozze con al centro una scalinata, dopo le quali ci si trovava davanti al primo corpo di fabbrica, che racchiude tre archi a sesto ribassato in legno intarsiato. Da questo si passa all'ampio cortile rettangolare, dove prospetta il maestoso palazzo elevato, a due piani con pianterreno.\nLa grande area verde del palazzo intendeva rifarsi ai giardini pensili di Babilonia, ma essa \u00e8 oggi quasi del tutto scomparsa. L'intera struttura, dall'Unit\u00e0 d'Italia a oggi, non \u00e8 mai stata al centro di un accurato piano di restauro e di salvaguardia, teso alla sua rivalorizzazione.Attualmente (Agosto 2019) l'intero comprensorio \u00e8 in profondo degrado, con un parcheggio auto abusivo.\nIl mercato di commestibili.\nCon l'estinzione della nobile famiglia degli Spinelli, sul terreno del giardino del palazzo fu stabilito un \"mercato di commestibili\". Realizzato tra il 1841 e il 1845 dall'architetto Ludovico Villani, su commissione di Giuliano de Fazio che fece realizzare un fabbricato che affaccia su salita Tarsia, il mercato aveva l'ingresso minore su via Tarsia.\nMa l'idea del mercato non ebbe successo e i mercanti rifiutarono i nuovi spazi che furono destinati cos\u00ec a diversi impieghi: prima nel 1853 l'esposizione delle Manifatture del Regno, poi dal 1856 il Reale Istituto d'Incoraggiamento di Napoli (in maniera definitiva, infatti aveva avuto a disposizione l'edificio gi\u00e0 dal 1851). Poi ha accolto il cineteatro Bracco, dedicato al commediografo Roberto Bracco, ospitato ancora oggi, mentre il palazzo fu destinato a condominio privato.\nBiblioteca Tarsia.\nSecondo una descrizione di Giuseppe Sigismondo, il palazzo ospitava al suo interno la Biblioteca Tarsia, voluta dal principe e aperta al pubblico. La biblioteca offriva una ricca collezione di libri di scienze e strumenti matematici raccolti in una piramide ed era inoltre adornato con statue di Francesco Pagano. Vi gravitava il sodalizio mecenatico animato dal principe, tra i cui membri vi furono Maria Angela Ardinghelli e i fratelli Berardo e Ferdinando Galiani."}
{"id": "1157780", "revid": "169529", "url": "https://it.wikipedia.org/wiki?curid=1157780", "title": "Giunta elezioni e immunit\u00e0 parlamentari", "text": ""}
{"id": "1157781", "revid": "1573940", "url": "https://it.wikipedia.org/wiki?curid=1157781", "title": "Chiesa di Sant'Andrea (Livorno)", "text": "La chiesa di Sant'Andrea \u00e8 un luogo di culto di Livorno; \u00e8 ubicata sulla piazza del Cisternone, davanti alla caratteristica mole della Gran Conserva.\nAdiacente alla chiesa si trova il grande Seminario Girolamo Gavi, con il Museo diocesano Leonello Barsotti.\nStoria.\nLa chiesa sorge dove un tempo esisteva un'area cimiteriale, dismessa in seguito all'apertura del nuovo Cimitero comunale dei Lupi.\nNel 1806 fu chiuso un angolo dell'intercolumnio del cimitero, posto un altare dedicato a Sant'Andrea (in memoria del giorno dedicato al santo in cui era cessata un'epidemia di febbre gialla) e realizzata una piccola chiesa officiata dai Cappuccini della Santissima Trinit\u00e0.\nQuando intorno agli anni quaranta dell'Ottocento si diede inizio all'edificazione del vicino seminario, fu costruita nella stessa area una nuova chiesa su progetto di Gaetano Gherardi.\nLa chiesa fu aperta al culto nel 1850, ma fu consacrazione solo nel 1887.\nIl campanile, oggetto di diversi studi e ipotesi preliminari, sorse sul fianco est dell'edificio, in asse con la facciata del seminario, per ospitare un orologio pubblico; tuttavia la torre fece dubitare della sua stabilit\u00e0 e le campane furono poste a circa met\u00e0 della sua altezza solo nel 1899.\nDurante la seconda guerra mondiale la chiesa venne bombardata ed in gran parte distrutta, ad eccezione del campanile; nel 1948 fu riaperta, ma la ricostruzione cancell\u00f2 quasi ogni traccia della struttura originaria interna. Nel 1953 furono sostituite le travi lignee del tetto con altre in calcestruzzo armato.\nDescrizione.\nLa pianta della chiesa \u00e8 rettangolare ed affiancata da un bel campanile alto 48 metri, posto in asse con la facciata dello stesso Seminario Gavi, sull'omonima via.\nLa facciata del tempio, restaurata all'inizio del XXI secolo, \u00e8 chiusa da un frontone triangolare ed \u00e8 caratterizzata da un portale sormontato da una finestra semicircolare.\nL'interno \u00e8 una vasta aula illuminata da finestre a lunetta, che termina con un'abside quadrangolare; a pavimento, alle spalle dell'altare maggiore, si trova l'organo a canne, costruito dalla ditta Michelotto nel 2006. Lo strumento, a trasmissione elettronica, ha due tastiere di 61 note ed una pedaliera di 32. Il numero totale delle canne \u00e8 1840 per un totale di 31 registri.\nIl Seminario Girolamo Gavi, progettato dallo stesso Gherardi in collaborazione con Don Quilici, invece fu inaugurato nel 1851 ed \u00e8 aperto da un grande chiostro, interamente circondato da un porticato, derivante dal vecchio cimitero, lungo il quale si aprono i vari ambienti per la vita ecclesiastica. Fu visitato da papa Pio IX nel 1857 e ospita la dimora del vescovo della diocesi, anticamente situata nell'attuale Palazzo di Giustizia."}
{"id": "1157782", "revid": "287204", "url": "https://it.wikipedia.org/wiki?curid=1157782", "title": "De Peyster", "text": "De Peyster \u00e8 un comune degli Stati Uniti d'America, nella contea di St. Lawrence, nello Stato di New York.\nIl nome deriva da quello di uno dei proprietari terrieri della regione, Frederick De Peyster.\nStoria.\nLa cittadina fu fondata circa nel 1802.\nNel 1825 la localit\u00e0 fu dichiarata come parte delle citt\u00e0 di De Kalb e di Oswegatchie. La citt\u00e0 avrebbe dovuto chiamarsi \"Stilwell\", ma in seguito si decise di chiamarla De Peyster nella speranza di ottenere alcuni benefici dal proprietario terriero.\nGeografia fisica.\nTerritorio.\nSecondo lo United States Census Bureau, la cittadina si estende per un'area totale di 116,8 km\u00b2, di cui 5,3\u00a0km\u00b2 costituiti da acque interne.\nIl confine settentrionale del comune \u00e8 dato dal fiume Oswegatchie, e pi\u00f9 a ovest dal \"Black Lake\". A sud-ovest ritroviamo il \"Mud Lake\", mentre a sud-est il \"Beaver Creek\".\nLa Route 812 attraversa la parte settentrionale del comune, mentre la Route 184 la zona sudoccidentale.\nPopolazione.\nStando al censimento del 2007, a De Peyster vivono 922 persone. La densit\u00e0 di popolazione \u00e8 uguale a 7,89 ab./km\u00b2."}
{"id": "1157786", "revid": "767487", "url": "https://it.wikipedia.org/wiki?curid=1157786", "title": "Family Game", "text": "Family Game \u00e8 un film del 2007 diretto da Alfredo Arciero.\nNarra delle vicende della famiglia Magrini alle prese con problemi di normale quotidianit\u00e0 che si riveleranno pi\u00f9 gravi e torbidi di quanto si potesse immaginare.\nTrama.\nVittorio Magrini lavora come medico nella clinica privata del prof. Moroni ed aspira a sostituirlo nel ruolo di direttore, ma un oscuro e celato motivo gli impedisce di diventarlo. A causa di ci\u00f2, in famiglia il clima non sembra pi\u00f9 sereno e Vittorio finisce ogni volta per sfogare la sua rabbia su sua moglie Lisa e i figli Andrea e Martina. Un giorno Vittorio riceve la notizia dell'arrivo di suo fratello minore Andrea, un tossico-dipendente in via di guarigione e si trova costretto ad accoglierlo in casa; tra i due non \u00e8 mai corso buon sangue e i loro caratteri cos\u00ec diversi hanno finito per allontanarli sempre di pi\u00f9, fino a perdersi di vista. L'insanabile divario tra Vittorio ed Andrea ed i problemi del primo sul lavoro, creano una tensione opprimente in casa, con delle conseguenze inaspettate."}
{"id": "1157792", "revid": "1305772", "url": "https://it.wikipedia.org/wiki?curid=1157792", "title": "Palazzo della Banca Commerciale Italiana", "text": ""}
{"id": "1157793", "revid": "599013", "url": "https://it.wikipedia.org/wiki?curid=1157793", "title": "Aurelio Milani", "text": "Tra i pochi calciatori ad essersi laureato capocannoniere sia in Serie A che in B, conta anche un'apparizione in maglia azzurra.\nBiografia.\nSposato con Ida, ebbe due figlie: Mariella e Simona. \u00c8 deceduto nel 2014, all'et\u00e0 di 80 anni.\nCaratteristiche tecniche.\nCentravanti dotato dal punto di vista fisico, eccelleva nella finalizzazione ma anche nel servire assist ai compagni di squadra.\nCarriera.\nClub.\nCresciuto nelle giovanili dell'Aurora Desio, si mise in luce con Fanfulla e Monza. L'affermazione avvenne tra le file della Triestina, con cui vinse il titolo di cannoniere nella serie cadetta; fu cos\u00ec acquistato dalla Sampdoria, esordendo in A il 21 settembre 1958 nella sconfitta sul campo della Lazio.\nDopo una sola stagione al Padova di Nereo Rocco, si trasfer\u00ec alla Fiorentina. Nel campionato 1961-62 replic\u00f2 il successo tra i marcatori, con 22 realizzazioni in massima serie. Il positivo biennio in viola gli valse la chiamata dell'Inter, guidata in panchina da Helenio Herrera: i nerazzurri si erano da poco laureati campioni d'Italia.\nNella Grande Inter continu\u00f2 ad occupare la posizione di centrattacco, sostituendosi all'infortunato Di Giacomo. Autore di 7 gol in campionato, segn\u00f2 anche una rete (il temporaneo raddoppio dei meneghini) nella finale di Coppa Campioni contro il Real Madrid. L'anno seguente trov\u00f2 minor spazio, a causa dell'arrivo di Domenghini in attacco ma soprattutto per via di un infortunio riportato in Europa: nel corso di una gara con la Dinamo Bucarest, rimedi\u00f2 infatti una ginocchiata alla schiena che ne caus\u00f2 il dislocamento di una vertebra.\nTermin\u00f2 quindi la carriera nel Verbania, ritirandosi a 33 anni.\nNazionale.\nEsord\u00ec in Nazionale il 10 maggio 1964, giocando un'amichevole contro la Svizzera.\nConta anche 2 presenze e un gol nella rappresentativa B."}
{"id": "1157801", "revid": "1573940", "url": "https://it.wikipedia.org/wiki?curid=1157801", "title": "Labidura herculeana", "text": "La forbicina gigante o forbicina di Sant'Elena (Labidura herculeana ) era un dermattero diffuso unicamente sull'isola di Sant'Elena, nell'Oceano Atlantico meridionale.\nFu descritto per la prima volta dall'entomologo danese Johan Christian Fabricius nel 1798.\nDescrizione.\nPoteva raggiungere gli 8,5\u00a0cm di lunghezza, il che ne faceva il pi\u00f9 grande dermattero allora esistente.\nIl corpo era tozzo e schiacciato, di color nero lucido con riflessi iridescenti; le zampe tendevano al rosso, le elitre erano piuttosto corte, mentre le ali erano del tutto assenti.\nBiologia.\nSi nutriva probabilmente per la massima parte di materiale vegetale.\nDi giorno restava nascosto nelle crepe della roccia, dalle quali fuoriusciva di notte e nei giorni di pioggia.\nDistribuzione e habitat.\nEra diffuso nella parte orientale dell'isola di Sant'Elena, dove prediligeva le zone rocciose e pianeggianti.\nConservazione.\nLa scomparsa dell'habitat dove questa specie viveva e l'introduzione sull'isola di predatori, come i ratti, i centopiedi (\"Scolopendra morsitans\") ed il passero, oltre che la continua domanda da parte dei collezionisti, hanno via via ridotto il numero di esemplari di questa specie, tanto che tre successive spedizioni sull'isola (1988, 1993, 2003) non sono riuscite a catturarne alcun esemplare.\nNel 2014, una nuova spedizione non \u00e8 riuscita a trovare nessun esemplare e, dato che l'ultimo esemplare vivo era stato rinvenuto nel 1967, quest'insetto \u00e8 stato classificato dall'IUCN come estinto (\"Extinct\")."}
{"id": "1157802", "revid": "174925", "url": "https://it.wikipedia.org/wiki?curid=1157802", "title": "Lettera aperta", "text": "Con lettera aperta si intende una lettera o un messaggio, indirizzato a uno o pi\u00f9 destinatari, divulgato attraverso forme di pubblicit\u00e0 (pubblicazione, affissione, invio multiplo, ecc.), il cui discorso, nelle stesse intenzioni dell'autore, non vuole concludersi in maniera esplicita ma dare adito a riflessioni da parte del lettore.\nQuesto metodo \u00e8 proprio, in particolare, di alcune lettere pubblicate sui quotidiani, tra i cui scopi vi pu\u00f2 essere anche quello di stimolare la riflessione e sensibilizzare sui temi e i contenuti del messaggio, il dibattito di opinioni o, in altri casi, di suscitare un'azione politica (proteste, forme di solidariet\u00e0, interrogazioni alle istituzioni ecc).\nUna lettera aperta \u00e8 formata da diverse parti:"}
{"id": "1157803", "revid": "339392", "url": "https://it.wikipedia.org/wiki?curid=1157803", "title": "Santa Rita (Quartiere di Bari)", "text": ""}
{"id": "1157805", "revid": "339392", "url": "https://it.wikipedia.org/wiki?curid=1157805", "title": "Carbonara (Quartiere di Bari)", "text": ""}
{"id": "1157812", "revid": "7336", "url": "https://it.wikipedia.org/wiki?curid=1157812", "title": "Enzo d'Al\u00f2", "text": ""}
{"id": "1157814", "revid": "287204", "url": "https://it.wikipedia.org/wiki?curid=1157814", "title": "Clint Barton", "text": ""}
{"id": "1157817", "revid": "1777452", "url": "https://it.wikipedia.org/wiki?curid=1157817", "title": "Kate Bishop", "text": "Katherine Elizabeth \"Kate\" Bishop, nota anche come Occhio di Falco (\"Hawkeye\"), \u00e8 un personaggio dei fumetti, creato da Allan Hinberg (testi) e Jim Cheung (disegni), pubblicato dalla Marvel Comics. La sua prima apparizione avviene in \"Young Avengers\" (vol. 1) n. 1 (aprile 2005).\nBiografia del personaggio.\nOrigini.\nNata a Manhattan, New York, da Derek e Eleanor Bishop, in una delle famiglie pi\u00f9 ricche e potenti degli Stati Uniti, Kate cresce tra gli agi assieme alla sorella maggiore, Susan, divenendo a tratti una ragazzina viziata e snob, carattere in realt\u00e0 costruitosi per mascherare il dolore dovuto alla perdita dell'amatissima madre a soli quattordici anni, fatto a seguito del quale il padre, per natura emotivamente distante, si allontana sempre di pi\u00f9 dalle due figlie tentando di esorcizzare il dolore con una seconda moglie, Heather, ex-compagna di liceo di Kate con soli tre anni in pi\u00f9 di lei.\nLa sola parente verso cui nutre affetto nonostante la grande differenza di carattere \u00e8 la superficiale sorella maggiore, tanto da accettare di fare da damigella d'onore al suo matrimonio; una sera tuttavia, tornando a casa da sola dopo aver svolto le prove della cerimonia, Kate viene aggredita (e presumibilmente stuprata) nei pressi di Central Park. Inizialmente traumatizzata, Kate riesce a trarre forza dall'esperienza prendendo coscienza del valore della vita e decidendo di allenarsi intensivamente per diventare un'eroina e far s\u00ec che quanto accadutole non si ripeta n\u00e9 debba accadere ad altri.\nGiovani Vendicatori.\nVari mesi dopo, durante il matrimonio della sorella, la Cattedrale di San Patrizio viene presa d'assalto da alcuni terroristi e il tentativo di soccorso dei neo-assemblati Giovani Vendicatori finisce per provocare un incendio ove essi stessi rimangono intrappolati. Proprio Kate, dimostrando grande risolutezza e intraprendenza, risolve la situazione evacuando sia i civili che gli inesperti supereroi rimanendo tanto colpita da seguirli fino all'ormai abbandonata magione dei Vendicatori, che essi usano come base improvvisata, pretendendo di unirsi alla squadra. Inizialmente il gruppo non la prende sul serio ma, poco dopo, la magione \u00e8 attaccata da Kang il Conquistatore ed essa contribuisce a sconfiggerlo guadagnandosi ufficialmente un posto nel team.\nNel momento in cui Capitan America e Iron Man incitano il gruppo allo scioglimento rifiutandosi di riconoscerli o addestrarli senza prima avere l'autorizzazione dei loro genitori, Kate li sprona a ignorare tale monito finanziandoli e trovando loro una nuova base in uno stabile abbandonato di propriet\u00e0 delle industrie paterne. Nel corso delle avventure con la squadra diviene molto amica di Stature e sviluppa una certa attrazione per Patriot tanto che, quando questi rimane ferito gravemente, essa incolpa Capitan America per essersi rifiutato di addestrarli a dovere, cosa che colpisce profondamente l'eroe a stelle e strisce, il quale incarica Jessica Jones di consegnare alla ragazza l'arco dell'allora creduto morto Occhio di Falco (la sola altra persona a essersi mai erta in tal modo contro di lui) affinch\u00e9 ne porti avanti la memoria.\nKate accetta divenendo dunque la seconda Occhio di Falco.\nCivil War.\nDurante la guerra civile dei superumani Kate e i Nuovi Vendicatori sono inizialmente listati tra i 142 supereroi che hanno deciso di registrare la propria identit\u00e0 al governo ma, apparentemente, in seguito decidono di cambiare schieramento entrando in clandestinit\u00e0. Finita la guerra prendono infatti parte al funerale di Capitan America venendo poi inseguiti dal nuovo Capitan America nominato da Stark (il presunto deceduto Clint Barton). Ignorando l'identit\u00e0 dell'uomo, Kate lo accusa di stare disonorando la memoria dell'eroe indossandone il costume, dicendo che essa ha assunto il nome di \"Occhio di Falco\" per onorarne la memoria ma non ne ha imitato la divisa poich\u00e9 sarebbe stata una vergogna e che, se Barton fosse vivo, si sarebbe chiamata in un altro modo.\nCommosso, l'eroe la lascia fuggire e, tornato da Stark, gli restituisce il costume di Capitan America, colpevolizzandolo per quanto \u00e8 successo e per il suo ruolo a sostegno dell'Atto di Registrazione dei Superumani. In un secondo momento, Clint (assunta l'identit\u00e0 di Ronin) avvicina Kate, cedendole ufficialmente il nome di Occhio di Falco.\nSecret Invasion e Assedio.\nNel corso delle prime fasi dell'invasione segreta, Kate e i Giovani Vendicatori respingono la prima ondata di Skrull nel cuore di New York. In seguito il gruppo si unisce alla squadra anti-skrull capeggiata da Nick Fury prendendo parte alla battaglia finale.\nDurante l'assedio ad Asgard di Norman Osborn, Kate e i Giovani Vendicatori si alleano con Secret Warriors e Nuovi Vendicatori per fermarlo. In tale occasione la ragazza rischia la vita rimanendo intrappolata assieme a Patriot sotto un cumulo di macerie provocato da Sentry.\nEt\u00e0 degli eroi.\nSopravvissuta all'esperienza, Kate viene nuovamente avvicinata da Clint Barton il quale, pur avendo riassunto l'identit\u00e0 di Occhio di Falco, le conferma che pu\u00f2 continuare a servirsi del suddetto nome in codice ironizzando che \"il mondo \u00e8 abbastanza grande per entrambi\", Successivamente si reca a Latveria assieme ai Vendicatori per scoprire cosa ne \u00e8 stato di Wanda Maximoff.\nTempo dopo il padre le taglia i fondi costringendola a guadagnarsi da vivere autonomamente, motivo per il quale inizia a lavorare come investigatrice privata, dapprima assieme a Clint e poi in proprio, trasferendosi da New York a Los Angeles ed iniziando un'aspra rivalit\u00e0 con Madame Masque.\nPoteri e abilit\u00e0.\nKate Bishop \u00e8 dotata di ottime capacit\u00e0 coordinative e di una mira straordinaria, abilit\u00e0 che la rendono una formidabile arciere. Grande esperta di combattimento corpo a corpo, Kate \u00e8 una campionessa di boxe e jujitsu finemente addestrata anche nell'arte della scherma e in diverse altre tecniche di spada.\nCome Occhio di Falco, \u00e8 dotata di un arco balistico ipertecnologico di una faretra pi\u00f9 ampia del normale e di una serie di frecce speciali costruitele da Pantera Nera.\nAltre versioni.\nLa Crociata dei Bambini.\nNel futuro alternativo visto in \"La Crociata dei Bambini\", Kate Bishop (Occhio di Falco) \u00e8 un membro dei Vendicatori nonch\u00e9 moglie di Tom Shepherd (Quicksilver) da cui ha avuto due gemelli.\nUltimate.\nNell'universo Ultimate, Kate Bishop \u00e8 una tredicenne goth compagna di classe di Miles Morales che, seppur ricorrente, \u00e8 a lungo rimasta innominata. Dopo aver passato un anno insieme alla Brooklyn Visions Academy lei e Miles, ora quattordicenni, diventano una coppia. Come tutta la sua famiglia Kate \u00e8 un membro dell'HYDRA fermamente convinta che, in fondo, le ideologie dell'organizzazione possano migliorare il mondo, motivo per il quale, quando il giovane le rivela la sua identit\u00e0 segreta, essa \u00e8 combattuta tra l'amore che prova per lui e la fedelt\u00e0 alla causa, decidendo di riflettere e stare senza vederlo per varie settimane cercando conforto rivela tale segreto alla sorella maggiore, Misha, che per\u00f2 lo riferisce subito al padre il quale di conseguenza tende una trappola a Miles, recatosi a casa dei Bishop poich\u00e9 preoccupato per Kate, catturando lui e la sua famiglia per poi torturarli assieme al Dottor Destino nonostante la contrariet\u00e0 di Kate. Dopo essersi liberato e aver sconfitto sia Destino che i Bishop, Miles si lascia con Kate."}
{"id": "1157818", "revid": "125306623", "url": "https://it.wikipedia.org/wiki?curid=1157818", "title": "Ultimo viene il corvo", "text": "Ultimo viene il corvo \u00e8 una raccolta di racconti di Italo Calvino pubblicata la prima volta nel 1949. La raccolta prende il titolo da un racconto uscito per la prima volta sul quotidiano \"L'Unit\u00e0\" il 5 gennaio 1947.\nStoria editoriale.\nLa raccolta prende il titolo da un racconto uscito per la prima volta sul quotidiano \"L'Unit\u00e0\" il 5 gennaio 1947. L'opera non \u00e8 suddivisa n\u00e9 secondo temi n\u00e9 secondo altro qualsivoglia criterio, ma al suo interno sono riconoscibili tre filoni: il primo si riferisce all'ambiente e clima proprio della Resistenza, il secondo \u00e8 costituito da storie picaresche che vedono al centro personaggi semplici dai desideri elementari, ed infine il terzo di ispirazione pi\u00f9 autobiografica che si richiama all'infanzia dell'autore vissuta in Liguria. Queste tre linee spesso si intrecciano e si congiungono tra loro.\nLa prima edizione, pubblicata il 30 luglio 1949, comprende trenta racconti scritti tra l'estate del 1945 e la primavera del 1949, di cui ventitr\u00e9 gi\u00e0 pubblicati in rivista o quotidiano e sette inediti. I giornali e le riviste che pubblicano i racconti del giovane Calvino sono i seguenti: \"L'Unit\u00e0\", \"Agor\u00e0\", \"Aretusa\", \"Darsena Nuova, Rassegna mensile - storia arte uomo\", \"olitecnico\", \"Antologia Einaudi 1948\", \"Rinascita\". Questa edizione viene stampata in 1500 esemplari e contiene una Scheda bibliografica di Cesare Pavese in cui si annuncia la prossima pubblicazione di un nuovo romanzo di Calvino dal titolo \"Il Bianco Veliero, \"romanzo quest'ultimo che non uscir\u00e0 mai.\nNel 1958, diciannove dei trenta racconti della prima edizione (1949) confluiscono nel grosso volume \"I\" \"Racconti\" (Einaudi, collana Supercoralli), ma \u00e8 solo nel 1969 che viene pubblicata una nuova edizione dal titolo \"Ultimo viene il corvo\". Questa differisce non poco dalla prima del 1949: i racconti sono sempre trenta, ma alcuni vengono eliminati e sostituiti da altri gi\u00e0 presenti in \"I Racconti\". Nel 1976 il testo della prima edizione viene ripreso integralmente e pubblicato in un'edizione definitiva nei \"Nuovi Coralli\".\nLe successive edizioni Einaudi Garzanti e Mondadori, riprendono tutte quella del 1976.\nRacconti.\nL'opera prende il nome da uno dei racconti, e si compone di un numero differente di testi a seconda dell'edizione, fino a stabilirsi nell'edizione finale nei seguenti e nel seguente ordine:\nOpere derivate.\nDal racconto \"L'avventura di un soldato\" \u00e8 stato tratto nel 1962 l'omonimo episodio, interpretato e diretto da Nino Manfredi, del film \"L'amore difficile\".\nDue dei racconti della raccolta, \"Desiderio in novembre\" e \"Furto in pasticceria\", insieme ad un terzo, sempre di Calvino \"Un letto di passaggio\", sono stati trasposti nel film del 1995 \"Palookaville\". L'ambientazione del film \u00e8 stata spostata dall'Italia post bellica e impoverita degli anni cinquanta narrata nei racconti di Calvino, nella contemporanea provincia degradata statunitense.\nL'esito fallimentare della rapina raccontata nel film \"I soliti ignoti\" di Mario Monicelli \u00e8 ispirato al racconto \"Una rapina in pasticceria\"."}
{"id": "1157820", "revid": "486946", "url": "https://it.wikipedia.org/wiki?curid=1157820", "title": "Phylis Lee Isley", "text": ""}
{"id": "1157826", "revid": "110157", "url": "https://it.wikipedia.org/wiki?curid=1157826", "title": "City University (Londra)", "text": "La City University di Londra \u00e8 un'universit\u00e0 pubblica situata nel centro di Londra, nel Regno Unito, fondata nell'anno 1894.\nOspita il Department of journalism, ossia un centro per la formazione di giornalisti."}
{"id": "1157827", "revid": "171091", "url": "https://it.wikipedia.org/wiki?curid=1157827", "title": "Plateau Rosa", "text": "Plateau Rosa (pronunciato , ovvero \"Plat\u00f3 Ros\u00e0\"), dal francese \"plateau\", \u2018pianoro\u2019, e dal patois valdostano \"ros\u00e0\", che significa \u2018ghiacciato\u2019, secondo la stessa etimologia del Monte Rosa (\"Rou\u00e9sa\" in patois valdostano significa \u2018ghiaccio\u2019), talvolta riportato come \"Pian Ros\u00e0\", \u00e8 un ghiacciaio che si trova nel Vallese svizzero sulle Alpi Pennine, appena oltre il confine italo-svizzero, nel gruppo del Cervino, all'interno del Matterhorn Ski Paradise. Particolarmente noto e apprezzato per lo sci estivo, notevole \u00e8 il panorama che si gode dal Plateau sul Cervino e sul vicino gruppo del Monte Rosa ad est.\nDescrizione.\nSi presenta come un pianoro perennemente ghiacciato delimitato a nord dal Piccolo Cervino (3.883\u00a0m), ad est dal Breithorn Occidentale (4.165\u00a0m), a sud dalla Gobba di Rollin (3.899\u00a0m) e ad ovest dalla Testa Grigia (3.480\u00a0m) e dal Colle del Teodulo (3.290\u00a0m).\nImpianti sciistici.\n\u00c8 raggiunto dal versante italiano dalla funivia del Plateau Rosa (punto di partenza Breuil-Cervinia (2.025\u00a0m) e punto di arrivo principale la vetta \"Testa Grigia\"), mentre dal versante svizzero (punto di partenza Zermatt (1.616\u00a0m) e punto di arrivo principale il \"Piccolo Cervino\", tramite l'omonima funivia che in Europa \u00e8 quella a maggiore altitudine) \u00e8 raggiunto dagli skilift ad ancora che partono dal \"Trockener Steg\" e dalla \"funivia del Piccolo Cervino\". Inoltre, una sciovia, aperta solamente nel periodo estivo, arriva alla \"Gobba di Rollin\".\nI primi ad arrivare sul ghiacciaio con degli impianti di risalita furono gli italiani, con l'apertura nel 1938 della prima funivia da Cervinia. Negli anni '60 e anni '70 alcuni skilift gestiti dalla \"Cervino S.p.A.\" consentivano di praticare lo sci estivo sul ghiacciaio. Nel 1981, contestualmente all'inaugurazione della Funivia del Piccolo Cervino, gli skilift passarono in gestione agli svizzeri, essendo in territorio elvetico; ancora oggi diversi impianti percorrono il ghiacciaio e per utilizzarli occorre uno skipass internazionale.\nLuoghi di interesse.\nNei pressi dell'arrivo della funivia del Piccolo Cervino \u00e8 visitabile il \"Palazzo di Ghiaccio\": una serie di grotte scavate a 15 metri di profondit\u00e0 nel ghiacciaio, dove sono presenti alcune sculture di ghiaccio e neve e schede informative sulla glaciologia.\nVi si trova il rifugio Guide del Cervino, oltre al posto di polizia di frontiera e doganale italiano e svizzero, alla stazione meteorologica di Plateau Rosa, di propriet\u00e0 dell'Aeronautica Militare, e al Laboratorio del CNR, quest'ultimo attrezzato da RSE per il monitoraggio dei gas serra.\nRifugi.\nAi bordi del Plateau sorgono vari rifugi alpini ed altre strutture ricettive:"}
{"id": "1157830", "revid": "767487", "url": "https://it.wikipedia.org/wiki?curid=1157830", "title": "Punta Penna Grossa", "text": "Punta Penna Grossa \u00e8 l'estremit\u00e0 settentrionale della riserva naturale statale Torre Guaceto, nel brindisino, sul mare Adriatico; si trova nel territorio del comune di Carovigno, a 17\u00a0km da Brindisi.\nRientra nella zona protetta come categoria \"C\", ossia zona di riserva parziale. La spiaggia di sabbia si prolunga verso l'interno in un interessante succedersi di dune, fino alla macchia mediterranea. \u00c8 caratterizzata, come tutta la zona protetta, dalla presenza di acqua dolce palustre."}
{"id": "1157832", "revid": "125705610", "url": "https://it.wikipedia.org/wiki?curid=1157832", "title": "Centro radiotelevisivo Biagio Agnes", "text": "Il Centro radiotelevisivo Biagio Agnes, anche noto come Centro di produzione Rai di Saxa Rubra, \u00e8 il pi\u00f9 importante tra i centri di produzione della Rai.\nStoria.\nIl centro si trova nella zona settentrionale di Roma, nel quartiere di Saxa Rubra (da cui prende il nome), in largo Villy de Luca. Fa parte del centro di produzione televisiva (CPTV) di Roma ed ospita 8 studi televisivi e 10 studi radiofonici.\nCostruito tra il 1987 ed il 1992 su progetto dello studio dell'architetto Roberto Panella, viene inaugurato il 5 giugno 1990, in occasione del campionato mondiale di calcio, con la denominazione di \"International Broadcasting Center\": il nome esprime il suo scopo iniziale di ospitare la stampa accreditata in occasione dell'evento. Al termine dei mondiali il complesso divent\u00f2 la \"cittadella dell'informazione\" della Rai, che vi trasfer\u00ec la sede di tutte le sue testate giornalistiche, sia televisive, dapprima situate nel Centro di produzione Rai di Via Teulada, sia radiofoniche, in precedenza locate nella sede di Via del Babuino, sempre a Roma.\nSempre nel 1990 vennero qui trasferite le signorine buonasera attive a Roma (anch'esse in precedenza allocate presso il Centro di Via Teulada), fino alla cancellazione di tale figura da parte della Rai, avvenuta nel 2016.\nNel 1993 lo stabilimento sarebbe stato al centro di un progetto di colpo di Stato ad opera di diversi terroristi capeggiati dal pilota dell'ATI, Giovanni Marra, il cui piano non fu mai messo in opera.\nNel 2011 il centro \u00e8 stato intitolato a Biagio Agnes, ex direttore del TG1 nei primissimi anni di trasmissioni televisive della tv pubblica.\nIl 3 gennaio 2018, in seguito alla scomparsa del giornalista e storico direttore del TG1 Albino Longhi, il direttore generale della Rai Mario Orfeo e la presidente Monica Maggioni decidono di intitolare la Palazzina A, storica sede del TG1, a Longhi per il fatto di essere stato pi\u00f9 volte direttore della testata.\nNegli ultimi anni sono iniziati i lavori di conversione per la predisposizione degli studi televisivi alla trasmissione in HDTV.\nStruttura.\nOccupa una superficie di 190.000 m\u00b2 ed \u00e8 operativo tutti i giorni 24 ore su 24. Oltre alla produzione radiofonica e televisiva, dal centro viene gestita la messa in onda dei canali generalisti e tematici. Sono presenti 8 studi digitali, 70 sale montaggio e 10 centri di grafica. Nel centro si trovano anche un piazzale per i mezzi mobili, due bar, una mensa da 400 posti e due postazioni di Carabinieri e Polizia di Stato. Nel dicembre 2011 il centro radiotelevisivo viene intitolato a Biagio Agnes; l'ingresso principale di Largo Villy de Luca ospita infatti un monumento dedicato all'ex direttore generale. All'ingresso di Via Carlo Emery \u00e8 posto il celebre Cavallo alato (1987) in legno rivestito d'oro dello scultore Mario Ceroli. \u00c8 stato distribuito un prefisso telefonico dedicato per il solo centro di Saxa Rubra, lo 0769.\nRipartizione.\nA Saxa Rubra hanno sede e sono prodotti i programmi delle seguenti testate e canali:\nStudi e programmi.\nI programmi realizzati nel centro nella stagione televisiva 2021/2022 sono:\nGli studi di TG1, TG2, TG3, Rai News 24, il 3, il 4, il 5, il 7 e l'8 sono stati convertiti per trasmettere programmi in HDTV.\nProgrammi del passato.\nSono andati in onda da questi studi programmi televisivi come \"Ogni cosa \u00e8 illuminata\", \"Uno Weekend\", \"Dedicato\", \"Storie maledette\", \"Quelle brave ragazze...\", \"Mese azzurro\", \"Pick Up - Storie a 45 giri\", \"Zona B\", \"Zona 11 pm\", \"Occhio alla spesa\", \"Opera Aperta\", e le dirette da studio per il campionato mondiale professionistico di biliardo 2019 e per i sorteggi della fase finale del campionato europeo di calcio 2020, \"Tutta salute\", \"Insonnia\", \"Stracult live show\", \"C'\u00e8 tempo per...\", \"Pi\u00f9 o meno\", \"A conti fatti\", \"Tempo &amp; denaro\", \"Buono a sapersi\" e tanti altri."}
{"id": "1157834", "revid": "120602057", "url": "https://it.wikipedia.org/wiki?curid=1157834", "title": "Spring Framework", "text": "In informatica Spring \u00e8 un framework open source per lo sviluppo di applicazioni su piattaforma Java.\nA questo framework sono associati tanti altri progetti, che hanno nomi composti come Spring Boot, Spring Data, Spring Batch, etc. Questi progetti sono stati ideati per fornire funzionalit\u00e0 aggiuntive al framework.\nDescrizione.\nLa prima versione venne scritta da Rod Johnson e distribuita con la pubblicazione del proprio libro \"\"Expert One-on-One Java EE Design and Development\" (Wrox Press, ottobre 2002).\nAll'inizio il framework venne distribuito sotto Licenza Apache nel giugno 2003. La prima pubblicazione importante \u00e8 avvenuta l'1.0 del marzo 2004, seguita da due successive distribuzioni importanti nel settembre 2004 e nel marzo 2005.\nSpring \u00e8 stato largamente riconosciuto all'interno della comunit\u00e0 Java quale valida alternativa al modello basato su Enterprise JavaBeans (EJB). Rispetto a quest'ultimo, il framework Spring lascia una maggiore libert\u00e0 al programmatore fornendo allo stesso tempo un'ampia e ben documentata gamma di soluzioni semplici adatte alle problematiche pi\u00f9 comuni.\nSebbene le peculiarit\u00e0 basilari di Spring possano essere adottate in qualsiasi applicazione Java, esistono numerose estensioni per la costruzione di applicazioni \"web-based\" (applicazioni web) costruite sul modello della piattaforma Java EE. Questo ha permesso a Spring di raccogliere numerosi consensi e di essere riconosciuto anche da importanti vendor commerciali quale framework di importanza strategica.\nRecentemente, anche in Java Enterprise Edition \u00e8 stata introdotta, con Contexts and Dependency Injection, la possibilit\u00e0 di fare dependency injection allo stesso modo in cui si fa con Spring.\nStoria.\nNel 2000 Rod Johnson inizia lo sviluppo di Spring mentre lavora a Londra come consulente libero professionista, ma \u00e8 durante la scrittura di \"Expert One-on-One Java EE Design and Development\"\" che espande il proprio codice al fine di esprimere la sua visione di semplificare e rendere pi\u00f9 consistente il modo di interoperare delle varie parti che compongono una applicazione Java EE.\nPrima del 2001 i modelli di programmazione dominanti per le applicazioni web erano basati sulle Java Servlet API e gli Enterprise JavaBeans. Entrambe le specifiche furono create da Sun Microsystems in collaborazione con altri vendor e godevano di grande popolarit\u00e0 all'interno della comunit\u00e0 Java. Le applicazioni che non erano basate sul web si appoggiavano ad altri strumenti e paradigmi di programmazione.\nRod Johnson ha avuto il merito di creare un framework basato su principi \"ottimali\" largamente accettati e lo ha reso disponibile per tutti i tipi di applicazione, non solo web.\nNel febbraio 2003 un piccolo gruppo di sviluppatori ha creato un progetto su Sourceforge al fine di estendere il framework e dopo circa un anno ha distribuito la prima versione 1.0. Sebbene sia stato largamente adottato, Spring venne pesantemente criticato per il fatto che il progetto si poneva come obiettivo la semplice integrazione con gli standard Java EE senza un documento di specifica controllato da un comitato ufficiale.\nSpring rese popolari alcune tecniche prima di allora poco note, come l'Inversion of Control e il paradigma di Programmazione orientata agli aspetti.\nIl 2005 ha visto un enorme aumento di consensi in concomitanza di una nuova importante distribuzione. Inoltre il forum ufficiale ha notevolmente aiutato ad accrescere la popolarit\u00e0 del framework e si \u00e8 imposto quale fonte primaria di informazione e di supporto agli utenti.\nNel 2013, SpringSource, la societ\u00e0 che fino ad allora sviluppava Spring, \u00e8 stata acquisita da Pivotal.\nSpring Boot.\nPrima della creazione del progetto Spring Boot, tutte le applicazioni basate su Spring avevano bisogno di un web server, come Tomcat, Jetty o Undertow, per essere eseguite. Con Spring Boot, \u00e8 possibile creare una applicazione avente un metodo main che lancia l'intera applicazione web, compreso il web server integrato.\nI progetti basati su Spring anteriori a Spring Boot vengono detti \"legacy\", cio\u00e8 ereditati.\nNel caso in cui si abbia necessit\u00e0 di generare dei pacchetti di tipo war da usare all'interno di web server a partire da progetti Spring Boot, \u00e8 possibile usare il plugin di Maven o quello di Gradle.\nSpring Tool Suite.\nSpring Tool Suite \u00e8 un ambiente di sviluppo integrato, derivato da Eclipse, che permette uno sviluppo pi\u00f9 veloce di applicativi basati su Spring. Fornisce supporto al linguaggio Java, al framework Spring ed all'eventuale ambiente di sviluppo.\nAlternative.\nCi sono altre librerie Java che permettono di implementare la dependency injection, sono:"}
{"id": "1157840", "revid": "36426", "url": "https://it.wikipedia.org/wiki?curid=1157840", "title": "Cittadella dei musei", "text": "La Cittadella dei musei \u00e8 il polo museale della citt\u00e0 di Cagliari, situato nella zona nord del colle calcareo su cui sorge il Castello, con accesso dalla piazza Arsenale.\nLa Cittadella attuale \u00e8 il frutto di ampie ristrutturazioni e riorganizzazione dei locali dell'area dove i piemontesi installarono il regio arsenale.\nStoria.\nL'area era gi\u00e0 utilizzata sia dai Punici che dai Romani; infatti vi sono state rinvenute due cisterne, risalenti rispettivamente al periodo di queste dominazioni.\nIn epoca pisana la zona era situata fuori le mura del Castello, separata da esso da un fossato e dal ponte levatoio in corrispondenza della porta San Pancrazio, aperta alla base della omonima torre.\nGli spagnoli valorizzarono quest'area in senso difensivo, costruendo un complesso sistema di fortificazioni. Nel 1522 si ebbero le ristrutturazioni pi\u00f9 significative ad opera del cremonese Rocco Capellino.\nNel XVIII secolo i piemontesi utilizzarono la Cittadella come arsenale. Al 1825 risale la sistemazione in stile neoclassico della Porta Arsenale, ad opera del generale Carlo Pilo Boyl, che si ispir\u00f2 alla Porta del Popolo a Roma.\nIn seguito al trasferimento dell'arsenale fuori le mura della Cittadella, questa assunse altre funzioni, da distretto militare a caserma, fino al 1943, anno in cui fu oggetto dei pesanti bombardamenti durante la seconda guerra mondiale. Dopo di allora l'area dell'ex Arsenale inizi\u00f2 un rapido degrado, fino a quando fu oggetto dei restauri degli architetti Libero Cecchini e Pietro Gazzola, tra il 1965 e il 1979, che riorganizzarono l'area cercando di preservare le memorie storiche ancora esistenti.\nPolo museale.\nLa Cittadella odierna si presenta con un'ampia corte centrale che vede attorno i vari edifici in cui sono ospitate le pi\u00f9 importanti collezioni storico - artistiche di Cagliari, oltre a sale per convegni e mostre temporanee.\nI locali della Cittadella ospitano le seguenti esposizioni permanenti:"}
{"id": "1157846", "revid": "76963", "url": "https://it.wikipedia.org/wiki?curid=1157846", "title": "Lee Norris", "text": "Biografia.\nLee ha frequentato la Wake Forest University a Winston-Salem (Carolina del Nord) dove si \u00e8 laureato nel 2004. Lee \u00e8 meglio conosciuto per aver interpretato i ruoli di Stuart Minkus in \"Crescere, che fatica!\" (\"Boy Meets World\") e Chuckie Lee Torkelson in \"The Torkelsons\". Il ruolo pi\u00f9 famoso che ha interpretato \u00e8 quello di Mouth McFadden nella serie televisiva \"One Tree Hill\".\nDoppiatori italiani.\nNelle versioni in italiano dei suoi film, Lee Norris \u00e8 stato doppiato da:"}
{"id": "1157847", "revid": "767487", "url": "https://it.wikipedia.org/wiki?curid=1157847", "title": "La montagna sacra (film 1973)", "text": "La montagna sacra (\"La monta\u00f1a sagrada\") \u00e8 un film del 1973 diretto da Alejandro Jodorowsky.\nLa pellicola partecip\u00f2 a diversi festival internazionali del 1973, tra cui il 26\u00ba Festival di Cannes.\nTrama.\nUn ladro, molto somigliante alla figura di Ges\u00f9 Cristo, dopo molte disavventure con persone pseudo-religiose, fugge in cima ad una torre che si riveler\u00e0 poi un laboratorio di un misterioso alchimista.\nDopo aver preso parte a vari riti iniziatici, l'alchimista gli presenta sette persone, le pi\u00f9 potenti della Terra, che incarnano nel particolare le industrie del benessere, bellica, artistica, ludica, la polizia, l'imprenditorato edile e il potere economico, che, insieme a loro, rappresentano le nove concezioni di vita indicate dall'Enneagramma della personalit\u00e0.\nInsieme dovranno raggiungere la Montagna Sacra, una fantomatica e misteriosa montagna situata sull'inesistente Isola del Loto, dove vi sono nove saggi che conoscono il segreto dell'immortalit\u00e0.\nIl loro scopo \u00e8 di eliminarli e di prendere il loro posto, ma una volta arrivati in cima scopriranno una sconcertante verit\u00e0: trovano Alejandro Jodorowsky che dice: \"Questo \u00e8 solo un film, qui non c'\u00e8 l'immortalit\u00e0!\".\nProduzione.\nIl regista ha partecipato alla pellicola anche in veste di attore, compositore, scenografo e costumista. Il film \u00e8 stato prodotto da Allen Klein, manager dei Beatles, dopo il forte successo underground della sua pellicola precedente, \"El Topo\"."}
{"id": "1157848", "revid": "767487", "url": "https://it.wikipedia.org/wiki?curid=1157848", "title": "Peugeot Type 69", "text": "La Type 69 \"Beb\u00e9\" fu un'autovettura prodotta nel 1905 dalla casa automobilistica francese Peugeot.\nProfilo.\nLa Type 69, introdotta nel 1905, fu di fatto la prima vera vettura che introdusse il concetto di vettura popolare, anche se i costi di realizzazione ed il prezzo di listino finale non potevano essere comunque paragonati a quelli di un'attuale utilitaria. Era in ogni caso una vettura decisamente pi\u00f9 economica rispetto alla produzione dell'epoca. Ridotta nelle dimensioni (era lunga 2.70 m per 1.40 di larghezza e con un passo di 1.67 m), la Type 69 fu per questo motivo soprannominata B\u00e9b\u00e9.\nEra disponibile in un'unica carrozzeria scoperta a due posti, che ricordava molto una spider, con linee piuttosto squadrate e con la caratteristica di possedere i fari anteriori molto arretrati, alla base del piccolo parabrezza ripiegabile. Un'altra caratteristica della Type 69 fu quella di adottare per la prima volta la dicitura \"Peugeot\" sulla calandra, in modo da poter distinguere le vetture prodotte da l\u00ec in avanti da quelle della Lion Peugeot, una piccola azienda automobilistica e non solo, diretta dai nipoti di Armand Peugeot, ossia Robert, Pierre e Jules Peugeot.\nLa Type 69 montava un monocilindrico verticale in posizione anteriore a valvole comandate, della cilindrata di 652 cm\u00b3 e 7 HP di potenza, raffreddato ad acqua ed in grado di spingere la vetturetta ad una velocit\u00e0 massima di 44\u00a0km/h, un buon risultato per una \"piccola\" dell'epoca; la vettura era dotata anche di radiatore con ventilatore. La trasmissione era diretta e senza catene, con tre velocit\u00e0 e marcia indietro. Tre i freni, due a pedale e uno a leva. Montava sospensioni Truffault.\nLa B\u00e9b\u00e9 ebbe anche un discreto successo per l'epoca, essendo stata prodotta nel solo 1905 in circa 400 esemplari."}
{"id": "1157849", "revid": "1401284", "url": "https://it.wikipedia.org/wiki?curid=1157849", "title": "Giovanni Maria Sabino", "text": "Esponente di una famiglia di musicisti e compositori (lo furono anche il fratello Antonino e il nipote Francesco), visse a Turi fino a tutto il 1602, anno in cui, quattordicenne, con il probabile appoggio dei baroni locali (i Moles), si rec\u00f2 a Napoli per studiare musica sotto la guida di Prospero Testa. Fece provvisoriamente ritorno a Turi nel 1610 per prendere possesso del beneficio di San Giacomo Apostolo, col titolo onorifico di abate. Nel 1612 fu ordinato sacerdote e questa volta rimase nella citt\u00e0 natale fino alla fine del 1613, per poi tornarsene a Napoli dove prosegu\u00ec la sua carriera musicale. Sabino, pur non risiedendo pi\u00f9 a Turi, rimase comunque membro del capitolo della Collegiata dell'Assunta, per la quale commission\u00f2 nel 1624 allo scultore napoletano Aniello Stellato una statua lignea di san Giacomo Apostolo. La sua reputazione come compositore gli valse la nomina, nel 1622, a \"primo maestro\" del Conservatorio della Piet\u00e0 dei Turchini, carica che tenne sino al 1626. Nel 1627 divent\u00f2 maestro della chiesa reale di Santa Barbara di Castel Nuovo e tra il 1630 e il 1634 fu organista presso l\"'Oratorio di San Filippo\". Il suo ultimo incarico fu quello di maestro di cappella della \"Santa Casa dell'Annunziata\", dove svolgeva anche il ruolo di organista e insegnante. Nel 1640 insegn\u00f2 \"canto figurato\" al Collegio delle Monache in S. Maria di Costantinopoli. L'ultimo pagamento ricevuto per la composizione di musica, per il Monte degli Agonizzanti in S. Maria a Cellaro, \u00e8 datato 26 gennaio 1645.\nEgli \u00e8 il padre della Scuola musicale Napoletana che nel Settecento divenne famosa e invidiata in tutto il mondo occidentale. Importato direttamente da Venezia il nuovo stile musicale, conosciuto come \u201cmusica barocca\u201d, grazie a rapporti diretti con Claudio Monteverdi testimoniati dalla presenza di musiche del maestro cremonese in una raccolta di salmi del Sabino e nell'archivio dei Girolamini di Napoli, e di mottetti del Sabino nella \u201cGhirlanda Sacra\u201d, unico e primo musicista napoletano presente in una raccolta di musiche di soli maestri veneti, compreso il Monteverdi, \nSabino avvia una catena di maestro-allievo che attraverser\u00e0 tutto il Seicento e Settecento generando grandi musicisti quali: Francesco Provenzale, Domenico Scarlatti, Leonardo Leo, Tommaso Traetta, Giovanni Paisiello, Niccol\u00f2 Piccinni ecc. Precursore di Gregorio Strozzi, Giovanni Salvatore e Francesco Provenzale, fu il primo compositore napoletano ad impiegare i violini nei mottetti e a introdurre l'uso sistematico di una voce sola, con passi virtuosistici, su un elaborato basso continuo. "}
{"id": "1157850", "revid": "124767984", "url": "https://it.wikipedia.org/wiki?curid=1157850", "title": "Antonio Bido", "text": "Biografia.\nDopo aver realizzato alcuni film sperimentali come \"Dimensioni\" (1970) e \"Alieno da\" (1971) e un mediometraggio per l'esercito girato durante il servizio di leva (\"Ventiquattro mesi\", 1973), dirige i thriller \"Il gatto dagli occhi di giada\" del 1977 e \"Solamente nero\" del 1978.\nDal 1972 al 1980 \u00e8 collaboratore del regista Giuseppe Ferrara.\nNel corso degli anni ottanta si specializza nella realizzazione di filmati spettacolari sulle Forze armate, dirigendo e coordinando sequenze con centinaia di uomini e mezzi. Molti di questi filmati vincono premi internazionali. \"Battaglione San Marco\" vince il Grand Prix al Festival internazionale di Losanna del 1986.\nRitorna al cinema con il film ironico \"Barcamenandoci\" (1983). Del 1986 \u00e8 invece \"Mak \u03c0 100\" con Rosita Celentano, un'avventura sentimentale ambientata a Livorno, tra regate veliche e Accademia Navale.\nDopo aver diretto le sequenze aeree della serie televisiva \"Aquile\" (1989), nel 1991 scrive e dirige il film \"Blue Tornado\" interpretato da Dirk Benedict, Patsy Kensit e David Warner, prodotto da Giovanni Di Clemente.\nDalla prima met\u00e0 degli anni novanta si dedica alla realizzazione di spot pubblicitari, videoclip e anche teatro. \nNel 2019 realizza la sua autobiografia, in forma di documentario, dal titolo \"I miei sogni in pellicola\" che viene distribuita direttamente in dvd.."}
{"id": "1157851", "revid": "1272592", "url": "https://it.wikipedia.org/wiki?curid=1157851", "title": "Freeway Cola", "text": "La Freeway Cola \u00e8 una marca di Cola prodotta e venduta in esclusiva dalla catena di supermercati europea Lidl. .\nCaratteristiche.\nLa Freeway Cola si rif\u00e0 alla pi\u00f9 famosa Coca Cola; \u00e8 venduta in bottiglie PET da due litri e da 1,5 litri e in bottigliette da 50 cl.\nIn Italia viene prodotta negli stabilimenti di Sanpellegrino Spa, Sibat Tomarchio Srl e Spumador Spa per conto di LIDL Italia come si pu\u00f2 leggere dagli indirizzi posti nell'etichetta sul retro.\nOltre ad essere disponibile da tempo anche in versione \"Light\", \u00e8 stata recentemente introdotta anche la versione \"0%\", che ricorda, nel packaging e nel nome, la Coca-Cola Zero.\nEsiste anche la versione al gusto \"Lemon\"."}
{"id": "1157852", "revid": "287204", "url": "https://it.wikipedia.org/wiki?curid=1157852", "title": "Aureolus", "text": "Origine.\nFiglio del nobile franco Aureolus de P\u00e9rigueaux\nBiografia.\nTra il 798 ed l'802 i Franchi stabilirono diverse teste di ponte in Aragona. A Saragozza \"Bahlul Ibn Marzuq\", nel 798 si ribell\u00f2 al potere centrale di Al-Andalus e nell'800 conquist\u00f2 Huesca.L'emiro di Cordova, al-\u1e24akam I, invi\u00f2 il generale \"Amrus Ibn Yusuf\", nativo di Huesca, che nell'801 riconquist\u00f2 Saragozza e Huesca. Bahlul si ritir\u00f2 a Pallars, dove fu assassinato dal suo luogotenente \"Jalaf Ibn Rashid\" che controllava Barbitanya (Barbastro). I Franchi, allora approfittando della situazione, presero il controllo di Jaca ed altri castelli e designarono come conte d'Aragona Aureolus, che era in contatto col, gi\u00e0 citato, defunto signore di Saragozza, Bahlul ibn Marzuq.\nLa contea d'Aragona nacque su un territorio non molto grande, di circa 600 chilometri quadrati, nella valle del fiume Aragon, nei dintorni della citt\u00e0 di Jaca, zona che poi sar\u00e0 l'estremo nord del futuro regno d'Aragona e il centro religioso fu il monastero di San Pedro de Siresa, fondato in quel periodo, molto probabilmente su un precedente monastero di fondazione visigota.\nAureolus mor\u00ec nell'809 e gli successe Aznar I Gal\u00edndez, nobile guascone, le cui origini sono piuttosto oscure (il padre si chiamava Galindo); ma altri lo identificano con il figlio del duca di Guascogna, Sancho I di Guascogna, a sua volta duca di Guascogna, Aznar I \nSanchez.\nDiscendenti.\nDi Aureolus non si conosce n\u00e9 il nome di un'eventuale moglie, n\u00e9 alcuna discendenza."}
{"id": "1157854", "revid": "122315", "url": "https://it.wikipedia.org/wiki?curid=1157854", "title": "Isopode", "text": ""}
{"id": "1157855", "revid": "1305772", "url": "https://it.wikipedia.org/wiki?curid=1157855", "title": "Gigantismo abissale", "text": "Gigantismo abissale \u00e8 l'espressione coniata per descrivere la tendenza di molte specie animali abissali a raggiungere una taglia molto maggiore rispetto ai loro congeneri di acque meno profonde.\nUn buon esempio di questa tendenza \u00e8 il calamaro gigante, lungo fino a 13 m, superato dall'ancor pi\u00f9 grande calamaro colossale (fino a 14 m e oltre), oppure dal re d'aringhe, una sorta di anguilla lunga oltre 11 m.\nUn esempio ancora pi\u00f9 eloquente \u00e8 il crostaceo isopode \"Bathynomus giganteus\" che pu\u00f2 raggiungere la taglia di 50\u00a0cm per 2\u00a0kg di peso mentre i membri costieri di questo gruppo non superano uno o pochi cm di lunghezza.\n\u00c8 ignoto se la tendenza all'aumento di dimensioni sia un adattamento per far fronte alle scarse risorse di cibo degli abissi marini, od alla forte pressione delle alte profondit\u00e0, o sia dovuto a tutt'altre ragioni.\n\u00c8 stato riportato da David Attenborough, nella sua serie televisiva sugli abissi \"Blue Planet\", che le grandi dimensioni di un animale abissale comporterebbero una minore dispersione di calore ed una diminuzione della necessit\u00e0 di un'attivit\u00e0 costante, caratteristica dei piccoli organismi.\nUno degli organismi abissali per i quali si ha una giustificazione della grossa taglia \u00e8 il verme tubolare gigante: queste creature, infatti, vivono in prossimit\u00e0 delle sorgenti idrotermali, che li riforniscono di grandi quantit\u00e0 d'energia sotto forma di batteri."}
{"id": "1157860", "revid": "28402", "url": "https://it.wikipedia.org/wiki?curid=1157860", "title": "Faccina", "text": ""}
{"id": "1157863", "revid": "1921867", "url": "https://it.wikipedia.org/wiki?curid=1157863", "title": "Somewhere I Belong", "text": "Somewhere I Belong \u00e8 un singolo del gruppo musicale statunitense Linkin Park, pubblicato il 17 marzo 2003 come primo estratto dal secondo album in studio \"Meteora\".\nDescrizione.\nTerza traccia dell'album, l'introduzione del brano \u00e8 un campionamento di un riff suonato dal cantante Chester Bennington con una chitarra acustica e in seguito modificato dal rapper Mike Shinoda e riprodotto al contrario.\nUna versione demo del brano, intitolata \"Pretty Birdy\" e registrata nel 2002, \u00e8 stata inclusa nella lista tracce dell'EP \"Underground XIII\", uscito nel 2013.\nVideo musicale.\nIl videoclip, diretto dal DJ del gruppo Joe Hahn e premiato come miglior video rock agli MTV Video Music Awards del 2003, mostra Chester Bennington che si distende su un letto al centro di una stanza in stile giapponese, con robot giocattolo e quadri di mostri. Sogna di precipitare con la sua coperta in mezzo agli altri componenti del gruppo, e poi si rialza eseguendo con loro il brano. Durante le parti rappate, Mike Shinoda viene inquadrato davanti ad una cascata ed attorniato da ragazze incappucciate, probabilmente druidi. Questo \u00e8 il secondo video in cui Shinoda suona la chitarra insieme a Brad Delson, sebbene durante le sessioni di registrazione di \"Meteora\" non abbia utilizzato lo strumento."}
{"id": "1157865", "revid": "160832", "url": "https://it.wikipedia.org/wiki?curid=1157865", "title": "Strada statale 127 Settentrionale Sarda", "text": "La strada statale 127 Settentrionale Sarda (SS 127), \u00e8 una strada statale italiana. \u00c8 la pi\u00f9 antica via di collegamento del nord della Sardegna.\nStoria.\nLa strada statale 127 venne istituita nel 1928 con il seguente percorso: \"Terranova Pausania - Tempio Pausania - Laerru - Sassari - Porto Torres.\"\nNel 1935 il percorso venne accorciato alla sua estremit\u00e0 occidentale e cos\u00ec definito: \"Terranova Pausania - Tempio Pausania - Laerru - Martis - Innesto presso Sassari con la S.S. n. 131 in localit\u00e0 Scala di Giocca.\"; il tratto abbandonato divenne parte della strada statale 131.\nPercorso.\nDa Olbia a Tempio Pausania.\nInizia a Olbia, dalla strada statale 125 Orientale Sarda, e si snoda verso ovest attraverso l'interno dell'isola incontrando paesaggi suggestivi. Da Olbia la strada sale pian piano verso i rilievi centrali, toccando le localit\u00e0 di Telti, Calangianus e Tempio Pausania. In questo tratto \u00e8 particolarmente apprezzata dai mototuristi, in virt\u00f9 delle innumerevoli curve e dei paesaggi spettacolari che attraversa. A Tempio Pausania la strada incrocia la strada statale 392 del Lago del Coghinas e la strada statale 133 di Palau.\nDa Tempio Pausania a Sassari.\nDa Tempio Pausania il tracciato digrada verso le colline del nord dell'isola, supera il bivio per Bortigiadas (dopo il quale si diparte la strada statale 672 Sassari-Tempio a scorrimento veloce) e il fiume Coghinas presso Perfugas. Prosegue quindi verso ovest, su un percorso piuttosto curvilineo dove sale di quota, e attraversa Laerru (dove diparte la strada statale 134 di Castel Sardo), Martis (dove diparte la strada statale 132 di Ozieri), Nulvi e Osilo. Dopo alcuni chilometri, digradando nuovamente, arriva infine a Sassari, terminando innestandosi sul vecchio tracciato della strada statale 131 Carlo Felice a ovest della citt\u00e0."}
{"id": "1157868", "revid": "171091", "url": "https://it.wikipedia.org/wiki?curid=1157868", "title": "Rifugio Guide del Cervino", "text": "Il rifugio Guide del Cervino \u00e8 un rifugio situato nel comune di Valtournenche (AO), in Valtournenche, nelle Alpi Pennine, a \"3.480\" m s.l.m.\nStoria.\nIl rifugio \u00e8 stato inaugurato nel 1984.\nCaratteristiche e informazioni.\nSi trova sul confine italo-svizzero sulla vetta della Testa Grigia, ai bordi del ghiacciaio del Plateau Rosa.\nAccessi.\nL'accesso principale avviene da Breuil-Cervinia, sfruttando gli impianti di risalita che passano da Plan Maison e Cime Bianche Laghi. Da quest'ultima stazione parte la funivia che raggiunge il \"Plateau\"."}
{"id": "1157870", "revid": "1592097", "url": "https://it.wikipedia.org/wiki?curid=1157870", "title": "Andie McDowell", "text": ""}
{"id": "1157875", "revid": "125739679", "url": "https://it.wikipedia.org/wiki?curid=1157875", "title": "Merine", "text": "Merine \u00e8 l'unica frazione di Lizzanello in provincia di Lecce. Situata nel Salento centro-settentrionale, dista 3\u00a0km dal centro del capoluogo comunale e si trova nelle immediate vicinanze della citt\u00e0 di Lecce.\nOrigini del nome.\nLe varie interpretazioni circa l'etimologia del paese, riconducono il toponimo al volgare fiorentino m\u00e0rie, proveniente dall'araldico \"mera\" (luogo ameno, delizioso e di pastura) o al termine \"merinos\" (ottima razza di pecore spagnole).\nStoria.\nAd appena 3 km da Lecce, incontriamo la frazione di Merine, nel cui territorio esistevano i menhir scomparsi. Pare che Merine esistesse prima ancora di Lizzanello; si dice che la frazione sia sorta in epoca alto medioevale, intorno ad una grancia basiliana. Merine fino al XIII secolo fu incorporata alla Contea di Lecce e fu infeudata nel 1353, ai Carovineis che la possedettero sino al XV secolo. In quel tempo il luogo era soggetto, per la giurisdizione civile e penale, al Vescovo di Lecce. Il casale pass\u00f2 ai Montenegro e, nel 1613, ai Palmieri, che lo acquistarono per 20.500 ducati. Costoro furono signori del luogo fino all'800, ossia fino all'evasione della feudalit\u00e0. A Merine, oltre le abitazioni a corte, esistono moderne costruzioni.\nIl centro storico ha l'aspetto di un agglomerato rurale, costituito da casupole realizzate con muratura irregolare e con il tetto a spiovente coperto da embrici. Gli ambienti di queste case contadine, all'esterno dipinte di bianco, sono angusti. Inoltre la struttura urbanistica della frazione di Lizzanello gravita intorno a masserie e ad altre costruzioni fortificate, che ora sono state totalmente assorbite dall'abitato. Evidentemente si tratta di dimore occupate dai ceti elevati dell'epoca, con la funzione di proteggersi in qualche modo dai briganti e dalle incursioni saracene e piratesche, provenienti dal mare fino a tutto il XVIII secolo. \nMonumenti e luoghi d'interesse.\nArchitetture religiose.\nChiesa Rettoriale di S. Maria delle Grazie.\nDedicata a Santa Maria delle Grazie \u00e8 la Chiesa Madre del paese, risale al 1641 ma fu rifatta nel 1878. Essa sorge al centro del paese nell'area di una precedente costruzione che, nella met\u00e0 dell'Ottocento, era ridotta in pessimo stato.Si presenta con una sobria facciata in pietra leccese terminante con timpano triangolare, tipico dello stile neoclassico, e con una torre dell'orologio.\nPrima di accedere al tempio occorre ammirare l'artistico portale ligneo, realizzato nel 1983, in occasione dell'Anno Santo, e che lo scultore di Surbo Paolo Lani imprezios\u00ec con artistiche formelle in rame sbalzato che nelle fasce laterali raffigurano i mestieri dell'ormai tramontato mondo contadino del Salento, mentre al centro appaiono scene evangeliche che hanno per protagonisti la Vergine e Ges\u00f9, nonch\u00e9 la storia della \"Fascia\". Nella parte superiore del portale due riquadri alludono ai titoli mariani pi\u00f9 venerati a Merine: Santa Maria delle Grazie e Maria SS. Assunta.\nL'interno, a croce latina, misura in lunghezza m. 23,30 e in larghezza m. 7 nella navata e m. 14,50 nel transetto e ospita alcuni altari laterali e un altare maggiore caratterizzato da un particolare tabernacolo ligneo (XVII secolo, opera di Fr\u00e0 Giuseppe da Soleto), a due piani con semicupoletta ottagonale terminante con una croce. L'altare maggiore e il tabernacolo ligneo provengono da Lecce, dalla ex chiesa di S. Maria del Tempio convertita in caserma detta prima del \"Tempio\" e poi nel 1905 intitolata ad Oronzo Massa.\nLungo il lato destro della navata troviamo la \"Cappella\" che ospita l'opera in cartapesta di G. Manzo raffigurante la \"Vergine Addolorata\" e il simulacro di \"Cristo Morto\". La seconda \"cappella\" dedicata ai \"SS. Medici\" possiede una tela dei titolari. La terza \"cappella\" \u00e8 dedicata alla \"Madonna del Rosario\", raffigurata da una tela di buona fattura, di autore ignoto, ma assegnabile al XIX secolo, recentemente restaurata.\nNel braccio di sinistra del transetto vi \u00e8 l'\"altare\" in pietra leccese, dedicato all'Assunzione di Maria Vergine, che appare effigiata da una tela del 1878. Accanto, prima della nicchia che ospita la statua della Vergine Assunta, notiamo un ex voto costituito da una tavola lignea di cm. 59x26, che in bassorilievo raffigura l'Assunta e in basso un soldato che prega. L'opera, che fu realizzata dal siciliano Giovanni Errico nel 1942, nel 1946 dai reduci merinesi, i cui nomi sono incisi sulla facciata posteriore, fu donata alla Parrocchiale. Essi con migliaia di altri prigionieri della seconda guerra mondiale, dagli inglesi erano stati internati nel campo di Zonderwater, a circa 43 km da Pretoria, in Sud Africa, dove subirono tante sofferenze.\nNel braccio destro del transetto incontriamo l\"'altare\", in conglomerato di gesso e stucco dedicato a \"S. Vito\", con tela del titolare, recentemente restaurata, nonch\u00e9 le nicche con le statue di S. Rita e dell'Immacolata.\nNel presbiterio troviamo la nuova mensa liturgica, per realizzare la quale venne abbattuto l'antico e monumentale Altare Maggiore i cui pezzi mancanti, dopo varie peripezie e contestazioni, ora provvisoriamente sono custoditi nel Seminario Arcivescovile di Lecce.\nSopra l'antico Altare Maggiore poggia l'artistico tabernacolo ligneo, di cui si \u00e8 accennato innanzi, e sui capitelli laterali dello stesso appaiono due angeli portafiamma in cartapesta, offerti nel 1941 dalle tabacchine di Merine, che avevano devoluto una giornata di salario.\nNel lato di sinistra della chiesa vi \u00e8 la \"Cappella del Sacro Cuore di Ges\u00f9\", con simulacro in cartapesta. Indi la \"Cappella delle Anime Sante del Purgatorio\" che si dota di un altorilievo in cartapesta raffigurante la Madonna del Carmine e le anime supplici. L'ultima \"cappella\" di questo lato ospita il Battistero, con moderne raffigurazioni pittoriche del battesimo di Ges\u00f9 ed altre scene allegoriche.\nSul retrospetto della chiesa \u00e8 conservato un piccolo organo del 1783, ben conservato e di recente restaurato, opera di Francesco Giovannelli.\nL'antica croce processionale costituisce un altro prezioso arredo della Parrocchiale di Merine. L'opera realizzata dal leccese Francesco De Matteis nel 1587, \u00e8 in rame sbalzato e dorato, e reca la firma dell'autore. Il globo che regge la croce, invece venne realizzato, con motivi fitomorfi, dal merinese Poleta Quarta, che pure firm\u00f2 il suo manufatto.\nLa chiesa possiede, infine, un bellissimo Crocefisso in cartapesta che era posto sul lato destro del presbiterio. L'Opera, che \u00e8 una vera rarit\u00e0 artistica, venne realizzata nel XVIII secolo da Pietro Surgente di Lecce e rappresenta il \"Christus Patiens\", ossia sofferente, agonizzante, secondo i dettami scaturiti dal Concilio di Trento. Questo Crocefisso il 18 settembre 1994 venne esposto nel corso della solenne concelebrazione eucaristica presieduta da Papa Giovanni Paolo II nello stadio di Lecce.\nChiesa Parrocchiale di San Giovanni Paolo II.\nIl 16 ottobre 2018, nel giorno in cui ricorreva il 40\u00b0 anniversario dell\u2019elezione di Karol Wojtyla a sommo Pontefice, la nuova Chiesa Parrocchiale di Merine, \u00e8 stata dedicata proprio a San Giovanni Paolo II; la prima in assoluto nell\u2019Arcidiocesi di Lecce.\nEra l\u201911 Novembre 2007, quando mons. Cosmo Francesco Ruppi collocava la prima pietra, benedetta da Papa Benedetto XI, su un terreno donato dalla sorelle Magliola.\nDel progetto iniziale, affidato all\u2019ing. Antonio Russo, \u00e8 rimasta solo la pianta ottagonale e l\u2019impostazione di base.\nCol passare del tempo e, a seguito delle indicazioni dell\u2019arcivescovo Domenico Umberto D\u2019Ambrosio, succeduto a Ruppi, e della progettazione dell\u2019architetto Raffaele Parlangeli, sono state apportate alcune modifiche che hanno contribuito a rendere ancora pi\u00f9 armoniosa l\u2019intera aula liturgica.\nAl maestro Poli di Verona \u00e8 spettata la realizzazione delle vetrate, il portone in bronzo e il mosaico del pavimento; mentre, al maestro Michele Carafa sono attribuite le opere marmoree che costituiscono l\u2019altare maggiore, la sede liturgica, l\u2019ambone e l\u2019altare del SS. Sacramento, gi\u00e0 da lui realizzate per la Cappella del Nuovo Seminario di Lecce e che, poi, ha provveduto a ricollocare nella nuova Chiesa di Merine.\nLa ditta Luigi Giannone, infine, ha realizzato l\u2019intera opera, che il 16 Ottobre 2018, \u00e8 stata consegnata nelle mani dell\u2019Arcivescovo Metropolita di Lecce, mons. Michele Seccia, il quale attraverso una Solenne Celebrazione liturgica e con il suggestivo rito di dedicazione della Chiesa e di consacrazione dell'altare, ha affidato il nuovo tempio all\u2019intera comunit\u00e0 di Merine.\nChiesa di Maria SS. Assunta (o di San Vito).\nLa Chiesa di Maria SS. Assunta \u00e8 il tempio pi\u00f9 antico di Merine e si assegna al XV-XVI secolo in virt\u00f9 delle inequivocabili strutture architettoniche che la contraddistinguono. Essa, infatti, in corrispondenza dei due ingressi, quello frontale e quello a destra, dove poi in epoca posteriore \u00e8 sorto il Calvario, possiede le piombatoie, il che vuol dire che in caso di pericolo i fedeli che ivi si trovavano o si rifugiavano, salendo sulle terrazze versavano liquidi bollenti sugli assalitori.\nLa Cappella, che fu l'originaria parrocchiale di Merine, \u00e8 detta pure di S. Vito per la statua del Santo che ivi si conservava. Questo piccolo tempio, che i merinesi conoscono anche come \"chiesa ecchia\" venne restaurato nella seconda met\u00e0 del '900 alla struttura originaria, compromessa da non poche manomissioni nel corso dei secoli. Nel 1960, nel corso di alcuni lavori, fu scoperta una absidiola di cui si ignorava l'esistenza in quanto il terriccio ed una pala di tela settecentesca raffigurante il transito della Vergine, l'avevano occultata.\nSi rinvennero, quindi, affreschi raffiguranti la Crocifissione, con S. Giovanni, la Vergine e le pie donne. Pi\u00f9 in basso apparvero le immagini di S. Gregorio e di S. Ludovico da Tolosa, la cui fattura, probabilmente del XV secolo, rammenta per tanti aspetti i dipinti che illustrano la chiesa di S. Caterina, a Galatina, ed il tempietto di S. Stefano, a Soleto. Indi, nello stesso ambiente, apparve affrescata una Vergine col Bambino.\nLa chiesetta dell'Assunta, di circa 65 m\u00b2, con volta a botte, nel 1965 \u00e8 stata restaurata con il contributo dello Stato, del Gen. Marco Bianco e con le offerte dei fedeli.\nEssa appartiene al tardo medioevo, alla cui epoca risalgono, probabilmente, l'originaria chiesa parrocchiale, intitolata a S. Maria delle Grazie, e quella del Crocifisso.\nLa Cappella di Maria SS. Assunta \u00e8 una delle poche costruzioni sacre fortificate che si trovano in Salento.\nQuesto tempio, poi, possiede un altare barocco ben conservato, ai cui lati, scolpite in pietra leccese appaiono le statue di S. Oronzo e di S. Irene da Tessalonica, assegnabili alla fine del Seicento.\nLo stemma dei Palmieri di Merine, che sormonta il fastigio dell'altare, ci induce a supporre la devozione dei baroni del luogo per la Vergine Assunta.\nUn tempo la chiesetta, oggi aperta al culto, doveva essere tutta affrescata nel proprio interno, tant'\u00e8 che sulle pareti ancora si intravedono frammenti di varie raffigurazioni, oltre a quelle gi\u00e0 citate nell'abside.\nCappella di S. Maria di Costantinopoli.\nSecondo la tradizione i merinesi vollero questa chiesetta per ringraziare la Vergine che li aveva salvati dalle aggressioni dei turchi.\nLa Cappella, di forma quadrangolare, ha di fronte al portale sul un piccolo Osanna. Nel suo interno un arco a tutto sesto divide lo spazio in due ambienti, quello che ospita i fedeli e quello dove \u00e8 collocato l'unico altare. Un quadro della Vergine di Costantinopoli campeggia sull'altare, ma di questo dipinto non si conosce n\u00e9 l'autore n\u00e9 l'epoca in cui venne realizzato, sicch\u00e9 si suppone che appartenga al tardo Settecento. Questo dipinto raffigura la protezione della Madonna per le genti del luogo. Essa brandisce un fulmine e si scorge una nave turca che fugge. In basso, a sinistra, la costa salentina, e proprio sul limite della terraferma alta e rocciosa appare una chiesa, probabilmente simbolo della cristianit\u00e0 protetta dai suoi intercessori, la Vergine innanzitutto.\nAltri arredi sacri di questa Cappella sono costituiti da una Statua in cartapesta della Vergine col Bambino, opera di un anonimo cartapestaio leccese del XIX secolo e da un piccolo Crocefisso ligneo \nTempietto de \"Li Lei\" \nNella campagna, a circa 3 km dal centro abitato, vi \u00e8 una cappelletta, di circa 20 m\u00b2, costruita di fronte alla masseria detta \"Li Lei\", che d\u00e0 il nome al vicino boschetto ed alla cappelletta che sorge in uno spiazzo.\nIl tempietto, a struttura quadrangolare, \u00e8 aperto a tre lati da bifore, mentre il lato ovest risulta chiuso in quanto contiene i resti di un piccolo altare.\nPresumibilmente del XIX secolo, il tempietto de \"Li Lei\" ha subito nel tempo pi\u00f9 restauri, ma lo stile, semplice ed elegante, richiama il gusto architettonico tardo-medioevale.\nIl tempietto, essendo isolato nelle campagne, purtroppo, \u00e8 facile preda dei male intenzionati. Infatti, alcuni anni fa, il piccolo altare del luogo sacro \u00e8 stato distrutto e le colonne (che reggevano il peso della costruzione superiore) sono state trafugate. Prima che il tutto rovini, occorrer\u00e0 ricostruire le colonne e restituire cos\u00ec il tempietto alla sua integrit\u00e0.\nStatua della Beata Vergine Maria Assunta in Cielo, patrona di Merine.\nForse degli inizi del XIX secolo, \u00e8 la statua della Vergine Assunta, che per fattura e tipologia si assegna ad un cartapestaio leccese, abilissimo nel modellare la cartapesta.\nPer le delicate sembianze che possiede, la gente definisce la statua \"Madonna beddhra\", la Madonna bella; preziosamente vestita, questa statua indossa abiti preziosi ed \u00e8 cinta da una fascia, di fattura orientale, di seta intessuta con l'oro, di epoca molto antica, intorno alla quale la piet\u00e0 popolare e l'immaginario collettivo dei merinesi, ha tramandato una leggenda. La fascia fu donata da una principessa turca al suo amato Oronzo di Merine, fatto schiavo dai turchi in una delle tante incursioni di quel tempo. Egli venne portato dal sultano che lo prese in simpatia e lo tenne in casa dove nacque l'amore con la figlia. Grazie alla sua fede Oronzo riusc\u00ec a convertire la principessa al culto della Madonna, ma quando il sultano scopr\u00ec il loro amore li ostacol\u00f2 e i due cercarono di scappare ma vennero inseguiti da una flotta con la mezzaluna. Fu allora che la principessa disse ad Oronzo di scappare da solo e dandogli la fascia gli disse di votarsi alla Madonna che l'avrebbe protetto. Infatti, una tempesta fece ritirare la flotta del sultano ed Oronzo sbarcando a San Cataldo torn\u00f2 a Merine e mise la fascia (come promesso all'amata) sul fianco della Vergine.\nArchitetture civili.\nPalazzo Palmieri-Magliola.\nIl Palazzo Baronale di Merine, sorse nell'area di una precedente costruzione feudale tra il XVI e il XVII secolo ad opera dei baroni Palmieri. Questo imponente palazzo, dotato di tanti ambienti che in un certo senso lo rendevano autosufficiente, era sicuramente guardato con timore e rispetto dai sudditi del barone.\nOggi l'edificio, che discretamente si conserva, \u00e8 conosciuto come Palazzo Palmieri-Magliola, e ci\u00f2 perch\u00e9, la baronessa Antonia Pamieri ultima discendente della sua famiglia, aveva sposato l'ingegnere Giuseppe Magliola.\nLa costruzione, gi\u00e0 nel tardo Ottocento, era in decadenza ed esso ospit\u00f2, fino agli anni Cinquanta del secolo scorso, una fabbrica di tabacco. Rest\u00f2 chiusa per molti anni sconosciuta ai merinesi, ma essendo divenuta propriet\u00e0 del Comune di Lizzanello, furono avviati restauri e furono tra l'altro cos\u00ec scoperte interessanti pitture parietali, per tanto tempo ignorate in quanto occultate da strati di pittura. Il palazzo per la prima volta venne aperto al pubblico durante la \"Sagra te lu Ranu\" del 2007 che, per tradizione, a Merine si organizza nella seconda settimana di luglio.\nAbitazione fortificata di via Lizzanello, gi\u00e0 di propriet\u00e0 Capelluti.\nLa masseria, al primo piano, si dota di una camera da letto con la volta riccamente affrescata con motivi floreali, con scene dell'Antico e Nuovo Testamento, e da bozzetti paesisti che rappresentano momenti di vita salentina.\nL'edificio, che si assegna alla fine del XVII secolo, probabilmente dovette essere costruito e abitato da un ecclesiastico, data la prevalenza delle scene sacre delle illustrazioni pittoriche.\nMonumenti.\n\"Lu Sann\u00e0\" di piazza Maria SS. Assunta.\n\"Lu Sann\u00e0\", termine dialettale che indica l'Osanna, \u00e8 una colonna monolitica in pietra leccese, a sezione circolare, che sorge a pochi metri a sinistra dalla Parrocchiale e sulla cui sommit\u00e0 \u00e8 posizionata una piccola statua di Maria SS. Assunta.\nProbabilmente del tardo XVIII secolo, \"Lu Sann\u00e0\" croll\u00f2 frantumandosi durante alcuni lavori di manutenzione il 9 ottobre 1979. Poco tempo dopo il monumento venne restaurato ma, mentre la base originaria era a gradoni decrescenti, questa volta si pens\u00f2 di realizzare una struttura circolare, invero brutta, e di ci\u00f2 se ne dolse la gente che volle il ripristino della base cos\u00ec com'era l'originale.\nCi\u00f2 avvenne con il restauro del 2007 e, intanto, si era provveduto a rifare la statuetta della Vergine, con le sembianze dell'Assunta, consolidate dall'iconografia, sostituendo cos\u00ec il vecchio simulacro poco espressivo.\nUn'antica usanza \u00e8 legata a questo Osanna, intorno al quale da tempo immemorabile compiono un giro i cortei funebri.\nL'Osanna antistante la Cappella di S. Maria di Costantinopoli.\nDi dimensioni pi\u00f9 piccole e di fattura pi\u00f9 modesta del precedente \u00e8 l'Osanna che si erge sul sagrato della Cappella della Vergine di Costantinopoli. Anche questa colonna, in pietra leccese, come la croce che la sovrasta, dovrebbe risalire al XV secolo.\nSociet\u00e0.\nEvoluzione demografica.\nIl censimento del 2011 ha rilevato che il numero di abitanti del paese \u00e8 di 4785 unit\u00e0. Nei territori limitrofi di Merine (uniti al paese) vi sono gli agglomerati di \"Zona Erchie Piccolo\" (85 abitanti) e \"Zona Marangi\" (134 abitanti) (dati Istat). il paese ha avuto un notevole incremento demografico dovuto alla vicinanza con la citt\u00e0 di Lecce.\nLingue e dialetti.\nIl dialetto parlato a Merine \u00e8 il dialetto salentino nella sua variante centrale che corrisponde al Dialetto Leccese. Il dialetto salentino si presenta carico di influenze riconducibili alle dominazioni e ai popoli stabilitisi in questi territori che si sono susseguite nei secoli: messapi, greci, romani, bizantini, longobardi, normanni, albanesi, francesi, spagnoli.\nCultura.\nIstruzione.\nScuole.\nEsistono a Merine una scuola dell'infanzia; una scuola primaria; una scuola secondaria di I grado.\nEventi.\nSolenni festeggiamenti si svolgono in onore della Vergine Assunta nelle giornate del 14 e 15 agosto. Altre feste minori, sempre con processioni e luminarie, quelle di S. Vito, di S. Antonio e di S. Luigi. Dal 1993 nel mese di luglio si svolge la \"Sagra te lu Ranu\" (\"Sagra del Grano\"), una manifestazione gastronomica organizzata dall'unica parrocchia del paese \"Santa Maria delle Grazie\".\nSport.\nCalcio.\nLa principale squadra di calcio della citt\u00e0 \u00e8 l\"'A.S.D. Merine Calcio\" che milita nel girone A leccese di 3\u00aa Categoria.\nSquadre minori che militano nei vari campionati Amatori sono: \"A.C. Amatori Merine, Real Salento Merine e Giovent\u00f9 Merine.\"\nCollegamenti esterni.\nSagra te lu ranu"}
{"id": "1157877", "revid": "373458", "url": "https://it.wikipedia.org/wiki?curid=1157877", "title": "Testamento di Isacco", "text": "Il Testamento di Isacco (in copto: traslitterazione: G\u00e4dl\u00e4 Y\u01dds\u1e25aq) \u00e8 un apocrifo dell'Antico Testamento pervenutoci in copto (sia in dialetto sahidico che in dialetto bohairico), arabo e ge'ez a partire da un prototesto perduto (probabilmente in greco), databile tra il II-V secolo d.C.\nStoria.\n\u00c8 il secondo dei cosiddetti \"Testamenti dei Tre Patriarchi\", tra i quali sono annoverati anche il Testamento di Abramo (dal quale esso deriva) e il Testamento di Giacobbe. Nonostante l'autore di tali testi sia identificato, negli incipit dei tre \"Testamenti\", nella figura di Atanasio di Alessandria tale attribuzione \u00e8 puramente fittizia, in considerazione del fatto che dei testi in questione non appaiono trascrizioni al di fuori delle chiese Copta ed Etiope Ortodossa. Il testo era conosciuto anche presso i Beta Israel; della versione in lingua ge'ez in uso presso questo gruppo sopravvivono alcune copie risalenti al XVIII-XX secolo.\nContenuto.\nIl testo sebbene fortemente connotato in senso cristiano nell'enfasi che pone sulla commemorazione delle morti di Abramo ed Isacco, eventi chiave nella chiesa copta, \u00e8 di incerta origine. Alcuni studiosi supportano l'ipotesi dell'origine cristiana, piuttosto che giudaica diversamente dagli altri Testamenti dei Patriarchi, altri attribuiscono la composizione originaria ad elementi ebraici egizi. \nContiene dialoghi di natura morale di Isacco morente con l'arcangelo Michele, cui segue il resoconto del suo viaggio attraverso l'inferno ed infine in paradiso dove incontra Dio e Abramo. Al termine dell'incontro Isacco viene trasportato nel suo letto, dove muore; la sua anima viene quindi portata su un sacro cocchio in paradiso. L'opera si caratterizza per l'enfasi posta sull'ascetismo e le opere buone."}
{"id": "1157880", "revid": "478814", "url": "https://it.wikipedia.org/wiki?curid=1157880", "title": "Provincia di Nongbua Lamphu", "text": "La provincia di Nongbua Lamphu si trova in Thailandia e fa parte del gruppo regionale della Thailandia del Nordest. Si estende per 3.859 km\u00b2, ha 497.771 abitanti ed il capoluogo \u00e8 il distretto di Mueang Nong Bua Lam Phu. La citt\u00e0 principale \u00e8 Nongbua Lamphu.\nSuddivisione amministrativa.\nLa provincia \u00e8 suddivisa in sei distretti (\"amphoe\"). Questi a loro volta sono suddivisi in 59 sottodistretti (\"tambon\") e 636 villaggi (\"muban\"). I distretti sono:"}
{"id": "1157881", "revid": "1632387", "url": "https://it.wikipedia.org/wiki?curid=1157881", "title": "Fear Is the Mindkiller", "text": "Fear Is the Mindkiller \u00e8 un EP della band industrial death metal statunitense Fear Factory.\nLe canzoni presenti nell'album sono remix di alcune del precedente \"Soul of a New Machine\", ad opera di Rhys Fulber e Bill Leeb della band canadese Front Line Assembly.\nL'album \u00e8 stato rimasterizzato nel 2004 in un'edizione speciale in cui era presente insieme all'album precedente."}
{"id": "1157883", "revid": "767487", "url": "https://it.wikipedia.org/wiki?curid=1157883", "title": "Due gemelle quasi famose", "text": "Due gemelle quasi famose (\"The Challenge\") \u00e8 un film del 2003 interpretato da Mary-Kate e Ashley Olsen. \u00c8 la loro produzione direct-to-video finale.\nTrama.\nLe sorelle gemelle, Shane (Mary-Kate Olsen) ed Elizabeth Dalton (Ashley Olsen), vivono separate l'una dall'altra alle estremit\u00e0 opposte del paese dopo che i loro genitori hanno divorziato anni prima. Shane, che vive con la loro mamma a Los Angeles, \u00e8 una vegetariana rilassata, abbraccia gli alberi, molto appassionata della natura e delle credenze spirituali, mentre la sua estranea sorella Lizzie, che vive con il padre a Washington DC, \u00e8 un'equilibrata studentessa da A con una personalit\u00e0 dominante. Tuttavia, senza che l'altra lo sappia, entrambe entrano a far parte di un quiz televisivo, girato in Messico chiamato \"The Challenge\", come concorrente, che mette alla prova la forza e le capacit\u00e0 di sopravvivenza dei partecipanti in vari compiti mentre lavorano come parte di una squadra per vincere borse di studio universitarie. "}
{"id": "1157887", "revid": "729019", "url": "https://it.wikipedia.org/wiki?curid=1157887", "title": "Gaspard III de Coligny", "text": "Prima conte di Coligny e poi duca, marchese d'Andelot, Pari di Francia, Maresciallo di Francia (1622), era figlio di Francesco di Coligny (1557 \u2013 1591) e di Margherita d'Ailly. Era quindi nipote il linea diretta del noto Gaspard II di Coligny (1519 \u2013 1572).\nIl 6 luglio 1641, durante la guerra dei trent'anni, Gaspard III di Coligny comand\u00f2 l'armata di Luigi XIII nella Battaglia della Marf\u00e9e, nella quale fu sconfitto dal principe di Sedan, Federico Maurizio de La Tour d'Auvergne-Bouillon e da Luigi di Borbone-Soissons.\nMatrimonio e figli.\nSpos\u00f2 il 13 agosto 1615 Anna di Polignac (1598 \u2013 1651) dalla quale ebbe quattro figli:"}
{"id": "1157888", "revid": "858648", "url": "https://it.wikipedia.org/wiki?curid=1157888", "title": "Elezioni parlamentari in Ucraina del 2002", "text": "Le elezioni parlamentari in Ucraina si sono tenute il 31 marzo 2002. Met\u00e0 dei deputati della Veckhovna Rada (il Parlamento ucraino) furono eletti su base proporzionale, mentre l'altra met\u00e0 fu eletta dal voto popolare in ogni singolo collegio in cui la nazione era divisa. Per ottenere l'assegnamento di almeno un seggio parlamentare, un partito doveva superare la clausola di sbarramento pari al 4% dei voti.\nRisultati delle elezioni.\nDei 33 partiti che hanno partecipato alle elezioni, solo 8 hanno superato la barriera del 4% dei voti richiesti per accedere al Parlamento:\nGli altri blocchi e partiti hanno ricevuto in totale il 24% dei voti, ma non hanno passato la quota del 4%. Tra questo, il Blocco di Natalija Vitrenko con il 3,22%, Unione Politica \"Donne per il Futuro\" con il 2,11% e il Blocco \"Squadra della Generazione Invernale\" con il 2,02%.\nIl Partito Ucraina Nostra dell'attuale presidente Ju\u0161\u010denko ottenne la maggior parte del sostegno dalle regioni centrali e occidentali dell'Ucraina, inclusa la citt\u00e0 di Kiev. Il Partito Comunista ricevette gran parte dei voti da est e da sud, come anche dalla Crimea. Il blocco \"Per l'Ucraina Unita\", che comprendeva il Partito delle Regioni di Viktor Janukovy\u010d ottenne i voti dalle regioni orientali del Paese. L'Oblast' di Donec'k fu la roccaforte del blocco: i suoi cittadini sostennero il Partito pi\u00f9 del doppio (36,83%) rispetto alla successiva regione che vot\u00f2 maggiormente per il Partito delle Regioni: l'Oblast' di Sumy, con il 17,05%. Il supporto al Blocco di Julija Tymo\u0161enko giunse prevalentemente dalle regioni occidentali, mentre i socialisti furono sostenuti in quelle centrali. Mentre il blocco Tymo\u0161enko ricevette pi\u00f9 voti rispetto al Partito Socialista, non ottenne la maggioranza in alcuna delle regioni, mentre i socialisti riuscirono ad assicurarsi la maggioranza nell'Oblast' di Poltava, con il 22,05% dei voti."}
{"id": "1157890", "revid": "990063", "url": "https://it.wikipedia.org/wiki?curid=1157890", "title": "Strada statale 554 Cagliaritana", "text": "La strada statale 554 Cagliaritana (SS 554), \u00e8 una strada statale italiana di rilevanza locale.\nLa strada collega la parte nord del retroterra di Cagliari, partendo dalla strada statale 130 Iglesiente, alla parte sud-orientale sulla costa. Il suo tracciato presenta caratteristiche di superstrada, con due corsie per senso di marcia.\nL'arteria, realizzata tra gli anni '60 e '70 del XX secolo funge anche da raccordo tra l'area metropolitana di Cagliari e le principali infrastrutture stradali che si snodano verso nord e ovest (strada statale 131 Carlo Felice, strada statale 130 Iglesiente) e verso la costa sud-orientale dell'isola (strada statale 125 Orientale Sarda).\nL'ammodernamento della strada.\nI primi interventi di ammodernamento del tracciato originario sono stati, alla fine degli anni Duemila, la chiusura dell'incrocio di Is Corrias e l'eliminazione dell'intersezione a raso con Via San Fulgenzio di Monserrato grazie alla realizzazione di uno svincolo con ponte strallato a servizio della Cittadella e del Policlinico Universitario.\nA chiusura di un iter iniziato nel 2008, nel 2015 la Regione Sardegna, la Provincia di Cagliari, l'ANAS, e i comuni di Cagliari, Monserrato, Quartu Sant'Elena, Quartucciu e Selargius hanno sottoscritto un accordo di programma per la riqualificazione della strada dal km 1,500 sino alla rotatoria del Margine Rosso, comprendente l'adeguamento dell'asse principale alla categoria B, l'eliminazione di tutte le intersezioni semaforizzate grazie alla realizzazione di nuovi svincoli con rotatorie e cavalcavia, nonch\u00e9 la realizzazione di strade complanari e opere complementari di viabilit\u00e0 locale.\nIl tratto compreso tra lo svincolo con la SS 125 e la rotatoria del Margine Rosso \u00e8 stato declassato a strada comunale e consegnato al Comune di Quartu Sant'Elena nel 2013.\nStrada statale 554 bis Nuova Cagliaritana.\nLa strada statale 554 bis Cagliaritana (SS 554 bis), nota anche come Nuova Cagliaritana, gi\u00e0 \"nuova strada ANAS 269 Nuova Cagliaritana (NSA 269)\" o Nuova SS 554, \u00e8 una strada statale italiana di recente costruzione, che collega l'area metropolitana di Cagliari con la costa sud-orientale e la strada statale 125 var Orientale Sarda.\nLa strada ha origine dalla SS 125 al km 15,400 nel territorio del Comune di Quartucciu e termine nella SP 17 in localit\u00e0 Terra Mala del Comune di Quartu Sant'Elena. Caratterizzata da una sezione a due carreggiate separate da spartitraffico, ha due svincoli a livelli sfalsati: il primo in localit\u00e0 di Niu Crobu e Santu Lianu, il secondo in corrispondenza dell'innesto della SS 125 var.\nLa strada statale 554 bis Cagliaritana (SS 554 bis) \u00e8 classificata come Strada extraurbana principale, con limite di velocit\u00e0 fissato a salvo diverse indicazioni."}
{"id": "1157891", "revid": "474175", "url": "https://it.wikipedia.org/wiki?curid=1157891", "title": "Belgrano (Buenos Aires)", "text": "Belgrano \u00e8 un \"barrio\" della capitale argentina Buenos Aires, situato a nord del centro cittadino. \u00c8 intitolato alla memoria del generale Manuel Belgrano, creatore della bandiera argentina.\nConfini.\nBelgrano confina a nord-ovest con il \"barrio\" di N\u00fa\u00f1ez, ad est con il r\u00edo de la Plata, a sud con Palermo, a sud con Colegiales, a sud-ovest con Villa Ort\u00fazar e Villa Urquiza ad ovest con Coghlan. Belgrano \u00e8 a sua volta suddiviso in alcuni \"barrios\" non ufficiali: Belgrano R, Bajo Belgrano o Belgrano Chico, Barrio River e Belgrano C.\nStoria.\nNella prima met\u00e0 del XIX secolo congresso della provincia di Buenos Aires approv\u00f2 che il prossimo villaggio che sarebbe stato fondato sarebbe stato intitolato alla memoria di Manuel Belgrano, patriota ed ideatore della bandiera dell'Argentina. Dopo la fine della lunga dittatura di Juan Manuel de Rosas, un gruppo di coloni s'insedi\u00f2 nella parte nord delle propriet\u00e0 terriere dell'ex-capo di stato argentino. A seguito alla rapida espansione dell'insediamento, nel 1855 fu proclamata la nascita del partido di Belgrano.\nIl 13 giugno 1880, dopoch\u00e9 il governatore della provincia di Buenos Aires Carlos Tejedor aveva organizzato una rivolta contro il presidente Nicol\u00e1s Avellaneda, il governo federale, il Senato e la Camera dei Deputati si trasferirono a Belgrano che fu proclamata capitale provvisoria.\nNel 1887 il partido di Belgrano, insieme a quello di San Jos\u00e9 de Flores fu accorpato alla Citt\u00e0 Autonoma di Buenos Aires. Negli anni a seguire il quartiere fu interessato da un'intensa ondata migratoria, principalmente d'origine britannica e tedesca. Furono costruite in tutta Belgrano grandi residenze signorili, ville e villette in stile art d\u00e9co ed eclettico. \nA partire dalla fine degli anni cinquanta del XX secolo Belgrano fu interessata da un'intensa attivit\u00e0 edilizia che stravolse completamente l'aspetto del quartiere. Con l'approvazione dell'ordinanza 4110/57 da parte della citt\u00e0 di Buenos Aires nel 1957, fu autorizzata la costruzione di torri. Nei decenni successivi Belgrano fu travolta come nessun altro \"barrio\" della capitale argentina dalla costruzione di questi grandi edifici residenziali. Dimore e ville di pregio vennero costantemente abbattute nei decenni successivi per fare spazio alle nuove torri. Oggigiorno solo il settore conosciuto come Belgrano R conserva in parte l'aspetto signorile d'inizio novecento.\nMonumenti e luoghi d'interesse.\nLa parte centrale di Belgrano, sviluppatasi attorno a plaza Manuel Belgrano, ospita alcuni dei monumenti pi\u00f9 antichi come la chiesa dell'Immacolata Concezione, il vecchio palazzo del municipio oggi sede del Museo Sarmiento ed il Museo Larreta. Un luogo caratteristico \u00e8 il Barrio Chino, la chinatown di Buenos Aires, abitato da cinesi e persone provenienti da altri paesi asiatici e ricco di attivit\u00e0 commerciali. Lungo le rive del R\u00edo de la Plata sorge il Parco della Memoria-Monumento alle Vittime del Terrorismo di Stato, focalizzato sulla repressione durante gli anni del Processo di Riorganizzazione Nazionale.\nBelgrano ospita anche numerosi parchi, giardini ed aree verdi. Tra le pi\u00f9 importanti spiccano le Barrancas de Belgrano, plaza Manuel Belgrano e plaza Castelli.\nInfrastrutture e trasporti.\nStrade.\nBelgrano \u00e8 attraversata da alcune delle principali arterie stradali della parte nord di Buenos Aires, come l'Avenida Leopoldo Lugones, l'Avenida del Libertador e l'Avenida Cabildo.\nFerrovie.\nBelgrano dispone di due stazioni ferroviarie, poste entrambe lungo la linea Mitre. La prima, \"Belgrano C\", \u00e8 situata lungo la linea Retiro-Tigre, mentre la seconda \"Belgrano R\", lungo le tratte Retiro-Bartolom\u00e9 Mitre e Retiro-Jos\u00e9 Le\u00f3n Su\u00e1rez.\nIl quartiere \u00e8 servito anche da tre stazioni della linea D della metropolitana di Buenos Aires: Congreso de Tucum\u00e1n, Juramento e Jos\u00e9 Hern\u00e1ndez.\nSport.\nLa principale societ\u00e0 sportiva attiva nel quartiere \u00e8 il Club Atl\u00e9tico River Plate che disputa le sue partite interne presso Estadio Antonio Vespucio Liberti, noto anche come \"Monumental\". Il River Plate \u00e8 una delle squadre pi\u00f9 importanti del paese ed \u00e8 tra le pi\u00f9 titolate al mondo. Sebbene sia fortemente radicato nel tessuto sociale del quartiere il River non \u00e8 autoctono di Belgrano, fu infatti fondato nel 1901 nel popolare \"barrio\" della Boca. L'altra squadra importante del quartiere \u00e8 il Club Atl\u00e9tico Excursionistas, meno noto ma autoctono del quartiere."}
{"id": "1157892", "revid": "34971", "url": "https://it.wikipedia.org/wiki?curid=1157892", "title": "GLSL", "text": "GLSL, acronimo di OpenGL Shading Language, anche conosciuto come GLslang, \u00e8 un linguaggio di programmazione ad alto livello per la gestione delle unit\u00e0 shader di una Graphics processing unit basato su linguaggio di programmazione C. Lo scopo di questo linguaggio \u00e8 quello di permettere ai programmatori un controllo pi\u00f9 diretto e immediato delle pipeline grafiche, che non richieda l'uso di codice assembly o di codici specifici.\nIntrodotto originariamente come estensione per la libreria grafica OpenGL 1.5, GLSL \u00e8 stato introdotto dall'OpenGL ARB nella OpenGL 2, la maggiore revisione dell'OpenGL a partire dalla sua prima versione. GLSL \u00e8 in competizione con il linguaggio di shading proprietario di Microsoft, HLSL (High Level Shading Language) integrato nella libreria grafica Direct3D (DirectX).\nI benefici principali del GLSL sono:"}
{"id": "1157894", "revid": "125876235", "url": "https://it.wikipedia.org/wiki?curid=1157894", "title": "Virus letale", "text": "Virus letale (\"Outbreak\") \u00e8 un film di Wolfgang Petersen del 1995, con Dustin Hoffman, Rene Russo, Kevin Spacey, Donald Sutherland e Morgan Freeman.\nTrama.\nNegli anni sessanta, in un accampamento americano in Zaire, scoppia una misteriosa epidemia e vi sono coinvolti anche militari americani. Il governo, invece di inviare soccorsi, ordina di sganciare una bomba ad alto potenziale sull'accampamento distruggendolo completamente. Trent'anni dopo, Sam Daniels, colonnello e ricercatore medico dell'esercito, viene inviato insieme ai suoi collaboratori Casey Schuler e il Maggiore Salt in un piccolo villaggio in Africa per indagare su un nuovo tipo di virus, simile all'ebola ma molto pi\u00f9 potente. I tre scoprono che il virus attacca le cellule ad una velocit\u00e0 impressionante, uccidendo il contagiato in meno di 72 ore, ma non si trasmette per via aerea. Tornati in patria, Sam cerca di avvertire il suo diretto superiore, il generale Billy Ford, della pericolosit\u00e0 del virus, ma viene ignorato e l'esistenza stessa del virus non viene resa pubblica, sotto ordine perentorio del generale Donald McClintock. Neanche l'ex moglie di Sam, Robby Keough, da poco trasferitasi ad Atlanta, d\u00e0 ascolto a Sam quando lui cerca di metterla in guardia sulla pericolosit\u00e0 del virus, considerando superfluo dare l'allarme poich\u00e9 troppo poco probabile che un virus del genere possa diffondersi in America.\nIl virus \u00e8 lo stesso che negli anni sessanta aveva colpito l'accampamento americano. Era stata creata una cura sperimentale, ma l'intera faccenda era stata insabbiata poich\u00e9 l'intenzione dell'esercito era di fare di quel virus un'arma biologica. Il contagio arriva in America a causa di una scimmietta che viene trasportata su una nave fino ad un deposito e poi rubata da uno dei guardiani che aveva cercato di rivenderla ad un negozio di animali. Non riuscendoci, l'aveva liberata in un bosco vicino. La malattia si diffonde a Cedar Creek tramite il guardiano e il proprietario del negozio di animali, e la cittadina viene messa in quarantena. Superando le ostilit\u00e0 dei suoi superiori e rischiando anche l'arresto, Sam Daniels comincia a studiare il virus direttamente a Cedar Creek, rendendosi conto che hanno a che fare con una forma di virus mutata rispetto a quella analizzata in principio, pi\u00f9 resistente e con un potenziale di contagio pi\u00f9 alto: infatti si diffonde anche per via aerea. Riesce a scoprire della scimmietta, portatrice sana di entrambi i ceppi del virus, e dell'insabbiamento avvenuto trent'anni prima, quando il generale Bill Ford, combattuto tra i sensi di colpa e gli ordini dei suoi superiori, gli consegna la cura sperimentale sviluppata tempo prima, che per\u00f2 non ha effetto sul virus mutato.\nSam non si d\u00e0 per vinto nemmeno quando l'amico Casey e l'ex moglie Robby, per cui prova ancora forti sentimenti, vengono contagiati e quando il presidente d\u00e0 l'ordine di distruggere Cedar con una potente bomba, similmente a quanto era avvenuto negli anni Sessanta in Africa. Resta determinato a trovare la scimmietta che racchiude il siero in grado di curare entrambi i virus, e sfuggendo alle forze armate che tentano di catturarlo, grazie anche all'aiuto del Maggiore Salt, riesce a recuperare l'animale e a scongiurare il lancio dell'ordigno esplosivo sulla cittadina. La cura viene sintetizzata, Robby Keough riesce a salvarsi e concede a Sam una seconda possibilit\u00e0, mentre il generale McClintock viene arrestato con l'accusa di aver taciuto al presidente informazioni vitali riguardanti una possibile arma batteriologica.\nProduzione.\nLe riprese ambientate nella fittizia cittadina di Cedar Creek si sono svolte a Ferndale (California), dove per un paio di mesi la popolazione ha convissuto non solo con la troupe e il cast ma anche con gli elicotteri e i mezzi militari. \nAltre scene sono state girate nell'isola hawaiana di Kauai.\nAccoglienza.\nCritica.\nIl film coinvolge lo spettatore su ci\u00f2 che, secondo alcuni, \u00e8 una metafora dell'AIDS, secondo altri \u00e8 ispirato all'epidemia di Ebola scoppiata in quel periodo in Africa (Gabon e Zaire), anche se il film \u00e8 penalizzato dall'eccessiva lentezza. Si esaltano la fotografia e l'interpretazione efficace di Hoffman.\nIncassi.\nIl film ha incassato 67.659.560 dollari negli USA e 122.200.000 dollari negli altri paesi.\nLa popolarit\u00e0 del film ha avuto un notevole rimbalzo a seguito della pandemia di COVID-19 del 2019-2021, divenendo ad esempio il quarto film pi\u00f9 visto su Netflix negli USA il 13 marzo 2020."}
{"id": "1157906", "revid": "154893", "url": "https://it.wikipedia.org/wiki?curid=1157906", "title": "Casa di beor", "text": ""}
{"id": "1157911", "revid": "9", "url": "https://it.wikipedia.org/wiki?curid=1157911", "title": "Sant'Edmondo di Abingdon", "text": ""}
{"id": "1157912", "revid": "9", "url": "https://it.wikipedia.org/wiki?curid=1157912", "title": "Sant'Edmondo di Canterbury", "text": ""}
{"id": "1157920", "revid": "481349", "url": "https://it.wikipedia.org/wiki?curid=1157920", "title": "Andabata", "text": "L'andabata era un gladiatore della Roma antica\nDescrizione.\nEra un gladiatore che combatteva alla \"cieca\", pesantemente difeso da corazze ma con la visiera dell'elmo sigillata per non permettere la vista degli avversari, che combatteva contro altri Andabata.\nPer alcuni studiosi il termine non indicava una specifica tipologia di gladiatore, quanto una qualsiasi tipologia di gladiatore che combatteva senza l'uso della vista. In ogni caso il termine non appare pi\u00f9 in epoca imperiale."}
{"id": "1157921", "revid": "125744571", "url": "https://it.wikipedia.org/wiki?curid=1157921", "title": "Teresa la ladra", "text": "Teresa la ladra \u00e8 un film del 1973 diretto da Carlo Di Palma.\nTratto dal romanzo \"Memorie di una ladra\", scritto da Dacia Maraini nel 1972.\nTrama.\nTeresa Numa in Nardecchia, orfana di madre e figlia di un contadino laziale manesco e senza cuore, poi vedova di guerra e madre alla continua ricerca di nuovi mestieri, \u00e8 sovente costretta a rubare per vivere. Nel difficile periodo storico contrassegnato dalla seconda guerra mondiale in Italia, si consuma la dolorosa epopea di una donna fragile che conoscer\u00e0 il dolore della prigione, la solitudine del manicomio e l'impossibilit\u00e0 di riconciliarsi col proprio figlio."}
{"id": "1157925", "revid": "232", "url": "https://it.wikipedia.org/wiki?curid=1157925", "title": "Openvg", "text": ""}
{"id": "1157934", "revid": "36426", "url": "https://it.wikipedia.org/wiki?curid=1157934", "title": "Villa Fabbricotti", "text": ""}
{"id": "1157945", "revid": "339392", "url": "https://it.wikipedia.org/wiki?curid=1157945", "title": "Cippo di Polla", "text": ""}
{"id": "1157947", "revid": "729019", "url": "https://it.wikipedia.org/wiki?curid=1157947", "title": "Rebun", "text": "Rebun \u00e8 un'isola del Giappone, sita circa 50\u00a0km al largo dell'estremit\u00e0 nord occidentale dell'isola di Hokkaid\u014d, e circa 10\u00a0km a nord dell'isola Rishiri; con questa fa parte del parco nazionale di Rishiri-Rebun-Sarobetsu.\nL'isola \u00e8 lunga circa 29\u00a0km in direzione nord - sud ed 8\u00a0km in direzione est - ovest; la superficie totale \u00e8 di circa 82\u00a0km quadrati.\nIl nome dell'isola deriva dalla Lingua ainu e significa \"isola al largo\".\nIl monte Rebun \u00e8 il pi\u00f9 alto dell'isola con i suoi 490\u00a0m di altezza, l'isola \u00e8 nota per la sua flora di tipo alpino.\nLa citt\u00e0 principale dell'isola \u00e8 Kafuka."}
{"id": "1157952", "revid": "574302", "url": "https://it.wikipedia.org/wiki?curid=1157952", "title": "Enrico d'Orl\u00e9ans (1822)", "text": "Biografia.\nEnrico d'Orl\u00e9ans era figlio di Luigi Filippo d'Orl\u00e9ans (1773-1850), al tempo della sua nascita duca di Chartres, e della principessa Maria Amalia di Borbone-Napoli (1782-1866).\nNel 1830 suo padre divenne re di Francia con il nome di Luigi Filippo I.\nEnrico fu un militare durante il regno del padre e dopo l'abdicazione di Luigi Filippo (24 febbraio 1848) fu un rappresentante della monarchia costituzionale e capo della fazione orl\u00e9anista tesa a perseguire il ritorno della Casa d'Orl\u00e9ans al potere in Francia.\nAll'et\u00e0 di otto anni eredit\u00f2 una grande fortuna: le propriet\u00e0 e i capitali dell'ultimo Principe Cond\u00e9, di cui era figlioccio.\nFu educato dai genitori con grande semplicit\u00e0. Studi\u00f2 al Lyc\u00e9e Henri-IV. All'et\u00e0 di 17 anni entr\u00f2 nell'esercito col grado di capitano e si distinse nelle campagne di Algeria, legando il suo nome alla conquista della \"smala\" di Abd el-Kader (maggio 1843). Governatore d'Algeria nel 1847, si rifugi\u00f2 in Inghilterra dopo la rivoluzione che rovesci\u00f2 Luigi Filippo. Si dedic\u00f2 a studi storici e militari. Come capo della Casa d'Orl\u00e9ans polemizz\u00f2 con Napoleone III che aveva criticato gli Orl\u00e9ans. Visse spesso in Italia, dove possedeva a Palermo il Palazzo d'Orl\u00e9ans e nei pressi il feudo dello Zucco; il palazzo d'Aumale, a Terrasini, \u00e8 attualmente la sede del Museo regionale di Storia Naturale.\nAllo scoppio della Guerra franco-prussiana (1870) si offr\u00ec volontario nell'esercito francese, ma la sua offerta fu declinata. Dopo la battaglia di Sedan torn\u00f2 in patria, fu eletto deputato dell'Oise e membro dell'Acad\u00e9mie fran\u00e7aise succedendo a Charles de Montalembert. Nel 1873 riottenne il grado di generale di divisione e presiedette la corte marziale che condann\u00f2 a morte Fran\u00e7ois Achille Bazaine. Dopo essere stato nominato comandante del VII corpo d'armata a Besan\u00e7on, nel 1879 si ritir\u00f2 dalla vita politica e divenne ispettore-generale dell'esercito. Nel 1883 venne congedato dall'esercito, come tutti i discendenti delle antiche case regnanti francesi. In base alla legge del 23 giugno 1886, come tutti gli appartenenti alle case reali, gli fu vietata l'assunzione di cariche pubbliche; la protesta al presidente Jules Gr\u00e9vy si risolse in un secondo esilio che dur\u00f2 trentadue mesi, fino al marzo 1889. La revoca dell'esilio fu giustificata dall'aver donato nel 1884 il castello di Chantilly, perfettamente restaurato, il relativo parco con scuderie, e una raccolta di quasi mille dipinti di autori famosi, libri antichi e incunaboli (gi\u00e0 posseduti da Gaetano Melzi) e numerose altre opere d'arte al Mus\u00e9e Cond\u00e9.\nMor\u00ec quello stesso anno nel feudo dello Zucco (vicino al territorio di Giardinello), in Sicilia e fu seppellito a Dreux, nella cappella degli Orl\u00e9ans.\nMatrimonio e figli.\nAveva sposato nel 1844 Maria Carolina (1822-1869), figlia di Leopoldo di Borbone-Napoli principe di Salerno e dell'arciduchessa Maria Clementina d'Austria.\nLa coppia ebbe quattro figli, ma solo due raggiunsero l'et\u00e0 adulta:"}
{"id": "1157959", "revid": "339392", "url": "https://it.wikipedia.org/wiki?curid=1157959", "title": "Lapis pollae", "text": ""}
{"id": "1157964", "revid": "374603", "url": "https://it.wikipedia.org/wiki?curid=1157964", "title": "Valdis Zatlers", "text": "Il 31 maggio 2007 \u00e8 stato nominato Presidente, insediandosi alla scadenza del mandato dell'ex Presidente Vaira V\u012b\u0137e-Freiberga. Ha anche svolto la professione di medico.\nZatlers, laureatosi all'Istituto di Medicina di Riga, \u00e8 stato il direttore dell'Ospedale Traumatologico e Ortopedico Lettone dal 1994. Il 22 maggio 2007, la coalizione di governo al Saeima (Parlamento) lettone, propose ufficialmente Zatlers come candidato alle presidenziali. Zatlers non \u00e8 membro di alcun partito politico, ma ha firmato il manifesto del Partito Popolare quando fu fondato nel 1998.\nValdis Zatlers \u00e8 sposato, ha tre figli e adora la cucina, la scultura e la musica."}
{"id": "1157976", "revid": "78273", "url": "https://it.wikipedia.org/wiki?curid=1157976", "title": "WWE Smackdown vs. Raw 2008", "text": ""}
{"id": "1157982", "revid": "448277", "url": "https://it.wikipedia.org/wiki?curid=1157982", "title": "Elezione del Presidente della Repubblica Lettone del 2007", "text": ""}
{"id": "1157987", "revid": "834", "url": "https://it.wikipedia.org/wiki?curid=1157987", "title": "Ospedale di San Paolo", "text": ""}
{"id": "1157988", "revid": "88740", "url": "https://it.wikipedia.org/wiki?curid=1157988", "title": "Una finestra vistalago", "text": "Una finestra vistalago \u00e8 un romanzo di Andrea Vitali, pubblicato nel 2003, dalla casa editrice Garzanti.\nTrama.\nRomanzo corale e polifonico che copre il periodo dall'inizio del XX secolo ai turbolenti anni settanta. Filo conduttore della trama \u00e8 il nome Giuseppe Arrigoni, portato da almeno sette persone nel paese di Bellano, e quindi fonte di una continua commedia degli equivoci. \nPersonaggi principali sono Eraldo Bonomi, operaio aderente al PSIUP, preso in giro dalla bella moglie Elena; il dottor Aurelio Tornabuoni, medico condotto di origine emiliana, attivista del PCI e scapolo inveterato, che intesse una girandola di relazioni sentimentali e politiche; la ricca e volitiva Maria Grazia Perdicane e i suoi mariti. I comprimari comprendono il parroco, il maresciallo dei carabinieri, gli sfaccendati e le beghine che immancabilmente popolano i romanzi di Vitali.\nLa tecnica narrativa si distingue in modo particolare nella chiusura e nell'apertura dei capitoli."}
{"id": "1157998", "revid": "1543377", "url": "https://it.wikipedia.org/wiki?curid=1157998", "title": "Trasporti in Georgia", "text": "Questa voce raccoglie le principali tipologie di trasporti in Georgia. Per i trasporti nel periodo sovietico, vedi trasporti in Unione Sovietica.\nTrasporti su rotaia.\nRete ferroviaria.\nIn totale: 1.363\u00a0km di linee ferroviarie (dati del 2014).\nReti metropolitane.\nIn Georgia \u00e8 presente la metropolitana dal 1966 a Tbilisi, la capitale.\nReti tranviarie.\nL'ultimo sistema tranviario della Georgia, quello della citt\u00e0 di Tbilisi, \u00e8 stato smantellato alla fine del 2006.\nTrasporti su strada.\nRete stradale.\nIn totale: 20.296\u00a0km (dati 2018)\nReti filoviarie.\nSistemi filoviari sono presenti attualmente a Batumi, Chiatura, Poti, Rustavi e Sokhumi; altre reti, tra cui quella di Tbilisi, sono state smantellate tra il 2006 ed il 2007.\nAutolinee.\nIn tutte le zone abitate sono presenti aziende pubbliche e private che gestiscono trasporti - urbani, suburbani, ed interurbani - esercitati con autobus.\nTrasporti aerei.\nAeroporti.\nIn totale: 22 (dati del 2013)\na) con piste di rullaggio pavimentate: 18\nb) con piste di rullaggio non lastricate: 4\nEliporti.\n2 (al 2013).\nAltro.\nLa Georgia \u00e8 attraversata da 1.596 km di gasdotti e 1.175 km di oleodotti (al 2013)"}
{"id": "1157999", "revid": "38601", "url": "https://it.wikipedia.org/wiki?curid=1157999", "title": "Malattia di Aujesky", "text": ""}
{"id": "1158001", "revid": "38601", "url": "https://it.wikipedia.org/wiki?curid=1158001", "title": "Pseudorabbia", "text": ""}
{"id": "1158005", "revid": "2104733", "url": "https://it.wikipedia.org/wiki?curid=1158005", "title": "Soul of a New Machine", "text": "Soul of a New Machine \u00e8 l'album di debutto dei Fear Factory, uscito il 25 agosto 1992.\nSi tratta di un concept album perch\u00e9, come affermato dal chitarrista Dino Cazares, il tema prevalente riguarda la creazione di una macchina tecnologica e governativa da parte dell'uomo. Le affermazioni di Cazares sono state confermate dal bassista Christian Olde Wolbers. Inoltre il legame uomo-macchina ha caratterizzato molto anche gli album successivi dei Fear Factory.\nIl sound di \"Soul of a New Machine\" \u00e8 molto differente da quello di altri album, per via di un sound molto feroce, influenzato da gruppi grindcore, quali i Napalm Death, a cui si aggiungono aggressive timbriche di voce death (il \"growl\" e lo \"scream\").\nL'album \u00e8 stato rimasterizzato in una edizione speciale uscita nel 2004, in cui \u00e8 presente anche l'EP Fear Is the Mindkiller."}
{"id": "1158006", "revid": "1573940", "url": "https://it.wikipedia.org/wiki?curid=1158006", "title": "Lemuridae", "text": "I Lemuridi (Lemuridae ) sono una famiglia di lemuri endemici del Madagascar.\nDescrizione.\nSono lemuri di taglia media (fino a 1\u00a0m di lunghezza, per un peso da 1 a 5\u00a0kg): tutte le specie possiedono una lunga coda ed un mantello dall'aspetto lanoso.\nLe zampe posteriori sono leggermente pi\u00f9 lunghe di quelle anteriori, preferendo in genere una vita arborea a diversi metri dal suolo.\nHanno tutti grandi occhi con un \"tapetum lucidum\" che consente una buona visione anche di notte.\nBiologia.\nSi tratta di animali erbivori: si nutrono di frutti, foglie, a volte anche nettare. Possono essere diurni o notturni, alcune specie alternano invece periodi di riposo e di attivit\u00e0 durante le 24 ore.\nLa maggior parte delle specie ha abitudini gregarie, con alcune specie che formano gruppi anche di 30 o pi\u00f9 individui: solo il catta, tuttavia, forma gruppi stabili con una precisa gerarchia, mentre in altre specie (come il lemure bruno comune) i componenti di un gruppo variano di giorno in giorno e non pare esserci una scala sociale ben definita.\nLa gestazione dura 4-5 mesi, al termine dei quali vengono partoriti uno o due cuccioli (nel genere \"Varecia\" anche fino a 6).\nLe varie specie di \"Eulemur\", nonostante il diverso numero di cromosomi, tendono ad ibridarsi facilmente anche allo stato selvatico."}
{"id": "1158011", "revid": "126257", "url": "https://it.wikipedia.org/wiki?curid=1158011", "title": "Ferrari 365 GT4 BB", "text": ""}
{"id": "1158013", "revid": "438678", "url": "https://it.wikipedia.org/wiki?curid=1158013", "title": "Il pi\u00f9 comico spettacolo del mondo", "text": "Il pi\u00f9 comico spettacolo del mondo \u00e8 un film italiano del 1953 diretto da Mario Mattoli.\n\u00c8 uno dei primi film tridimensionali italiani (ma non il primo, primato che spetta a \"Nozze vagabonde\" del 1936), ridistribuito quasi immediatamente in versione 2-D. Il film \u00e8 la parodia di \"Il pi\u00f9 grande spettacolo del mondo\" (1952) di Cecil B. DeMille.\nTrama.\nUn clown di nome Tottons del circo Togni, obbligato a non struccarsi mai per non svelare la sua identit\u00e0, viene perseguitato continuamente dalle gelosie di tre donne (una domatrice di leoni, una fantasista, una trapezista) e anche dalle indagini di un poliziotto.\nLa trama \u00e8 un chiaro pretesto per una serie di numeri tratti dalle riviste di Tot\u00f2 (come quello del parrucchiere omosessuale e della massaggiatrice).\nParodia.\nEssendo una parodia non potevano mancare riferimenti al film di De Mille: Bastian Alberto Sorrentino cadendo dal trapezio si ferisce alla mano (rimanendo paralizzata, riferimento all'episodio di Sebastian Cornel Wilde) e non pu\u00f2 pi\u00f9 lavorare come trapezista, di conseguenza gli suggeriscono (appendendogli dei palloncini colorati alle dita rattrappite) di fare il venditore di gadget sugli spalti del Circo.\nCast.\nNel pubblico del circo si possono riconoscere Aldo Fabrizi, Silvana Mangano, Anthony Quinn, Carlo Croccolo, Carlo Campanini e Isa Barzizza.\nProduzione.\nIl film viene girato in 3-D con il sistema Podelvision, appositamente brevettato da Carlo Ponti e Dino De Laurentiis per l'occasione.\n\"Il pi\u00f9 comico spettacolo del mondo\" non \u00e8 tuttavia il primo film italiano stereoscopico in assoluto, dal momento che il primato spetta al film \"Nozze vagabonde\" del 1936, il vero primo film italiano 3-D, oltre che il primo film in assoluto a venire girato con il sistema delle lenti polarizzate e il primo film stereoscopico sonoro.\nNel 2011, dopo due anni di restauro, il film \u00e8 stato presentato da Aurelio De Laurentiis al VI Festival Internazionale del film di Roma. Il restauro \u00e8 stato difficile per l'alta infiammabilit\u00e0 delle vecchie pellicole e la necessit\u00e0 di ricostruire le parti logorate.\n Nel 2021 il film torna disponibile in versione Blu-ray."}
{"id": "1158016", "revid": "6923", "url": "https://it.wikipedia.org/wiki?curid=1158016", "title": "Isola dei Leoni Marini", "text": "L'isola dei Leoni Marini (\"Sea Lion Island\", \"Isla de los Leones Marines\") \u00e8 una delle isole Falkland, situata circa 8 miglia a Sud-Est di Lafonia.\nPopolazione e storia.\nStoricamente, l'Isola dei leoni marini era una tenuta di greggi e una base per la macellazione dei pinguini per la produzione di olio. Quando la nave inglese Viscount fu distrutta nel 1892, il relitto fu utilizzato per realizzare la fattoria. In tempi recenti, si \u00e8 avuto un declino dell'allevamento e un aumento delle attivit\u00e0 di ecoturismo, ora dominanti.\nGeografia.\nL'Isola dei leoni marini \u00e8 un'isola piccola e allungata, che nella costa orientale presenta scogliere e alcuni stagni tra cui \"Beaver Pond\" e \"Long Pond\". Poco a Sud si trova Rum Island, che ospita una piccola colonia di foche. La baia sulla costa sud si chiama \"East Loafers\".\nIl punto pi\u00f9 elevato \u00e8 Bull Hill, con i suoi 46 metri.\nFauna.\nL'isola \u00e8 nota per la sua fauna selvatica, inclusi otarie dalla criniera, elefanti marini del Sud, pinguini, caracara striati e stercorari antartici, e orche al largo.\nDal 1995 due ricercatori italiani conducono ininterrottamente studi sulle dinamiche demografiche e la dieta degli elefanti marini del Sud."}
{"id": "1158017", "revid": "767487", "url": "https://it.wikipedia.org/wiki?curid=1158017", "title": "Bastone di Giacobbe", "text": "Il bastone di Giacobbe (anche balestriglia o asta di Jacob) \u00e8 uno strumento di misura per misurazioni nautiche, astronomiche e topografiche.\nNel Medioevo il principio di funzionamento della diottra di Ipparco di quattro cubiti (circa 1,7 m) fu esteso alla misura di angoli maggiori dei diametri apparenti del Sole e della Luna. Ne deriv\u00f2 il bacolo o bastone di Giacobbe, il cui nome ricorda per tradizione Jacob ben Machir ibn Tibbon (Profatius; circa 1236-1305), ritenutone l'inventore.\nStoria.\nLo strumento era costituito da due regoli di diversa lunghezza. Il regolo corto era montato a croce a cavallo del regolo lungo e poteva scorrere su di esso. Il regolo lungo era diviso in parti uguali, dette \"case\", ciascuna pari alla lunghezza del regolo corto. La semplice struttura favor\u00ec la diffusione del bastone e la creazione di varianti adibite a usi specifici.\nIn astronomia fu sviluppato il radio astronomico, usato da Johan M\u00fcller di K\u00f6nigsberg (Regiomontano; 1436-1476), da Peter Bienewitz (Apiano; 1501-1552), da Reiner Gemma Frisius (1508-1555), da Tycho Brahe (1546-1601) e da molti altri. Il radio misurava l'angolo di separazione fra due astri. posto l'occhio a un'estremit\u00e0 del regolo lungo, di quattro cubiti, si faceva scorrere il regolo corto finch\u00e9 le estremit\u00e0, munite di traguardi, sfioravano i due astri. Il rapporto fra la lunghezza del regolo corto e la sua distanza dall'occhio permetteva, grazie a una tavola delle tangenti, di ricavare l'angolo di separazione fra i due astri.\nIn marineria fu sviluppata invece la balestriglia, una versione ridotta e maneggevole del bastone impiegata fino al XVII secolo per determinare la latitudine del luogo tramite l'altezza del Sole o di un astro sull'orizzonte. La balestriglia era costituita da un regolo lungo munito di tre o quattro regoli corti intercambiabili di varie lunghezze."}
{"id": "1158018", "revid": "324090", "url": "https://it.wikipedia.org/wiki?curid=1158018", "title": "Aeroporto di Parigi Orly", "text": "LAeroporto di Orly (IATA: ORY, ICAO: LFPO) \u00e8 un aeroporto francese ubicato 14 km a sud di Parigi, nella regione \u00cele-de-France. \u00c8 essenzialmente utilizzato per i voli nazionali, europei e i voli con destinazione Maghreb, Medio Oriente e DROM-TOM francesi.\nL'aeroporto di Orly \u00e8 il secondo aeroporto francese dopo l'aeroporto di Parigi Roissy - Charles-de-Gaulle, e il decimo in Europa, con 229.335 voli all'anno nel 2006. \u00c8 suddiviso in due terminal principali: il terminal Sud e il terminal Ouest (4 sale); dispone in tutto di tre piste. L'aeroporto possiede anche un terminal merci e un hangar di manutenzione.\n\u00c8 gestito dalla societ\u00e0 A\u00e9roports de Paris (ADP), che gestisce anche gli scali di Roissy e Le Bourget.\nLa sua ubicazione al centro di un'area densamente popolata (2.500 abitanti per km\u00b2) non gli permette di espandersi e di svilupparsi ulteriormente.\nSituazione geografica.\nL'aeroporto di Orly \u00e8 situato a 14 km a sud di Parigi, nel comune di Orly. \u00c8 costruito su di un tavolato completamente piatto, chiamato tavolato di Longboyau, a un'altitudine di 88 metri. A ovest, qualche piccola collina limita la vista. A est, il tavolato degrada rapidamente sulla Senna. Il clima dell'aeroporto \u00e8 un clima oceanico attenuato. Le temperature minime sono piuttosto tiepide, andando dai + 4\u00a0\u00b0C di gennaio ai 19\u00a0\u00b0C di agosto. Col buon tempo, si pu\u00f2 vedere la tour Eiffel e la tour Montparnasse in direzione nord, e le antenne radio di Sainte-Assise a sud.\nI suoi 1.528 ettari \u2014 un settimo della superficie di Parigi \"intra muros\" o l'equivalente di una citt\u00e0 come Nancy \u2014 si estendono su 7 comuni appartenenti a 2 dipartimenti:\nStoria e date.\nGli inizi.\nPort-Aviation, installato a Viry-Ch\u00e2tillon, sul bordo della Senna, fu uno dei primi aerodromi organizzati al mondo. Vi si tennero la gran parte dei meeting aerei dell'epoca. Il sito dell'attuale aeroporto di Orly, il tavolato di Longboyau, era al tempo occupato da campi. Questi campi servivano da terreno di soccorso per Port-Aviation, per esempio durante le inondazioni del 1910 che lo resero inutilizzabile. All'inizio della Prima guerra mondiale, il sito, facilmente raggiungibile e accessibile, serv\u00ec da terreno di soccorso agli aerei alleati, e gli agricoltori del tavolato li videro spesso atterrare.\nIl primo gennaio 1918 il ministero della difesa requis\u00ec undici ettari sul tavolato di Longboyau, e vi install\u00f2 un hangar. Fu l'inizio del campo di aviazione di \u00abOrly - Villeneuve\u00bb. Sempre pi\u00f9 aerei furono inviati al fronte da questo terreno. Il 31 marzo 1918 durante la prima guerra mondiale, gli Stati Uniti d'America stabilirono la loro base aerea sul tavolato di Orly. Divenne una zona militare, dove francesi, belgi e statunitensi convissero fino al 1919.\nDopo il 1918.\nDopo la prima guerra mondiale, fu utilizzato per scopi militari dalla Marine nationale. Due immensi hangar furono costruiti per accogliere i dirigibili, ceduti a titolo d'indennit\u00e0 di guerra dalla Germania alla Francia. Ma i dirigibili furono perduti nel Mar Mediterraneo, e gli hangar successivamente occupati dagli aerei. Il pilota Henri Guillaumet \u00e8 stato formato alla scuola militare di Orly.\nUn aeroporto civile era gi\u00e0 presente a nord del sito ed accoglieva degli aerei civili. Molte scuole di volo si installarono a Orly, come quella di Charles Nungesser, nella quale l'aviatrice H\u00e9l\u00e8ne Boucher fece i suoi primi voli. Il terreno accolse inoltre la gran parte degli incontri aeronautici dell'epoca.\nDurante la seconda guerra mondiale, il terreno fu inizialmente attaccato dalla \"Luftwaffe\", quindi divenne una base militare tedesca. Fu sistematicamente bombardato dall'aviazione alleata, e il 23 agosto 1944 l'US Air Force si install\u00f2 a Orly. Fu allora che l'antica torre di controllo venne costruita, visibile ancora oggi.\nIl dopo-guerra.\nNel 1945 fu creata la societ\u00e0 Groupe ADP, incaricata di sfruttare gli aeroporti intorno a Parigi. Il 7 novembre 1946 gli statunitensi restituirono la gestione dell'aeroporto alla Francia. Fu costruito un terminale provvisorio, subito accanto all'antica torre di controllo, come la pista 3 lunga 2.100 metri. Nel 1948 fu inaugurato il terminale nord, oggi non pi\u00f9 esistente. L'aeroporto di Bourget rest\u00f2 ancora per un po' di tempo, l'aeroporto principale di Parigi. Il salone dell'aeronautica di Parigi si tenne ad Orly.\nNel 1947 la marina torna ad Orly. Nel 1950 si svolse l'ultimo meeting aereo sul sito. Ma da questo momento il bisogno di un nuovo aeroporto civile vicino a Parigi ne determin\u00f2 lo sviluppo, e la predominanza definitiva dell'attivit\u00e0 civile. Air France lasci\u00f2 l'aeroporto di Bourget per Orly il 28 novembre 1952. L'aeroporto di Bourget recuper\u00f2 il meeting aereo, divenuto in seguito il famoso Salone internazionale dell'aeronautica e dello spazio di Parigi-Le Bourget. In quell'anno, con 1,2 milione di passeggeri, Orly accolse gi\u00e0 il doppio dei passeggeri dell'aeroporto di Bourget. L'era della marina si concluse il primo marzo 1954. Orly divenne allora un aeroporto interamente civile.\nL'esercito francese e quello statunitense continuarono comunque a utilizzare qualche volta l'aeroporto di Orly. Per esempio, \u00e8 da Orly che partirono le ultime truppe francesi per l'Indocina, il 3 maggio 1954.\nIl terminal Sud, le \u00abdomeniche a Orly\u00bb.\nIl terminal Sud (1957-1960) consacr\u00f2 un profondo cambiamento. \u00c8 stato ufficialmente inaugurato il 24 febbraio 1961 dal generale de Gaulle. La sua architettura \u00e8 innovativa. Per poter ingrandire l'aeroporto, numerosi terreni sono stati requisiti, e hanno continuato ad esserlo negli anni seguenti.\nNegli anni seguenti, il terminal Sud venne visitato da turisti che venivano a passare le loro \u00ab domeniche a Orly \u00bb.\nNumerosi esercizi commerciali situati nell'aeroporto, che accoglieva tra l'altro un cinema con due sale cinematografiche, attirarono turisti e abitanti del luogo. Una celebre canzone di Gilbert B\u00e9caud parla di queste \u00ab domeniche a Orly \u00bb. Il terminal Sud \u00e8 emblema di lusso e modernit\u00e0, una vetrina della Francia e un simbolo del jet-set, che non smette di far sognare. Talvolta si incontravano famosi divi che si facevano fotografare. Nel 1963, l'aeroporto ebbe pi\u00f9 di tre milioni di visitatori non passeggeri, diventando il monumento pi\u00f9 visitato della Francia, davanti alla Torre Eiffel. Il numero di turisti raggiunse anche i quattro milioni nel 1965.\nL'aeroporto si attrezz\u00f2 progressivamente di installazioni adeguate. Nel 1953 venne installato il primo radar. Nel 1957 \u00e8 stato installato un VOR, permettendo un avvicinamento pi\u00f9 preciso all'aeroporto, con grande soddisfazione dei residenti che si lamentavano del rumore.\nIl 3 giugno 1962 un Boeing 707 noleggiato dalla Air France e con destinazione Atlanta si schiant\u00f2 durante il decollo. 132 persone si trovavano a bordo: 130 morirono. I soli sopravvissuti furono due hostess che erano sedute nella parte posteriore. Rimasero solo leggermente ferite. All'epoca fu il record del maggior numero di morti nell'incidente di un solo aereo.\nL'aumento del traffico fu tale che il terminale sud accolse 6 milioni di passeggeri nel 1965 e 9 milioni nel 1969, pi\u00f9 di met\u00e0 oltre la sua capacit\u00e0 teorica. Nel 1966 fu inaugurato una nuova torre di controllo a Orly, tuttora in servizio. Nello stesso periodo una nuova pista, la pista 4, fu costruita. Il trasferimento delle tratte internazionali a Rungis favor\u00ec la crescita delle attivit\u00e0 di carico.\nMa la forte urbanizzazione dei dintorni parigini rese difficile la coabitazione tra i residenti e l'aeroporto. Il coprifuoco notturno dalle 23:30 alle 6:00 del mattino entr\u00f2 in vigore nel 1968 per decisione ministeriale.\nA partire dagli anni 1970.\nPer far fronte ad un traffico passeggeri sempre pi\u00f9 in crescita, si \u00e8 provveduto nel 1967 alla costruzione del terminal Ovest, anch'esso concepito da Henri Vicariot. Il terminal \u00e8 entrato in funzione il 26 febbraio 1971, dopo 40 mesi di lavori. Fu concepito con una pianta innovativa per l'epoca: le partenze al primo piano e gli arrivi al pian terreno. Il terminal ha subito numerose modifiche nel corso degli anni.\nL'aeroporto di Orly manca comunque dello spazio materiale per ingrandirsi considerato che la zona limitrofa \u00e8 gi\u00e0 fortemente urbanizzata e i terreni limitrofi limitati. Per far fronte all'annunciata saturazione dello scalo, l'aeroporto di Roissy diventa operativo dal 1974.\nL'11 luglio 1973, un Boeing 707 della compagnia brasiliana Varig, in viaggio sulla rotta Rio-Parigi, si schianta al suolo vicino ad Orly dopo che a bordo si era propagato un incendio. Si contano 123 morti delle 134 persone a bordo.\nIl 3 marzo 1974, il volo 981 della Turkish Airlines diretto a Londra, si schianta sulla foresta di Ermenonville, poco dopo aver decollato da Orly. L'incidente, conosciuto con il nome di catastrofe di Ermenonville, fu dovuto alla non corretta chiusura del portellone. La decompressione fece esplodere il McDonnell Douglas DC-10 e port\u00f2 alla morte di tutti i 346 passeggeri a bordo.\nA partire dagli anni 1990.\nNel 1991 viene creato l'Orlyval, metropolitana che collega l'aeroporto alla stazione di Antony e utilizza il sistema di trasporto VAL (trasporti) che fu messo a punto per la metropolitana di Lilla ed \u00e8 oggi ancora usato a Rennes, a Tolosa, negli Stati Uniti, a Roissy CDG, e Torino. Quell'anno, l'aeroporto di Roissy trasport\u00f2 pi\u00f9 passeggeri di Orly, e gli fu data priorit\u00e0 di sviluppo.\nDopo la met\u00e0 degli anni novanta, l'aeroporto di Orly cambia vocazione. Diventa un aeroporto, principalmente per passeggeri, con destinazioni nazionali, europee, ma anche con destinazione Maghreb, Medio-Oriente, e DOM-TOM francesi. I voli a lungo raggio e transatlantici vengono progressivamente dirottati all'aeroporto di Roissy, cos\u00ec come gran parte dell'attivit\u00e0 di trasporto merci. Tale vocazione \u00e8 rafforzata con la creazione della \"Piattaforma di corrispondenza\" di Air France che cre\u00f2 delle navette regolari con destinazione Tolosa, Nizza, Bordeaux e Marsiglia. Le navette frequenti e le compagnie \"low-cost\" aprono poco a poco il trasporto aereo a sempre maggiori fette di popolazione e lo rendono pi\u00f9 facile.\nAttentati terroristici.\nIl 13 gennaio 1975 ha luogo un famoso attentato a Orly. Dei terroristi sostenuti dal FPLP, con a capo il celebre Carlos, sparano con un lanciarazzi su un aereo della compagnia israeliana El Al, ma lo mancano. Un aereo iugoslavo \u00e8 colpito, causando 3 feriti. La terrazza di Orly Sud sar\u00e0 chiusa al pubblico in seguito a tale avvenimento. Progressivamente, molte compagnie lasciano Orly per Roissy. Poco a poco, l'aeroporto perde la sua frequentazione turistica, e il cinema viene definitivamente chiuso nel 1982. \u00c8 la fine delle \u00abdomeniche a Orly\u00bb.\nIl 19 gennaio 1975, Carlos torna con altre due persone. Attaccano l'aeroporto e prendono due persone in ostaggio. Chiedono e ottengono un aereo per partire verso Baghdad. Tale attacco ha causato 21 feriti.\nIl 20 maggio 1978, una sparatoria scoppia nella zona internazionale dell'aeroporto di Orly Sud causando la morte di quattro persone, tra cui i tre terroristi.\nIl 12 giugno 1980, Action directe commette un attentato contro il deposito bagagli dell'aeroporto, ferendo 8 persone.\nIl 15 luglio 1983 il gruppo terrorista armeno ASALA, compie un attentato al bancone della compagnia aerea Turkish Airlines, ferendo 55 persone e causando la morte di 8.\nTrasporti.\nI mezzi per accedere all'aeroporto sono aumentati dalla sua apertura. Ad oggi vi si pu\u00f2 accedere:\nApparizioni.\nSecondo la \"Guide du film fran\u00e7ais\", l'aeroporto di Orly ha avuto le riprese di 8 lungometraggi per il solo anno 2004."}
{"id": "1158021", "revid": "767487", "url": "https://it.wikipedia.org/wiki?curid=1158021", "title": "Qcow", "text": "qcow (QEMU Copy-on-Write) \u00e8 un tipo di immagine disco utilizzata da QEMU. , e dalla versione 2 supporta lo standard di crittografia AES e la decompressione trasparente tramite zlib."}
{"id": "1158022", "revid": "842111", "url": "https://it.wikipedia.org/wiki?curid=1158022", "title": "Seconda maggiore", "text": ""}
{"id": "1158024", "revid": "287204", "url": "https://it.wikipedia.org/wiki?curid=1158024", "title": "Basket Femminile Livorno", "text": "Il Basket Femminile Livorno ASD \u00e8 la principale societ\u00e0 di pallacanestro femminile di Livorno.\nStoria.\nU.S. Aclibasket.\nIl Girls Basket Livorno nasce nel 1977 con la denominazione di U.S. Aclibasket grazie ad un gruppo di genitori che, terminata l'attivit\u00e0 minibasket delle figlie, vollero creare una societ\u00e0 che si occupasse della loro attivit\u00e0 agonistica. All'inizio fu soltanto una piccola realt\u00e0, ma successivamente la societ\u00e0 inizio a crescere, aumentarono il numero delle formazioni giovanili iscritte ai campionati.\nL'U. S. Aclibasket partecip\u00f2 alla Promozione ed al primo tentativo riusc\u00ec nella promozione in Serie C, allora considerata campionato nazionale.\nDopo poche stagioni arriv\u00f2 la Serie B, gli allenatori pi\u00f9 rappresentativi furono Posar, Simonetti, Balestri e con quest'ultimo, nel 1989/90 arriv\u00f2 la vittoria nel campionato di B, con conseguente promozione in A2.\nGirls Basket Livorno.\nDalla stagione 1990-91 ad oggi Livorno - che ha poi variato la denominazione sociale nel luglio 1999 in Girls Basket Livorno - ha preso parte ad altri dodici campionati di Serie A2; Balestri, Massei, Mori, Neri, D'Elia, Palumbo, ancora Mori, Fantoni, Baggiani, Fiorani, Masi, Pezzini e Pandolfi sono i coach che si sono succeduti alla guida del Girls Basket dal 1990 ad oggi.\nLa stagione 2005-06 \u00e8 terminata con una salvezza, nonostante i continui infortuni registrati durante il corso dell'anno, mentre nella stagione 2006-07 Livorno fece un buon campionato finendo al quarto posto con conseguente partecipazione ai play-off per la A1 - prima volta per Livorno - ed eliminazione in semifinale con Umbertide.\nLa stagione 2007-08 \u00e8 caratterizzata dell'avvicendamento di coach Pandolfi con Ranuzzi, e dalla mancata qualificazione ai play-off (quarto posto a pari merito con Umbertide - poi promossa in A1 - ma quinto per differenza canestri negli scontri diretti).\nWomen Basketball Livorno.\nNell'estate 2008 la societ\u00e0 labronica scambia i diritti con il Basket Spezia, ottenendo il diritto di disputare la Serie A1, cambiando la denominazione in \"Women Basketball Livorno\", che affiancher\u00e0 al proprio nome quello dello Sponsor no-profit ACP, Associazione Cure Palliative Livorno.\nLa stagione 2008-09 si conclude con una salvezza all'ultimo turno dei play-out su Ribera.\nLa stagione 2009-10 vede Livorno al via per la seconda avventura consecutiva nel massimo campionato femminile con un nuovo coach, Cinzia Piazza, e un roster largamente rinnovato. Sponsor di questa stagione sportiva la Ditta Seralwall Srl.\nBasket Femminile Livorno.\nNel corso della stagione 2009-10 le Women creano anche la societ\u00e0 satellite Basket Femminile Livorno, che prende parte al Campionato di Serie B2 ed a tutti i campionati giovanili.\nNel 2009-10 le Women Basketball Livorno retrocedono dal campionato di A1, perdendo il play-out prima con Pozzuoli (0-2) e poi con Napoli (1-2). Nei campionati giovanili le Under 19 (campione regionale della categoria) vincono il campionato senior di Serie B2 e vengono promosse nel campionato nazionale di Serie B d'Eccellenza, le Under 17 prendono parte alle Finali Nazionali di Categoria di Bolsena, il team Under 13 \u00e8 campione regionale.\nNel 2010-11 il titolo sportivo che avrebbe dato diritto alla A2 torna a La Spezia, da dove era arrivato nel 2008-09, la denominazione sociale \u00e8 variata da Women Basketbal Livorno in Basket Femminile Livorno ASD la squadra riparte dal Campionato di Serie B d'Eccellenza."}
{"id": "1158025", "revid": "2011865", "url": "https://it.wikipedia.org/wiki?curid=1158025", "title": "Kong\u014d Gumi", "text": "Kong\u014d Gumi Co., Ltd. (\u682a\u5f0f\u4f1a\u793e\u91d1\u525b\u7d44; \"Kabushiki Gaisha Kong\u014d Gumi\") \u00e8 un'azienda giapponese che ha operato ininterrottamente per pi\u00f9 di millequattrocento anni.\nBasata in Osaka, la ditta edile \u00e8 posseduta da una famiglia la cui origine risale all'anno 578, quando il principe Shotoku port\u00f2 membri della famiglia Kong\u014d da Paekje, in Corea, in Giappone, per costruire il tempio buddista di Shitenn\u014d-ji, che esiste ancora ai nostri giorni.\nNel corso dei secoli Kong\u014d Gumi ha partecipato alla costruzione di molti edifici famosi, tra i quali il castello di Osaka, H\u014dry\u016b-ji nella prefettura di Nara, e Shitenn\u014d-ji.\nUn rotolo di 10 piedi del XVII secolo ripercorre le 40 generazioni fin dalla partenza della ditta. Come per molte famiglie giapponesi, i generi spesso si univano al clan ed acquisivano il nome di famiglia Kong\u014d.\nCos\u00ec, nel corso degli anni, la discendenza \u00e8 passata sia attraverso i figli sia attraverso le figlie.\nLa ditta \u00e8 entrata in crisi ed \u00e8 stata liquidata nel gennaio del 2006. Le sue attivit\u00e0 sono state acquistate dalla Takamatsu Corporation.\nPrima della sua liquidazione, la ditta aveva 100 dipendenti e un giro di affari di 7,5 miliardi di yen (70 milioni di dollari - dati del 2005); era ancora specializzata nella costruzione di templi buddisti.\nL'ultimo presidente \u00e8 stato Masakazu Kong\u014d, il quarantesimo Kong\u014d a guidare la ditta. Kong\u014d Gumi continua ad operare come una dipendenza controllata da Takamatsu (dato aggiornato a dicembre 2006)."}
{"id": "1158033", "revid": "599013", "url": "https://it.wikipedia.org/wiki?curid=1158033", "title": "Thomas Voeckler", "text": "Carriera.\nLa sua famiglia, di origini alsaziane, si trasfer\u00ec in Martinica quando lui aveva pochi anni. Voeckler trascorse la giovinezza nell'isola caraibica, ottenendo l\u00ec i suoi primi successi nelle corse giovanili. Pass\u00f2 professionista nel 2001 con la Bonjour (in quell'anno partecip\u00f2 anche al Giro d'Italia arrivando penultimo, ma comunque unico della sua squadra a concludere la corsa), ottenendo il suo primo successo nel 2003.\nNel 2004 conquist\u00f2 il campionato francese in linea. Nello stesso anno partecip\u00f2 al Tour de France come gregario di Joseba Beloki, correndo con la squadra francese Brioches la Boulang\u00e8re (la vecchia Bonjour). Dopo la quinta tappa, grazie a una fuga \"bidone\", composta cio\u00e8 da atleti non di classifica, riusc\u00ec a conquistare la maglia gialla, primo francese dal 2001. Inaspettatamente, fu in grado di difendere il simbolo del primato per ben 10 giorni, superando lo scoglio dei Pirenei sempre in vetta alla generale; sulle Alpi fu per\u00f2 costretto ad inchinarsi a Lance Armstrong, poi vincitore.\nChiuder\u00e0 18\u00ba, guadagnandosi comunque la chiamata in Nazionale per le Olimpiadi di Atene del mese successivo. Nel 2006 si impose, tra l'altro, nella classica Parigi-Bourges e nella classifica finale della Route du Sud. L'anno successivo conquist\u00f2 un'altra importante classica, il Grand Prix de Ouest-France, imponendosi su Thor Hushovd e Danilo Di Luca. Nel 2008 ha ottenuto la vittoria del Circuit de la Sarthe.\nL'8 luglio 2009 vince la sua prima tappa al Tour de France, la quinta di quell'edizione, da Le Cap d'Agde a Perpignan; si ripete poco pi\u00f9 di un anno dopo, il 18 luglio, vincendo la quindicesima frazione del Tour de France 2010 sul traguardo di Bagn\u00e8res-de-Luchon. Nel 2010 si aggiudica anche la prima edizione del Grand Prix Cycliste de Qu\u00e9bec battendo in volata Edvald Boasson Hagen, Robert Gesink e Ryder Hesjedal.\nNel 2011 ottiene vittorie di tappa al Giro del Trentino, al Giro del Mediterraneo e alla Parigi-Nizza (due). A luglio partecipa al Tour de France nel ruolo di capitano del Team Europcar: grazie a una fuga da lontano nella nona tappa, in cui chiude secondo, indossa, a distanza di sette anni, la maglia gialla. Proprio come nel 2004, Voeckler riesce a tenere il simbolo del primato per dieci giorni, superando indenne i Pirenei; sulle Alpi, a tre tappe dalla fine della \"Grande Boucle\", deve tuttavia cedere la maglia gialla ad Andy Schleck.\nA Parigi \u00e8 quarto nella graduatoria finale assoluta, a soli 50 secondi dal podio. L'11 aprile 2012, al termine di un'azione solitaria, vince la Freccia del Brabante. L'11 luglio si aggiudica la decima tappa del Tour de France con arrivo a Bellegarde-sur-Valserine e, sette giorni dopo, si aggiudica anche la sedicesima frazione con arrivo a Bagn\u00e8res-de-Luchon. Giunto solo al traguardo, dopo una lunga fuga e dopo aver conquistato tutti i GPM di giornata, si aggiudica anche la maglia a pois che difender\u00e0 fino a Parigi, scavalcando Fredrik Kessiakoff, e il numero rosso per la combattivit\u00e0, dopo quello ottenuto al termine della decima tappa.\nSi ritira dal professionismo al termine del Tour de France 2017, concluso in novantunesima posizione, dopo aver cercato senza successo di vincere una tappa."}
{"id": "1158039", "revid": "599013", "url": "https://it.wikipedia.org/wiki?curid=1158039", "title": "Giovanni Bassi", "text": "Professionista negli anni 1910 e 1920, vinse la Milano-Modena nel 1922 e una tappa al Giro d'Italia 1924, in cui venne per\u00f2 squalificato per volata irregolare e la vittoria fu assegnata ad Alfredo Sivocci."}
{"id": "1158044", "revid": "2091899", "url": "https://it.wikipedia.org/wiki?curid=1158044", "title": "Consulenza tecnica (processo civile)", "text": "La consulenza tecnica, nel processo civile, \u00e8 l'attivit\u00e0 esercitata da un esperto, munito di specifiche competenze e conoscenze, nei confronti del giudice (consulente tecnico d'ufficio) o delle parti (consulente tecnico di parte).\nConsulente tecnico d'ufficio.\nIl consulente tecnico d'ufficio (o CTU) svolge la funzione di ausiliario del giudice lavorando per lo stesso in un rapporto strettamente fiduciario nell'ambito delle rigide e precise competenze definite dal Codice di procedura civile. \nScopo del CTU \u00e8 quello di rispondere in maniera puntuale e precisa ai quesiti che il giudice formula nell'udienza di conferimento dell'incarico e di relazionarne i risultati nell'elaborato peritale che prende il nome di \"Consulenza Tecnica d'Ufficio\"; pu\u00f2 essere chiamato a \"chiarimenti\" (verbali o per iscritto) dal Tribunale.\nQualunque sia il caso nel quale \u00e8 richiesto l'intervento del CTU, questi deve assolvere il compito fondamentale di \"bene e fedelmente adempiere alle funzioni assegnategli, al solo scopo di far conoscere al giudice la verit\u00e0\" e tutelare il contraddittorio, ovvero consentire alle Parti (e/o rispettivi Procuratori e/o rispettivi Consulenti Tecnici di Parte o CTP) di intervenire alle operazioni peritali e proporre istanze ed osservazioni.\nDeve rispondere alle domande poste dal \"quesito\", senza esorbitare, motivando ampiamente dal punto di vista tecnico le risposte che presenta.\nNella relazione, dopo una prima parte di esame tecnico, ove si indicano i dettagli minuti, si formulano usualmente delle risposte \"sintetiche\" alle domande poste.\nIn particolare \u00e8 importante che il CTU faccia sempre riferimento a dati certi e ritualmente prodotti in atti: \u00e8 precluso (se non dietro espressa autorizzazione del Tribunale) acquisire elementi agli atti non gi\u00e0 versati dalle parti a meno che siano atti pubblici, ovvero da tutti consultabili e conoscibili.\nSi tratta di un limite analogo a quello previsto per il Tribunale, il quale decide sugli elementi ritualmente utilizzabili.\nIl CTU dunque, in qualit\u00e0 di \"tecnico ausiliario\" del giudice, fondamentalmente deve:\nIl Consulente Tecnico di Ufficio risponde ai quesiti posti dal Giudice in base alle prove prodotte ritualmente dalle parti nel processo, in base all'eventuale sopralluogo e in base allo studio del caso in questione. La CTU non pu\u00f2 essere esplorativa e sul CTU non incombe l'onere della prova.\nI Consulenti Tecnici d'Ufficio sono iscritti - dopo una procedura di accertamento dei requisiti morali e dell'esperienza professionale quale ad es. l'iscrizione da un congruo periodo di tempo presso il ruolo dei periti esperti delle Camere di Commercio o ad un Ordine o Collegio professionale - all'interno di specifici albi, suddivisi per categorie (ad esempio: architetti, ingegneri, dottori agronomi, dottori forestali, geologi, periti agrari, periti industriali, geometri, interpreti traduttori, biologi, grafologi, psicologi, medici, medici veterinari, esperti in mobili ed antiquariato, esperti in musica, ecc) tenuti dai tribunali.\nIl giudice, trattandosi di un ausilio tecnico per il quale \u00e8 fondamentale il rapporto fiduciario, ha la facolt\u00e0 di nominare CTU anche esperti non compresi nell'Albo del Tribunale, a patto che ne motivi il ricorso anche sinteticamente (spesso si usa la formula \"noto all'Ufficio\"). In questo caso il Consulente chiamato dal Giudice non \u00e8 obbligato ad accettare l'incarico e pu\u00f2 rinunciarvi anche in assenza di particolari motivi.\nIl Consulente Tecnico d'Ufficio, se nominato dal Giudice tra gli esperti iscritti all'Albo, \u00e8 obbligato a svolgere il mandato a meno che non ricorrano le particolari motivazioni previste dal CPC per le quali lo stesso ha facolt\u00e0 di rinunciare all'incarico (ad esempio: parentela con una delle parti in causa, aver gi\u00e0 prestato l'opera di CTU in un precedente grado di giudizio nella stessa causa, ecc).\nL'accettazione dell'incarico comporta un giuramento di rito nel quale il Consulente\n\u00c8 uso frequente (odierno) che il CTU - sempre su disposizione del Tribunale - esperisca un tentativo di conciliazione tra le Parti e, soprattutto, ai sensi dell'art. 195 cpc deve, preventivamente, inviare la bozza della propria relazione alle parti per riceverne le osservazioni, da commentare sinteticamente nella versione definitiva della relazione di consulenza tecnica d'ufficio che verr\u00e0, poi, depositata in cancelleria, nei tempi assegnati dal giudice, comprensiva delle osservazioni delle parti e della sintetica risposta alle stesse.\nQuesta \"innovazione\" ha lo scopo di accelerare (almeno teoricamente) il Procedimento, in quanto viene \"risparmiata\" un'udienza per \"esame CTU\" (frequente fino a pochi anni fa).\nEsiste una normativa precisa che regola gli obblighi (e le responsabilit\u00e0) del CTU in ordine alle informazioni delle quali \u00e8 venuto in possesso durante la sua attivit\u00e0 (gestione della \"privacy\" delle Parti).\nIl compenso del CTU (nel rito civile), solitamente, \u00e8 posto a carico solidale delle Parti (ogni parte pu\u00f2 essere chiamata a saldare il tutto) e nei procedimenti d'urgenza o cautelari \u00e8 messa a carico della parte ricorrente; spesso il giudice dispone il versamento di un fondo spese anticipato a favore del CTU.\nEsiste una metodologia particolare per la determinazione del compenso spettante, che dipende dalla tipologia di consulenza esperita.\nPer alcune, infatti, la Legge prevede tariffe fisse o a percentuale variabili, per scaglioni, da un minimo ad un massimo sul valore della controversia; per altre il compenso \u00e8 calcolato \"a vacazione\" (la vacazione \u00e8 di due ore e non se ne pu\u00f2 esporre pi\u00f9 di quattro al giorno).\nNel determinare gli onorari variabili, il giudice tiene conto della: difficolt\u00e0, completezza e pregio della prestazione fornita e, per le prestazioni di eccezionale importanza (valore della controversia \u00bb di 500.000,00 \u20ac), complessit\u00e0 (alto numero di quesiti assegnati) difficolt\u00e0 (ad esempio molte parti costituite in atti) gli onorari possono essere aumentati sino al doppio.\nIl CTU, contestualmente al deposito dell'elaborato in Cancelleria, consegna la \"richiesta di liquidazione\" del proprio onorario e spese.\nIl Tribunale, dopo aver valutato la congruit\u00e0 della richiesta, o averla eventualmente ridotta, emette il \"decreto di liquidazione\" il quale, dopo 30 giorni dalla notifica, diventa titolo esecutivo.\nPer interagire con un ufficio giudiziario, col processo telematico, il CTU deve essere iscritto al registro generale degli indirizzi elettronici.\nConsulente tecnico di parte.\nLa consulenza giudiziaria pu\u00f2 anche prevedere l'intervento di altri professionisti che svolgono la propria opera non tanto per il giudice quanto per le parti in causa: il loro ruolo \u00e8 detto consulente di parte (CTP).\nIl consulente tecnico di parte non \u00e8 altro che un libero professionista, di regola operante in un determinato campo tecnico/scientifico, al quale una parte in causa -attuale o potenziale- conferisce un incarico peritale in quanto ritiene l'incaricato esperto in uno specifico settore. \nNon esistono tuttavia particolari preclusioni o indicazioni, nel codice di procedura civile, con riferimento ai CTP: talvolta vengono nominati dipendenti stessi di una Parte.\nIn sostanza se un soggetto \u00e8 coinvolto in una causa pendente o intende intraprenderne una (il caso dell'accertamento tecnico preventivo), incarica una persona di propria fiducia (il consulente di parte appunto) affinch\u00e9 questa affianchi il consulente tecnico nominato dal giudice nell'esecuzione del suo incarico e svolga le proprie osservazioni a supporto o critica del risultato al quale il perito del giudice sar\u00e0 giunto.\nL'art. 201 c.p.c. prevede che: \nIn questo modo ciascuna parte in causa, di fronte alla nomina di un ausiliario tecnico da parte del giudice (il CTU infatti aiuta il giudicante nella risoluzione di problemi tecnico/scientifici ai fini della decisione della controversia), pu\u00f2 essere difesa in modo appropriato in ragione della specificit\u00e0 delle osservazioni che il CTU, auspicabilmente, porter\u00e0 all'attenzione dell'organo giudicante.\nIl consulente di parte assume un ruolo fondamentale per la risoluzione di questioni che, sempre pi\u00f9 spesso, dipendono da valutazioni di carattere tecnico molto precise, operando all'interno di un rapporto professionale completamente disciplinato dal diritto privato.\nIl consulente tecnico di parte, infatti, \u00e8 sempre pagato dalla parte che lo nomina (la quale potr\u00e0, al limite ed in caso di vittoria in causa, recuperare le spese di causa tra le quali rientrano quelle relative al proprio consulente) ed ha diritto di essere compensato in relazione alla propria parcella professionale (se presente), ma anche in base ad una eventuale convenzione stipulata con il cliente (la quale dovr\u00e0 rispettare pur sempre i minimi previsti dalla propria tariffa professionale, potendo derogare invece ai massimi).\nVa precisato che, in ogni caso, \u00e8 sempre il Giudice a decidere (nel caso di contestazione) quale sia il \"giusto\" compenso del CTP, anche in riforma delle eventuali tariffe professionali.\nL'incaricato dalla parte non deve necessariamente essere iscritto ad un albo professionale poich\u00e9 il rapporto tra la parte che lo nomina e il consulente \u00e8, pi\u00f9 che altro, di natura fiduciaria. \n\u00c8 tuttavia usuale, nonch\u00e9 logico, che vengano nominati professionisti esperti per tipologia di operazione (es. ingegneri, informatici, medici etc).\nLa nomina di consulenti di parte \u00e8 una facolt\u00e0, e non un obbligo, delle Parti le quali possono partecipare sempre ad ogni esame ed operazione peritale in prima persona (se lo desiderano).\nAl contrario del consulente tecnico nominato dal giudice, il perito di parte non deve neppure prestare giuramento (come avviene per i CTU in una apposita udienza) e non \u00e8 tenuto a motivare il rifiuto di un incarico perch\u00e9 tutto ci\u00f2 rientra nelle sue piene facolt\u00e0. \nUsualmente il CTP presenta osservazioni verbali e/o scritte al CTU il quale, tuttavia, pu\u00f2 non aderirvi; quest'ultimo deve comunque darne conto nella relazione depositata in atti."}
{"id": "1158051", "revid": "73843", "url": "https://it.wikipedia.org/wiki?curid=1158051", "title": "Ballan", "text": ""}
{"id": "1158052", "revid": "729019", "url": "https://it.wikipedia.org/wiki?curid=1158052", "title": "Niccol\u00f2 Vitelli", "text": "Biografia.\nOrigini ed esordi.\nLa figura di Niccol\u00f2 Vitelli si distinse bene tra quelle dei grandi politici che dominavano lo scacchiere politico dell'Italia centro-settentrionale del XV secolo. Nato nel 1414 da Giovanni Vitelli, mercante tifernate, e da Maddalena dei Marchesi di Petriolo, Niccol\u00f2 rimase orfano di padre all'et\u00e0 di due anni, e fu per questo affidato allo zio Vitellozzo, il quale insistette per fargli compiere gli studi, in cui Niccol\u00f2 eccelleva, grazie anche alla grande memoria; in particolare, egli era portato nello studio della storia e della politica. Riusc\u00ec cos\u00ec a formarsi nonostante i continui esili, patiti a causa delle azioni di Vitellozzo suo zio, il che gli consent\u00ec di diventare Pretore nelle seguenti citt\u00e0 italiane : Firenze (1451), Perugia (da gennaio a giugno del 1452), Siena (dal giugno a dicembre 1452), Genova e Spoleto. Tornato a Citt\u00e0 di Castello, fu sempre impiegato in vari incarichi dalla grande rilevanza ; il personaggio di Niccol\u00f2 comunque, va subito descritto come un carattere non proprio bonario, dalla grande avidit\u00e0. Infatti, nel 1463 , il Vitelli, lavorando per il catasto del Comune di Citt\u00e0 di Castello, scopr\u00ec alcune terre non allibrate, e, per ringraziarlo, si decise che quelle terre fossero date al Vitelli per un terzo del prezzo reale; ma Niccol\u00f2 non si cur\u00f2 altrettanto di pagare i suddetti possedimenti, come testimoniato dal fatto che non esistano documenti riguardanti i pagamenti avvenuti, con i precedenti proprietari che non alzarono la voce per timore del Vitelli. Cos\u00ec descrive l'accaduto Giovanni Muzi, storico tifernate:\nDella grande ambizione di Niccol\u00f2 Vitelli se ne ha testimonianza quando, dopo che il Papa Paolo II nomin\u00f2 Lorenzo Giustini (1430-1487) commissario di Citt\u00e0 di Castello, e pensando che la rivale famiglia Fucci volesse appoggiare il Giustini, ord\u00ec una congiura con alcuni dei suoi pi\u00f9 fidi uomini, progettando un piano che prevedeva che si appiccasse il fuoco in una casa nel centro di Citt\u00e0 di Castello, ed una volta sopraggiunti i Fucci, questi sarebbero stati truicidati tutti; quella notte per\u00f2, i rivali non sopraggiunsero, e il Vitelli ordin\u00f2 che ci si recasse direttamente alle case degli avversari. Questa volta, Niccol\u00f2 e i suoi uomini riuscirono a trovare le loro prede, ed uccisero otto dei Giustini e nove dei Fucci, realizzando un vero e proprio massacro (7-8 aprile 1468). Intervenuto il Papa, che nomin\u00f2 un nuovo Commissario, Lorenzo Zane, quest'ultimo ordin\u00f2 che Niccol\u00f2 fosse tenuto ad andare a Roma per ricevere un salvacondotto, e nel caso in cui il Vitelli avesse declinato questa offerta, Niccol\u00f2 avrebbe dovuto stare ad almeno cinquanta miglia da Citt\u00e0 di Castello; ma queste richieste non erano di gradimento per il Vitelli, che rifiut\u00f2 le imposizioni fattegli, e costrinse il Commissario ad abbandonare la citt\u00e0 con centocinquanta uomini. Cos\u00ec Niccol\u00f2 pot\u00e9 prendere il controllo su Citt\u00e0 di Castello a discapito della fazione di Lorenzo Giustini che chiese aiuto al Papa Sisto IV. Temendo il ritorno dei rivali, il Vitelli inizi\u00f2 subito le opere per il rafforzamento delle mura di Citt\u00e0 di Castello, che furono progettate dall'architetto Gasparino di Antonio Lombardo. Le previsioni di Niccol\u00f2 si rivelarono esatte: infatti il Papa invi\u00f2 in Umbria il Cardinale Giuliano della Rovere (28 giugno 1474) che procedette ad attaccare la citt\u00e0 che si difese strenuamente per molti giorni sotto la guida del Vitelli, prima di cadere, flagellata anche dall'assenza di grano e bestiame. Il Papa invi\u00f2, il 23 agosto dello stesso anno, il gonfaloniere Federico da Montefeltro per intavolare le trattative di pace con il Vitelli; quest'ultimo, protetto da Ferrante d'Aragona di Napoli, dett\u00f2 come sua condizione di avere salva la vita, mentre la controparte volle che il Vitelli abbandonasse la citt\u00e0 per recarsi dal cardinale Della Rovere e quindi a Roma, per chiedere il perdono al Papa. Fu cos\u00ec che il tifernate fu dichiarato ribelle e gli furono anche confiscati tutti i suoi averi, ricevendone comunque il prezzo (trentamila fiorini); gli fu inoltre imposto di stare almeno a quindici miglia dai confini tifernati. In ragione di questo provvedimento, Niccol\u00f2 and\u00f2 a vivere, con tutta la sua famiglia ed altri fuoriusciti, a Castiglion Fiorentino (AR). La giurisdizione della citt\u00e0 tifernate fu invece assegnata al ducato d'Urbino. \nIl 4 dicembre 1474 Niccol\u00f2 Vitelli si port\u00f2 ad Urbino, per verificare l'attestato di stima dei suoi beni; il giorno seguente, a Citt\u00e0 di Castello, arrivarono le bolle papali che proibivano a chiunque di avere rapporti con il Vitelli. Quest'ultimo, per\u00f2, non aveva mai abbandonato l'idea di riprendere Citt\u00e0 di Castello, cosa che avvenne il 18 ottobre 1475, quando, con l'aiuto dei fiorentini, un gruppo nutrito di uomini del partito vitellesco entr\u00f2 in citt\u00e0 e inizi\u00f2 l'assedio del Palazzo dei Priori, di cui non riusc\u00ec a conquistare la torre. Credendo che la citt\u00e0 fosse nelle salde mani di suoi uomini, il Vitelli si precipit\u00f2 in Umbria, ma al suo arrivo, la sera del 19 ottobre, scopr\u00ec che nella torre vi \u00e8 rinchiuso Lorenzo Zane.\nPresa la decisione di voler far fuoco contro la stessa torre, gli arriv\u00f2 la notizia che Braccio Baglioni si avvicinava a Citt\u00e0 di Castello alla testa di circa ottomila uomini e per questo il Vitelli fu costretto a fuggire con altri cento dei suoi uomini. Questa volta la punizione decisa per Niccol\u00f2 fu pi\u00f9 drastica: il 26 ottobre il Consiglio dei Priori, con il benestare di Zane, decret\u00f2 la pena di morte per il Vitelli, mettendo anche una taglia sulla sua testa. Il vescovo di Spalato ordin\u00f2 quindi che fossero impiccati tutti quelli che avessero appoggiato la congiura del Vitelli, scatenando cos\u00ec una carneficina, dove furono impiccati e decapitati molti uomini. Tuttavia, Niccol\u00f2 poteva sempre contare su circa milleduecento uomini dalla sua parte.\nDopo la Congiura dei Pazzi.\nLa svolta in favore dei Vitelli si ebbe nel 1478, quando, a Firenze, fu messa in atto la Congiura dei Pazzi, contro i Medici, che ebbe l'appoggio di Sisto IV, il quale provvide ad inviare a Firenze le milizie, e tra queste vi erano quelle tifernati condotte da Lorenzo Giustini. Al fallimento del complotto, Giustini riusc\u00ec a malapena a fuggire dalla citt\u00e0 toscana, mentre il Vitelli veniva nominato Commissario dei Fiorentini. Cos\u00ec, l'11 agosto 1478, Niccol\u00f2 discese nuovamente a Citt\u00e0 di Castello, alla testa di circa tremila fanti, e inizi\u00f2 l'assedio; il Duca d\u2019Urbino, al quale la citt\u00e0 era affidata, propose la pace ai fiorentini, che accettarono le sue condizioni, e cos\u00ec il Vitelli dovette desistere. Ritorn\u00f2, caparbio, all'assedio di Citt\u00e0 di Castello, nel 1479, con il paese tifernate sempre difeso dal Giustini. Dopo molti assedi e passati alcuni anni, finalmente Niccol\u00f2 riusc\u00ec a rientrare in Citt\u00e0 di Castello, il 19 giugno 1482, al seguito di un nuovo attacco; il 28 ottobre dello stesso anno, il Vitelli prese i primi provvedimenti contro il suo rivale storico, Lorenzo Giustini, dichiarandolo ribelle, assieme ai suoi figli e agli appartenenti del suo partito.\nIl 30 novembre, nel Palazzo dei Priori, venne sancita la signoria di Niccol\u00f2 Vitelli su Citt\u00e0 di Castello, e venne decretato anche il diritto di successione del titolo per i figli maschi della famiglia. Ma il Giustini non volle arrendersi, e l'11 settembre 1483 tent\u00f2 l'offensiva sulla citt\u00e0 tifernate: si accamp\u00f2 con i suoi uomini a Sant'Angelo di Corzano, un colle a ridosso della citt\u00e0 , ma venne sorpreso nottetempo da Camillo, Giovanni e Paolo, figli di Niccol\u00f2, che, mentre i primi due ingannarono il Giustini, il terzo, attacc\u00f2 frontalmente i nemici; i quali, datisi alla fuga, lasciarono molte cose nel campo alla merc\u00e9 dei vitelleschi . Nel giorno di Natale del 1483, arrestato suo figlio Camillo a Celalba, una frazione del comune di San Giustino (PG), Niccol\u00f2 si precipit\u00f2 a liberarlo, e si apprest\u00f2 all'assedio di Celalba, ma, seppur provando qualsiasi mezzo per sfondare la resistenza dei papali, non riusc\u00ec a concludere nulla, ed anzi fu costretto a ritornare a Citt\u00e0 di Castello da una forte nevicata e dal quasi arrivo di Lorenzo Giustini, che aveva con s\u00e9 molti uomini. Intanto, Niccol\u00f2 provvide anche a dare una stabilit\u00e0 politica alla sua patria, e cos\u00ec intavol\u00f2 le trattative con Firenze e lo Stato della Chiesa; con lo stato toscano, si decise che entrambe le citt\u00e0 avrebbero dovuto essere partecipi in caso di guerra dell'altra, ed inoltre, si organizz\u00f2 un vero e proprio \u201cscambio\u201d di funzionari politici e soldati, da inviare ogni anno. Invece, la pace con la Chiesa fu stipulata per mezzo delle azioni compiute dal Re di Napoli Ferrante I, che entr\u00f2 nello Stato Pontificio con un esercito enorme, e incit\u00f2 cos\u00ec la famiglia Colonna a combattere il Papa, Sisto IV, il quale si apprest\u00f2 immediatamente a stipulare la pace con Citt\u00e0 di Castello, che venne resa ufficiale il 3 maggio 1484. Con questa tregua, il Papa obblig\u00f2 Niccol\u00f2 ad inviare i suoi figli Vitellozzo, Camillo e Paolo a Roma, mentre Giovanni fu mandato al soldo dei veneziani, mentre il Vitelli ottenne di veder reintegrati alcuni suoi antichi diritti. La pace fu resa ancor pi\u00f9 reale il 16 agosto 1484, quando, nella Cattedrale di San Florido, alla presenza del vescovo Bartolomeo Maraschi, le famiglie Vitelli e Fucci si abbracciarono, e fu cos\u00ec ristabilita la serenit\u00e0 nella comunit\u00e0 tifernate; in pi\u00f9, furono organizzati una serie di matrimoni: Anna Vitelli, figlia di Niccol\u00f2 e di Pantasilea Abocatelli sua moglie, venne data in sposa a Piergentile Fucci, mentre l'altra figlia, Maddalena, venne sposata da Gian Piero Bufalini. Ma comunque, le aspirazioni dei Fucci sul dominio assoluto di Citt\u00e0 di Castello non cessarono: fu sventato un tentativo di riprendere la citt\u00e0 nel 1485, in cui vennero mandati in esilio i Fucci sospettati di far parte del complotto. La morte sopraggiunse, per Niccol\u00f2 Vitelli nel 6 gennaio 1486; due giorni prima, era stato dichiarato, per acclamazione, Padre della Patria. I funerali si tennero nella chiesa tifernate di San Domenico, mentre il corpo fu deposto nella chiesa di San Francesco .\nMatrimonio e discendenza.\nEbbe otto figli dalla moglie Pantasilea Abocatelli, dei quali i maschi (Giovanni, Camillo, Paolo, Vitellozzo) divennero tutti capitani di ventura, assicurando l'influenza della famiglia, con le loro discendenze, nel panorama politico,sia italiano sia europeo. Le figlie femmine invece, furono protagoniste di una combinazione di matrimoni con pi\u00f9 famiglie, come Anna che fu sposa di Piergentile Fucci, e l'altra figlia Maddalena a Gian Piero Bufalini. Fuori dal matrimonio con Pantasilea, nacque Giulio, vescovo e condottiero."}
{"id": "1158053", "revid": "110157", "url": "https://it.wikipedia.org/wiki?curid=1158053", "title": "Pallanuoto ai Giochi della XXVIII Olimpiade", "text": "Il torneo di pallanuoto dei Giochi olimpici di Atene si \u00e8 svolto negli impianti dell'Olympic Aquatic Centre della capitale greca tra il 15 ed il 29 agosto 2004.\nIl torneo maschile \u00e8 stato vinto dai campioni carica dall' che, battendo in finale la , con rete decisiva del mancino Gergely Kiss su schema di \"uomo in pi\u00f9\", hanno conquistato il loro ottavo oro olimpico.\nLa competizione femminile, la seconda della storia, \u00e8 stata vinta dall', allenata da Pierluigi Formiconi: il \"Setterosa\" ha battuto in finale la dopo 2 tempi supplementari, con gol decisivo di Melania Grego con una palombella."}
{"id": "1158061", "revid": "697352", "url": "https://it.wikipedia.org/wiki?curid=1158061", "title": "Ballerini", "text": ""}
{"id": "1158062", "revid": "188116", "url": "https://it.wikipedia.org/wiki?curid=1158062", "title": "Scuola di applicazione", "text": "La Scuola di applicazione dell'Esercito (nome completo: Comando per la formazione e Scuola di applicazione dell'Esercito) completa e perfeziona la formazione di tutti gli ufficiali in servizio permanente nell'Esercito Italiano. Ha sede a Torino. La Scuola deriva dalle scuole di applicazione delle armi di fanteria, cavalleria, artiglieria e genio, riunite nel 1976 sotto un unico comando con la comune denominazione di Scuola di applicazione.\nA seguito della riforma del 1\u00ba gennaio 2013 che ha portato alla creazione del COMFORDOT ha assunto la denominazione e funzione di Comando per la Formazione dell'Esercito (COMFOR).\nStoria.\nLa Scuola di applicazione affonda le sue radici storiche nelle preesistenti scuole di applicazioni delle varie armi del Regio esercito (fanteria, cavalleria, artiglieria e genio).\nTali istituti furono riuniti nel 1951 dall'Esercito Italiano sotto un unico comando a Torino, chiamato \"Scuole di applicazione d'arma\", denominazione cambiata in \"Scuola di applicazione\" nel 1976. La Scuola dal 1\u00ba giugno 2003 ha assunto la denominazione di \"Scuola di applicazione e Istituto di studi militari dell'Esercito\" a seguito del trasferimento della \"Scuola di Guerra\" da Civitavecchia a Torino. In realt\u00e0 un ritorno, visto la Scuola di guerra era nata proprio sotto la Mole Antonelliana.\nIl 3 agosto 2009 il comando della Scuola di applicazione e Istituto di studi militari ha assunto la denominazione di \"Comando delle Scuole - Scuola di Applicazione e Istituto di Studi Militari dell'Esercito\", un organismo che \u00e8 diventato in seguito l'attuale Comando per la formazione e Scuola di applicazione e di cui la Scuola di applicazione \u00e8 ancora parte. Dipende inoltre dal Comando per la Formazione e Scuola di Applicazione il Centro Studi per le Post Conflict Operations, dislocato nella stessa sede di Palazzo \"SIMONI\" (ex - spianata).\nScuola di applicazione di artiglieria e genio.\nLe tradizioni pi\u00f9 antiche dell'attuale Scuola di applicazione hanno origine nel Regno di Sardegna sabaudo nel 1739 con le \"Regie Scuole Teoriche e Pratiche di Artiglieria e Fortificazione\" volute da Carlo Emanuele III di Savoia. Chiuse dopo circa ottant'anni con la restaurazione postnapoleonica, dalle Regie Scuole nacquero la Scuola di Applicazione di Artiglieria e la Scuola di Applicazione del Genio, a cui si affiancarono in seguito la Scuola di Applicazione di Cavalleria ed infine la Scuola di Applicazione di Fanteria. Tutte queste scuole vennero chiuse tra il 1830 e il 1835, con l'affidamento della preparazione degli ufficiali esclusivamente alla Regia accademia militare, al cui interno nacque, con funzioni simili alle disciolte scuole di applicazione, la \"Scuola complementare\" (1834), sostituita dalla \"Scuola di applicazione per armi dotte\" nel 1839.\nL'esperienza acquisita durante la prima guerra di indipendenza italiana, e la conseguente riforma dell'esercito sabaudo, suggerirono di tornare alla vecchia separazione tra i corsi dell'accademia militare e quelli teorico-applicativi. A tale scopo il re Vittorio Emanuele II autorizz\u00f2 la fondazione, nel 1851, della \"Scuola Complementare per gli Ufficiali di Artiglieria e Genio\", in posizione autonoma rispetto all'accademia. \nDopo una breve chiusura, tale istituto con la nascita del Regno d'Italia, mut\u00f2 nel 1863 in \"Scuola d'Applicazione delle Armi di Artiglieria e Genio\", a lungo (1863-1881) diretta da Celestino Sachero nella storica sede dell'Arsenale militare di Torino. Nel 1897 l'accademia e la scuola d'applicazione vennero poste sotto un unico comando.\nLa Scuola d'Applicazione delle Armi di Artiglieria e Genio continu\u00f2 a funzionare per oltre venticinque anni, cio\u00e8 fino a quando un decreto del 15 ottobre 1924 ne dispose lo scioglimento ed il trasferimento dei suoi compiti ad un comando dei corsi straordinari, inserito nelle strutture ordinative dell'\"Accademia Militare di Artiglieria e Genio\" di Torino. Questa situazione comunque dur\u00f2 solamente fino al 1928: l'accademia e la scuola si separarono di nuovo, la prima diventando la \"Regia Accademia Militare di Artiglieria e Genio\", la seconda \"Scuola di Applicazione di Artiglieria e Genio\". Entrambe fermarono i corsi di istruzione l'8 settembre 1943, quando il capo del governo Pietro Badoglio proclam\u00f2 l'armistizio con gli Alleati della seconda guerra mondiale. Qualche mese prima la scuola di applicazione si era trasferita a Montecatini Terme, in Toscana.\nDopo la fine della seconda guerra mondiale e l'avvento della Repubblica, ripresero, a partire dal 1949, i corsi applicativi per gli ufficiali di artiglieria e del genio, in due scuole distinte, riunite nel 1951, assieme alla Scuola di applicazione di fanteria e cavalleria, sotto il comando delle \"Scuole di applicazione d'arma\", a loro volta diventate, nel 1976, la \"Scuola di applicazione\".\nScuola di applicazione di fanteria e cavalleria.\nLa \"Regia Scuola Militare di Equitazione\" sorse a Venaria Reale nel 1823. Nel 1849 si spost\u00f2 a Pinerolo e assunse il nuovo nome di \"Scuola militare di cavalleria\" nel 1823, La duplice funzione di questa scuola venne adeguatamente riconosciuta nel 1854 con la rinomina a \"Scuola di applicazione di fanteria e cavalleria\".\nCon il Regno d'Italia cambi\u00f2 nome in \"Scuola normale di cavalleria\" nel 1862, \"Scuola di cavalleria\" nel 1887 e \"Scuola di applicazione di cavalleria\" nel 1910. Cess\u00f2 di esistere, come la Scuola di applicazione di artiglieria e genio, l'8 settembre 1943, e come essa ritorn\u00f2 in funzione con l'Esercito italiano, sebbene inserita all'interno della Scuola di applicazione di fanteria, nel 1949. \nAnche la \"Scuola normale di fanteria\" nacque nel 1849, a Torino. Un anno dopo divenne \"Scuola militare di fanteria\", con sede a Ivrea, salvo mutare di nuovo di nome nel 1862 in \"Scuola normale di fanteria\". Trasferita a Colorno nel 1864 e a Parma nel 1865, nel 1869 fu trasformata in \"Scuola centrale di tiro, scherma, ginnastica e nuoto, per la fanteria\". Col tempo si susseguirono altri cambi di nome: \"Scuola normale di fanteria\" nel 1873, \"Scuola centrale di tiro di fanteria\" nel 1888 e \"Scuola di applicazione di fanteria\" nel 1910. L'8 settembre del 1943 si oppone con successo ai tedeschi tanto da meritare la Medaglia d'Argento al Valor Militare alla bandiera. Disciolta a seguito delle vicende seguite all'8 settembre viene ricostituita a Torino nel 1949, inglobando l'ex Scuola di applicazione di cavalleria e, per questo, cambiando di nome nel 1954 in \"Scuola di applicazione di fanteria e cavalleria\". Nel 1951 venne posta con la Scuola di applicazione di artiglieria e genio alle dipendenze delle Scuole di applicazione d'arma, a loro volta diventate, nel 1976, la \"Scuola di applicazione\".\nStemma araldico.\nLa Scuola di Applicazione nasce dalla fusione di varie Scuole d'Armi. Per questo nello stemma araldico si cerca di riunire tutta la storia custodita nella scuola frutto delle scuole disciolte. Lo stemma \u00e8 suddiviso in quarti:\nAttivit\u00e0 formative.\nLa formazione degli Ufficiali passa attraverso un biennio di studi nei corsi normali dell'Accademia Militare di Modena, dove viene conferito loro il grado di sottotenente. \nFinito il biennio, approdano alla scuola di Torino, completando la laurea triennale di 1\u00ba livello in Scienze Strategiche che, a seconda dell'Arma di appartenenza, presenta tre percorsi didattici differenti:\nNel corso del terzo anno formativo i sottotenenti vengono avanzati al grado di tenenti.\nCompletato il primo anno la laurea triennale di 1\u00ba livello, caratterizzata dal fatto di essere un corso inter-ateneo (coordinato dalle Universit\u00e0 di Modena e Reggio Emilia e di Torino) oltre che interfacolt\u00e0 (le facolt\u00e0 afferenti sono infatti Giurisprudenza, Scienze Politiche, Scienze Matematiche, Fisiche e Naturali ed Economia), sono iscritti ad uno dei cinque corsi biennali della laurea specialistica (gestita dalla sola Universit\u00e0 di Torino) in Scienze Strategiche, i quali sono:\nGli studi sono differenziati in base all'Arma di appartenenza.\nParallelamente, l'Universit\u00e0 di Torino ha istituito un corso di laurea, sempre in Scienze Strategiche, a numero chiuso, che \u00e8 riservato ai \"civili\". Essi, dopo il conseguimento della laurea triennale di 1\u00ba livello, possono accedere al corso specialistico in Scienze Strategiche e Politico-Organizzative e, con debiti formativi, anche agli altri corsi riservati agli Ufficiali. \nLa frequenza ha luogo, come per i militari, negli spazi della Scuola di Applicazione.\nPresso la Scuola di Applicazione viene inoltre formata la \"Riserva selezionata\" attraverso corsi speciali. La \"Riserva selezionata\" nasce dalla necessit\u00e0 per l'Esercito Italiano di avere a disposizione personale con capacit\u00e0 non disponibili nell'ambito dello stesso Esercito. Infine, presso la Scuola di Applicazione svolgono il corso di base i neo sottotenenti del Ruolo Speciale provenienti da truppa, sottufficiali ed altre FF.AA.\nSede.\nLa struttura si riparte su pi\u00f9 sedi: il Palazzo dell'Arsenale (che custodisce una preziosa biblioteca), il Complesso infrastrutturale \"Citt\u00e0 di Torino\" (anche detto \"PalaSimoni\" per l'intitolazione al capitano Gastone Simoni, medaglia d'oro al valor militare) e, per il supporto, nella caserma \"Morelli di Popolo\"; pu\u00f2 inoltre vantare il grande complesso sportivo \"Porcelli\" di Piazza d'Armi, nei pressi dello Stadio Olimpico Grande Torino.\nComando per la formazione e Scuola di applicazione.\nIl Comando per la formazione e Scuola di applicazione ha alle proprie dipendenze i seguenti reparti:"}
{"id": "1158065", "revid": "599013", "url": "https://it.wikipedia.org/wiki?curid=1158065", "title": "Pmc", "text": ""}
{"id": "1158071", "revid": "767487", "url": "https://it.wikipedia.org/wiki?curid=1158071", "title": "Brent Muscat", "text": "Ha militato in diverse band. Tra queste, la sua band principale, i Faster Pussycat, poi L.A. Guns, the Liberators, Bubble, Superficial/Sinthetics, Adler's Appetite, Sin City All Stars, e The Underground Rebels. Egli scrisse un'autobiografia.\nBiografia.\nGli inizi.\nIl pi\u00f9 giovane di tre figli, Brent Preston Muscat nacque il 23 aprile 1967 a Hollywood, e crebbe a Monrovia, California. Nutr\u00ec subito una forte passione per la musica, fu per questo che inizi\u00f2 a suonare la chitarra all'et\u00e0 di 13 anni. Influenzato da grandi artisiti come David Bowie, Sly And The Family Stone e dal punk rock, Brent cominci\u00f2 a prendere la strada del rock &amp; roll, e a 16 anni fond\u00f2 la sua prima band. Egli aveva anche un fratellello, Todd Muscat, che milit\u00f2 in band come Junkyard e Kill for Thrills.\nFaster Pussycat.\nNel 1985, egli fond\u00f2 i Faster Pussycat assieme al cantante Taime Downe, anch'egli di Los Angeles. La scena glam metal stav\u00e0 notevolmente proliferando nell'area di L.A. gi\u00e0 da qualche anno, e la band decise di indirizzarsi su quella strada. Il nome venne ispirato dal film di Russ Meyer \"Faster Pussycat Kill! Kill!\". La band suon\u00f2 in molti club di L.A. come il The Whiskey, The Troubadour, Gazzari's, e il Roxy risquotendo un buon successo.\nFirmarono per la Elektra Records nel 1986, e questo fu il primo passo verso il successo. La formazione, all'epoca composta da Taime Downe (voce), Brent (chitarra), Greg Steele (chitarra), Kelly Nickels (ex-L.A. Guns) (basso), e Mark Michaels (batteria). Il loro omonimo album \"Faster Pussycat\" usc\u00ec nel 1987 con Eric Stacy al basso al posto di Nickels a causa di un incidente in moto.\nTaime, assieme al suo amico, e futuro VJ di MTV Headbanger's Ball, Riki Rachtmen, apr\u00ec un club sulla Sunset Strip chiamato The Cathouse, che la band utilizz\u00f2 come salaprove e dove suonavano ogni volta che tornavano dai concerti.\nDurante questo periodo la band partecip\u00f2 al documentario \"The Decline Of The Western Civilization Part II, The Metal Years\" (1988). Questo documentario descriveva la scena heavy metal della Los Angeles dei tardi anni 80 e non solo, e i Faster Pussycat furono uno dei gruppi intervistati assieme a molti altri come gli Aerosmith i Kiss, Alice Cooper, Megadeth, Lizzy Borden, London, Paul Stanley, Mot\u00f6rhead.\nNel 1989 pubblicano l'album \"Wake Me When It's Over\", che riscosse un buon successo.\nIl terzo e ultimo album per la Elektra intitolato \"Whipped\" venne pubblicato nel 1992 dopo qualche conflitto interno, e dal 1993 la band partecip\u00f2 ad un tour con i Kiss, e la band venne inoltre scaricata dall'etichetta. Il gruppo declin\u00f2 a causa del neonato movimento grunge, che cambi\u00f2 radicalmente le tendenze musicale dei primi anni 90.\nAltri progetti.\nUna volta sciolta la band, Brent cerc\u00f2 alcuni lavori occasionali per tirare avanti, lavorando in coffee shop o assistente per registrare alcuni videoclip di band come Red Hot Chili Peppers, Aaliyah e l'ex Stray Cats, Brian Setzer. Egli lavor\u00f2 anche per qualche canale TV. Da sempre appassionato di cultura asiatica, egli cominci\u00f2 a frequentare dal 1996, una scuola per la lingua giapponese.\nDopo alcuni anni cominci\u00f2 a dedicarsi nuovamente alla musica partecipando al nuovo progetto di Phil Lewis (ex L.A. Guns), i \"The Liberators\" nel 1998 e \"Bubble\" con l'ex bassista delle Vixen \"Share \"Pederson\" Ross\", fino al 1999. Egli raggiunse anche gli L.A. Guns nel 2000 per un tour estivo con cui registr\u00f2 anche due tracce live che vennero poi pubblicate nel cover album \"Rips the Covers Off\" (2004). Tuttavia egli rest\u00f2 con i Bubble fino al 2001 quando i Faster Pussycat si riunirono. Mantenendo l'attivit\u00e0 con il gruppo, egli si dedic\u00f2 ad alcuni progetti paralleli come i \"Sinthetics\" nel 2001 e in una band con l'ex batterista dei Guns N'Roses Steven Adler chiamato inizialmente \"Suki Jones\", progetto poi rinominato come Adler's Appetite. Si spos\u00f2 nell'aprile 2002.\nReunion dei Pussycat.\nNello stesso 2001 Downe, pubblica a nome dei Faster Pussycat la raccolta \"\"Between the Valley of the Ultra Pussy\" con pezzi remixati in stile industrial rock, includendo anche la reinterpretazione dei Kiss \"I Was Made For Loving You\"\". Brent Buscat e Greg Steele intrapresero un'azione legale nei confronti di Downe in quanto pubblic\u00f2 l'album senza consultare gli altri membri. Essi vinsero la causa e vennero invitati e rientrare nella band. La neonata band apr\u00ec per i Poison e Cinderella al \"Hollyweird World Tour 2002\". Nel 2005 Muscat viene colpito da un cancro alla lingua e i Faster Pussycat continuarono il progetto sostituendolo temporaneamente con Eric Griffin dei Murderdolls, partecipando ad alcuni tour negli Stati Uniti. Muscat si lament\u00f2 del fatto accusando Downe di aver mentito sulle sue condizioni, e di aver nascosto il vero motivo per cui il chitarrista non avrebbe raggiunto la band, non contattandolo. Questa fu una delle prime liti interne nate tra diversi membri della band. Muscat afferm\u00f2 poi di aver cercato di ricontattare Downe e Steele per ricomporre la band, ma non ricevette mai risposta.\nNel 2006, Taime Downe, con un'altra formazione, o meglio con la formazione dei The Newlydeads pubblicher\u00e0 dopo 14 anni il quarto album sotto il nome di Faster Pussycat, pur rimanendo l'unico membro originario. L'album, intotlato \"The Power and the Glory Hole\" presenta un sound pi\u00f9 moderno e con influenze elettroniche. Downe venne successivamente accusato dai membri originali della band di aver pubblicato l'album a nome dei Faster Pussycat senza permesso. Sempre secondo i vecchi membri, Downe avrebbe dovuto pubblicare l'album sotto il nome della sua band attuale, i \"The Newlydeads\", poich\u00e9 la formazione che registr\u00f2 l'album era effettivamente la formazione dei The Newlydeads.\nDiverbi e nuova Reunion dei Pussycat.\nNel frattempo Muscat ottiene il 100% dei diritti per il nome del gruppo, e riforma i Faster Pussycat senza Taime Downe. Muscat assieme agli altri due membri originali Eric Stacy (basso) e Brett Bradshaw (batteria), venne affiancato dal nuovo singer Kurt Frohlich e dal nuovo chitarrista Todd Kerns. La band partecipa a tour negli Stati Uniti e in Europa. Taime Downe di risposta alla riunione senza la sua presenza, accusa i vecchi membri di non averlo chiamato per la riunione, e afferma che realmente questa nuova formazione \u00e8 solo una band \"tributo\" ai Faster Pussycat. Muscat e compagni affermano il contrario. Per ulteriori dettagli \u00e8 possibile consultare il sito con la discussione tra Brent Muscat e Taime Downe: roxxzone.com.\nAttualmente egli risiede a Las Vegas con la moglie, e porta avanti il progetto Faster Pussycat."}
{"id": "1158072", "revid": "1573940", "url": "https://it.wikipedia.org/wiki?curid=1158072", "title": "Palazzo Dal Borgo", "text": "Palazzo Dal Borgo si trova in via della Scala 6 a Firenze.\nStoria e descrizione.\nLa sua costruzione risale alla prima meta del XVI secolo per la famiglia Dal Borgo ed un significativo ampliamento fu effettuato da Piero di Jacopo dal Borgo tra il 1550 e il 1560. Risale a questo secondo la facciata, che ha l'ingresso da un portale in posizione asimmetrica su un lato, e finestre (sottolineate ai piani superiori da cornici marcapiano) non tutte a distanza uguale. \nSull'ingresso campeggia un busto marmoreo di Ferdinando I de' Medici e anticamente anche tutta la facciata era decorata da graffiti che celebravano il primo Granduca di Toscana, Cosimo I. I graffiti, oggi molto rovinati, rappresentavano il \"Trionfo di David\", che era un'allegoria della vita di Cosimo e furono realizzati tra il 1580 e il 1590 forse da Bernardino Poccetti.\nDal 1964 le porzioni superstiti dei graffiti vennero staccate dalla facciata, collocate all'internoi e sostituite da copie. Al primo piano il ciclo sviluppava probabilmente il tema del confronto tra Re David e Cosimo, come suggerisce l'unico frammento rimasto dove si vede Re Davi nelle fattezze di Cosimo de' Medici che procede a cavallo con accanto una donna che regge una spada e la testa di Golia tenuta per i capelli, davbantia due figure femminili che suonano. La cornice della scena \u00e8 sormontata dalla tipica testa caprina, emblema di Cosimo, con due volute superiore e di fianco due arpie con vasi infuocati sulla testa.\nAl secondo piano i frammenti sono pi\u00f9 consistenti e riguardano quasi tutte le aree tra finestra e finestra: su ogni arco delle monofore si appoggiano due \"ignudi\", uno per lato, seduti immaginariamente sul capitello di una colonna scanalata dipinta e con la schiena rivolta alla finestra.\nAll'interno esistono alcune stanze con affreschi sul soffitto (piuttosto malconci) e un piccolo giardino ricavato nel cortile interno. Oggi \u00e8 sede di un albergo."}
{"id": "1158073", "revid": "2014155", "url": "https://it.wikipedia.org/wiki?curid=1158073", "title": "Selim III", "text": "Prima parte del regno.\nEsordi.\nSelim era uno degli innumerevoli figli di Mustafa III (sul trono dal 1757 al 1774) e quindi nipote del di lui successore e fratello, Abd\u00fcl Hamid I (sul trono dal 1774 al 1789). Quest'ultimo mor\u00ec il 7 aprile 1789, e Selim gli successe al trono.\nLa politica estera.\nL'ormai decrepito impero doveva affrontare la minaccia diretta di due grandi potenze cristiane: l'Impero austriaco e quello Russo. Ereditata dal predecessore la situazione di belligeranza contro la Russia della Guerra russo-turca (1787-1792), il cui svolgimento era stato fino ad allora tutt'altro che favorevole all'Impero ottomano, vi pose fine con la Pace di Ia\u015fi del gennaio 1792. Con questa si riconosceva alla Russia l'annessione del khanato di Crimea del 1793 e la fondazione, nel 1794, della citt\u00e0 fortificata e base navale di Sebastopoli da parte del principe Grigori Potemkin.\nLa Russia ottenne inoltre la fortezza di Otchakov, situata sulla riva destra della foce del Dniepr (circa 90\u00a0km ad ovest di Kherson) ed il litorale del Mar Nero fra il fiume Bug Meridionale e la foce del Dniestr. Subito dopo, molto pi\u00f9 a sud, l'Impero dovette subire, sostanzialmente inattivo, la travolgente conquista napoleonica dell'Egitto, seguita dalla invasione della Siria meridionale.\nLa politica interna.\nLa guerra aveva nuovamente messo in evidenza l'inferiorit\u00e0 del sistema politico e militare dell'Impero ottomano. Questo spinse il sultano Selim III a prendere provvedimenti drastici per migliorare l'amministrazione statale e le forze armate. Selim III approfitt\u00f2 infatti degli anni di pace che seguirono per introdurre alcune riforme al corpo militare dell'impero, dando luogo alla riforma delle forze armate e facendo armare nuove unit\u00e0 strutturate sul modello degli eserciti europei. Il sultano, in contatto con i circoli stranieri di Costantinopoli, era d'altronde conosciuto come un sostenitore della necessit\u00e0 delle riforme: abol\u00ec la amministrazione militare dei feudi, introdusse cambiamenti nella amministrazione fiscale, comp\u00ec, addirittura, alcuni tentativi nell'educazione.\nQuesto cosiddetto Nuovo Ordine condusse ad un maggior carico fiscale. Inoltre le tradizionali unit\u00e0 di giannizzeri si sentirono trascurate. Tutto ci\u00f2 provoc\u00f2 una pesante crisi negli anni 1807 e 1808. Egli continu\u00f2 nella antica tradizione ottomana di arruolare ufficiali e tecnici europei come istruttori, i quali contribuirono alla istituzione del corpo dei \"Nizam-\u0131 Cedid\" che avrebbe, anni pi\u00f9 tardi, costituito il nerbo dell'esercito imperiale. La costituzione di un nuovo corpo era resa necessaria non solo a causa delle costanti minacce militari ma, anche, per poter disporre di uno strumento fedele da utilizzare per controllare l'assai pi\u00f9 numeroso corpo dei giannizzeri, che gi\u00e0 aveva rovesciato pi\u00f9 di un sultano.\nL'esperimento sembrava avere successo, tanto che Selim si spinse ad emettere un decreto che prevedeva una regolare integrazione, anno per anno, di un dato numero di giannizzeri nei ranghi della nuova milizia. Ci\u00f2 caus\u00f2 un \"pronunciamento\" di 10.000 giannizzeri ad Adrianopoli, il che spinse il sultano a pi\u00f9 miti consigli. Con la istituzione poi di ambasciate permanenti presso le capitali europee Londra e Vienna (1794), Parigi (1795) e Berlino (1796) l'Impero ottomano si alline\u00f2 anche formalmente al sistema degli stati europei.\nLa rinnovata alleanza con la Francia.\nLa forzata alleanza con la Russia.\nLa situazione era, infatti, particolarmente delicata, dal momento che la campagna d'Egitto del Bonaparte aveva lasciato Costantinopoli orfana della unica alleanza stabile con una potenza europea. Selim non venne travolto, unicamente poich\u00e9 Austria e Russia erano impegnate nella guerra contro la Francia rivoluzionaria prima e l'Impero napoleonico poi. E, il 2 dicembre 1805, avevano dovuto subire il disastro di Austerlitz, quando Napoleone, in quella che forse fu la sua pi\u00f9 brillante battaglia, sbaragli\u00f2 le forze austro-russe.\nLa guerra franco-russa.\nIl successivo round del conflitto venne nel 1807, nel contesto della guerra della quarta coalizione, che coinvolgeva Gran Bretagna, Prussia, Russia, Sassonia e Svezia. Prima a cadere fu la Prussia, sconfitta a Jena e ad Auerst\u00e4dt, nell'ottobre del 1806. Dopodich\u00e9 Napoleone occup\u00f2 Berlino (il 25 ottobre) ed avanz\u00f2 verso la frontiera russa.\nLa ambasciata del Sebastiani.\nIn preparazione della immensa sfida, Napoleone, aveva inviato presso la cosiddetta Sublime Porta il corso Orazio Sebastiani, giunto sin dal 2 maggio, con l'obiettivo di rompere l'alleanza del Gran Turco con la Russia e la Gran Bretagna. Tenuto conto dei rilevanti interessi russi fra Carpazi e Balcani, la minaccia era assai grave. Primo a reagire fu lo zar Alessandro I, che invi\u00f2 a Costantinopoli un altro corso, il Pozzo di Borgo, latore della richiesta di cacciare il Sebastiani.\nGuerra alla Russia ed all'Inghilterra.\nIl 7 dicembre 1806, dichiar\u00f2 guerra a San Pietroburgo. Al che Londra reag\u00ec, inviando sotto Costantinopoli una grande flotta, giunta nel gennaio 1807, per imporre una revisione degli accordi. Essa, nel successivo febbraio, venne respinta dalle batterie costiere nel corso di una singolare battaglia e fu costretta a ritirarsi.\nLa crisi del 1807-1808.\nUna cocente sconfitta diplomatica.\nLa vittoria si tramut\u00f2, assai presto, in un cocente scacco diplomatico: nel febbraio 1807 Napoleone sconfisse i Russi ad Eylau e poi, definitivamente, a Friedland, il 14 giugno. Tre giorni dopo la Russia chiese una tregua.\nSegu\u00ec la Pace di Tilsit, del 7 luglio 1807: Napoleone impose alla Prussia la cessione di quasi met\u00e0 del suo territorio, annesso al Regno di Vestfalia (governato da Gerolamo Buonaparte) e la creazione del Granducato di Varsavia, destinato ad essere uno dei pi\u00f9 fedeli alleati dell'Imperatore dei Francesi. Inoltre, dovette impegnarsi con Alessandro I a rinunciare all'alleanza con l'Impero Ottomano nel contesto di una inedita mutua assistenza tra Francia e Russia, in chiave antibritannica ed antiturca. S\u00e9bastiani lasci\u00f2 Costantinopoli il 27 aprile 1808, per ricevere la gran croce della Legion d'onore.\nFinale: la rivolta dei giannizzeri.\nGli effetti a Costantinopoli non tardarono a manifestarsi, prevedibilmente nelle forme di una rivolta dei giannizzeri e di una apposita \"fatw\u0101\" emessa dallo \"Sheikh-ul-Islam\" (un'alta autorit\u00e0 religiosa), che consent\u00ec la cattura del sultano e l'insediamento del di lui cugino Mustafa IV.\nSelim, tuttavia, era ancora vivo ed un suo forte sostenitore, Mustafa Bayrakdar, \"pasci\u00e0\" di Ruse, radun\u00f2 un'armata di 40.000 uomini e marci\u00f2 sulla capitale. Come prevedibile, i rivoltosi reagirono con l'esecuzione di Selim. A quel punto solo due erano i superstiti discendenti maschi del ramo legittimo degli Osmanidi: Mustafa IV, appunto, e suo fratello, Mahmud. Il primo commise l'errore di non giustiziare anche il secondo e cos\u00ec, quando giunse Bayrakdar, Mustafa IV venne giustiziato e Mahmud divenne sultano (regnando sino al 1839).\nMusicista e poeta.\nGrande amante della musica, il sultano Selim III fu un compositore ed un musicista di grande talento nell'ambito ottomano. Egli compose quattordici makam (melodie), tre delle quali sono ancora oggi utilizzate nella cultura araba. In totale si conoscono ad oggi sessantaquattro composizioni ad opera di Selim III, molte delle quali sono parte del repertorio regolare della musica classica turca. Oltre alla composizione musicale, Selim III suonava il ney (flauto a canna) ed il tanbur (liuto allungato).\nL'interesse di Selim III per la musica inizi\u00f2 quando ancora era principe ereditario (shahzade) mentre si trovava a studiare sotto K\u0131r\u0131ml\u0131 Ahmet Kamil Efendi e Tanburi \u0130zak Efendi. Come patrono delle arti, Selim III incoraggi\u00f2 i musicisti della sua epoca, tra cui spiccavano Dede Efendi e Baba Hamparsum, facendo rinascere il concetto della musica di corte ottomana. Selim III si dimostr\u00f2 anche interessato alla musica occidentale e nel 1797 invit\u00f2 una compagnia teatrale francese per la sua prima rappresentazione teatrale nell'Impero ottomano.\nSotto il nome d'arte di \"\u0130lhami\u2033, Selim scrisse delle poesie oggi raccolte e che venivano lette pubblicamente a corte grazie alla complicit\u00e0 di \u015eeyh Galip, uno dei pi\u00f9 importanti poeti della letteratura ottomana. Selim III fu membro della confraternita religiosa Mevleviyya e fu affiliato nella loggia di Galata col nome di \u2033Selim Dede\u2033. Egli estese il suo patronato ad Antoine Ignace Melling, il quale venne nominato architetto di corte nel 1795. Melling costru\u00ec un gran numero di palazzi e altre strutture per il sultano e disegn\u00f2 molte stampe della Costantinopoli a lui contemporanea."}
{"id": "1158077", "revid": "6923", "url": "https://it.wikipedia.org/wiki?curid=1158077", "title": "Kings Cross", "text": "Kings Cross (o \"The Cross\" in gergo) \u00e8 una localit\u00e0 di Sydney, Nuovo Galles del Sud, Australia. Si trova approssimativamente nella parte orientale a due chilometri dal distretto finanziario della citt\u00e0 (noto anche come \"The City\"). \u00c8 formato dai quartieri di Potts Point, Elizabeth Bay, Rushcutters e Darlinghurst.\nL'area \u00e8 conosciuta come \"quartiere a luci rosse\" di Sydney. In passato sorgevano cinema e grandi teatri ma, dopo la Seconda guerra mondiale, la zona ha subito l'influenza delle truppe stabilite nella vicina base navale di Garden Island. Attualmente l'area \u00e8 predominata da bar, ristoranti, locali notturni, strip club e librerie per adulti.\nStoria.\nIl quartiere di Kings Kross non ha una storia precisa ma \u00e8 stata realizzata una serie (Underbelly) che parla di cosa sia successo l\u00ec tra il 1970 e il 1999. La serie descrive i vari avvenimenti e le persone che hanno avuto un ruolo rilevante a King Kross, in particolare della corruzione nel dipartimento di polizia.\nPopolazione.\n\u00c8 l'area maggiormente popolata dell'Australia, con circa ventimila abitanti per 1.4km\u00b2."}
{"id": "1158078", "revid": "767487", "url": "https://it.wikipedia.org/wiki?curid=1158078", "title": "West Coast Live", "text": "West coast live \u00e8 un album realizzato dal ProjeKct Four, progetto parallelo dei King Crimson, nel 1999.\nQuesto album fa parte del cofanetto \"The ProjeKcts\", che documenta l'attivit\u00e0 \"live\" dei 4 progetto parallelo dei King Crimson."}
{"id": "1158079", "revid": "33888", "url": "https://it.wikipedia.org/wiki?curid=1158079", "title": "Edizioni Il Polifilo", "text": "Edizioni Il Polifilo \u00e8 una casa editrice italiana fondata nel 1959 dallo scrittore Alberto Vigevani (1918-1999).\nLe origini.\nVigevani, dopo aver preso parte alla fondazione di \"Corrente\" insieme con Sereni, De Grada, Treccani e altri, nel 1941 apre la libreria antiquaria Il Polifilo, alla quale chiamer\u00e0 a collaborare il fratello Enrico, che oggi la dirige.\nDal 1968 nella direzione della casa editrice gli \u00e8 stato a fianco il figlio Paolo, che dal 1999 ne ha preso la guida e continua a pubblicare libri che si distinguono per l'elevatissima qualit\u00e0 dei contenuti e della tipografia.\nCaratteristiche.\nFu scelto il nome del Polifilo, lo stesso della libreria antiquaria, che deriva dal libro \"Hypnerotomachia Poliphili\" (Polifilo appunto) edito nel 1499 da Aldo Manuzio.\nIl Polifilo si \u00e8 avvalso, come curatori delle collane di studiosi come Dionisotti, Benevolo, Zaninelli, De Seta, De Robertis, Portoghesi, Casamassima, Magagnato; le prefazioni sono d\u00ec Praz, di Piovene, di Montale, solo per citare alcuni dei collaboratori. Le Edizioni Il Polifilo hanno ottenuto due Premi per la cultura della Presidenza del Consiglio dei ministri e nel 1989, in occasione dei trent'anni dalla fondazione, la Biblioteca Trivulziana ha organizzato un'esposizione di tutta la produzione della casa editrice."}
{"id": "1158088", "revid": "155613", "url": "https://it.wikipedia.org/wiki?curid=1158088", "title": "Stabilimento termale Acque della Salute", "text": "Lo stabilimento termale Acque della Salute, noto anche come Terme del Corallo, si trova a Livorno, tra via Orosi e piazza Dante, nei pressi della Stazione ferroviaria. \u00c8 ci\u00f2 che resta di un grande complesso termale, ridotto ormai in pessime condizioni di conservazione dopo decenni di abbandono.\nNei pressi delle Acque della Salute sorge l'ex Hotel Corallo, un tempo annesso alle stesse terme.\nStoria.\nMontecatini a mare.\nLo stabilimento Acque della Salute fu costruito, a partire dal 1903, su progetto dell'ingegnere Angiolo Badaloni, autore anche del grande Mercato delle vettovaglie di Livorno. L'area prescelta era quella posta al termine del rettilineo del viale degli Acquedotti (successivamente noto come viale Carducci), in una fascia ancora non urbanizzata a est della citt\u00e0.\nQui, presso l'antico podere del Pigna, nel 1854, era stata scoperta una polla d'acqua salata che, successivamente analizzata dai professori Giuseppe Orosi e Raffaele Garinei, fu ritenuta idonea alla cura delle malattie dell'apparato digerente.\nNel 1856 alcuni cittadini si adoperarono affinch\u00e9 la sorgente fosse chiusa all'interno di un tempietto ottagonale per favorirne lo sfruttamento commerciale. Un'iscrizione ricordava l'evento: \"Scorrente per tramite occulto quest'acqua sorgiva bagn\u00f2 per secoli inutilmente sotterra limo vile infecondo curiosit\u00e0 industre commise oggi alla scienza rilevarne i principii e l'uso benefico onde meritamente si noma acqua della salute ed ecco sopra la terra deserta non invano augurato all'utile pubblico un sorriso dell'arte\".\nIl successo fu tanto che nei primi anni del Novecento la polla fu rilevata dalla societ\u00e0 Acque della Salute, che decise di costruirvi intorno uno stabilimento vero e proprio.\nLe terme furono completate rapidamente e inaugurate nel luglio del 1904; nello stesso anno fu aperta una linea tranviaria che dallo stabilimento conduceva fino al centro cittadino.\nIn breve le Acque della Salute divennero uno dei principali centri di attrazione di Livorno, che all'epoca era ancora una delle capitali italiane del turismo balneare.\nPer quelle che raggiunsero persino l'appellativo di \"Montecatini a mare\", fu innalzato anche un lussuoso albergo, l'Hotel Corallo, dotato gi\u00e0 all'epoca di ascensori elettrici.\nL'attivit\u00e0 delle Acque della Salute prosegu\u00ec fino alla seconda guerra mondiale; nel dopoguerra i padiglioni dello stabilimento furono trasformati in un locale da ballo, mentre fu potenziata l'attivit\u00e0 di imbottigliamento.\nIl declino.\nNel 1968 un incendio danneggi\u00f2 porzione della copertura del padiglione centrale; l'intero complesso, a causa del disinteresse della propriet\u00e0, and\u00f2 cos\u00ec incontro ad un progressivo decadimento. L'apertura, nel 1982, di un cavalcavia sulla vicina linea ferroviaria, proprio davanti alla grande esedra dello stabilimento, arrec\u00f2 un notevole danno all'immagine della struttura.\nNella seconda met\u00e0 degli anni novanta furono comunque avanzate alcune ipotesi di recupero, basate su un accordo tra Azienda Servizi Ambientali (ASA) e Coca-Cola, proprietaria dell'area dopo aver rilevato la STIB (Societ\u00e0 Tirrenica Imbottigliamento Bevande), a cui appartenevano le terme sin dagli anni sessanta.\nL'operazione si concretizz\u00f2 nel versamento di una caparra di 385 milioni di Lire e la costituzione di una societ\u00e0, controllata da ASA, avente lo scopo di avviare il progetto di recupero (la Nuova Corallo Srl); tale progetto prevedeva comunque la costruzione di alcuni nuovi edifici nell'area prossima allo stabilimento.\nTuttavia, il piano non si concretizz\u00f2, complice anche il riassetto societario e la privatizzazione di ASA SpA.\nNel 2005 le Acque della Salute furono acquistate dalla societ\u00e0 Fondiaria Apparizione. In un breve arco di tempo fu presentato un piano di trasformazione parziale dell'area, con la costruzione di circa 120 appartamenti in luogo dei fabbricati destinati all'imbottigliamento, posti sul retro del complesso. L'accordo pubblico-privato prevedeva la cessione del parco e degli edifici monumentali al Comune di Livorno, oltre ad un contributo a beneficio dell'ente pubblico di circa 300.000 Euro per la messa in sicurezza e ripristino del parco.\nTuttavia, nella primavera del 2007 la magistratura avvi\u00f2 un'indagine sull'area dell'ex Corallo, contestando alla propriet\u00e0 i reati di danneggiamento di immobili appartenenti al patrimonio artistico nazionale.\nNell'agosto le terme furono poste sotto sequestro, ma l'azione giudiziaria si concluse alcuni anni dopo con l'assoluzione in primo grado e in appello dei rappresentanti della societ\u00e0 Fondiaria Apparizione.\nNell'ottobre 2009 le terme furono acquisite nel patrimonio comunale.\nNel corso del 2010, malgrado l'opposizione di alcuni esponenti del mondo culturale cittadino, furono avviati i lavori per la costruzione di alcuni edifici residenziali sul retro dell'ex complesso termale, mentre nella prima met\u00e0 del 2011 cominciarono le prime operazioni per la pulizia del parco e la messa in sicurezza della zona verde.\nIl parco, situato in una sottile fascia tra i ruderi delle terme e la nuova urbanizzazione, fu riportato all'aspetto d'inizio Novecento; l'inaugurazione, alla presenza delle autorit\u00e0, si tenne il 2 giugno 2013.\nMalgrado l'apertura del parco, gli edifici dello stabilimento continuarono a giacere in condizioni di fatiscenza e furono oggetto di numerosi atti vandalici.\nUn parziale intervento di messa in sicurezza, relativo alla copertura del padiglione della distribuzione delle acque (il cosiddetto padiglione della Mescita), ebbe inizio nell'aprile 2014. Tuttavia, alcuni giorni dopo l'avvio dell'intervento, un incendio devast\u00f2 porzione della copertura del padiglione speculare.\nAncora nel 2014, le terme del Corallo ottennero oltre 30.000 segnalazioni nell'ambito del settimo censimento \"I luoghi del cuore\", promosso dal Fondo Ambiente Italiano, classificandosi al settimo posto in Italia; tuttavia, la possibilit\u00e0 di accedere ad eventuali finanziamenti per arginare il degrado della struttura venne preclusa a causa dalla mancata presentazione, entro il giugno 2015, di un progetto di ripristino da parte dell'amministrazione competente.\nGrazie al contributo di alcune associazioni cittadine e di numerosi volontari, nella primavera del 2016 si registra un intervento di pulizia della zona verde a ridosso delle strutture monumentali.\nNel settembre 2019, a distanza di oltre 5 anni dall'incendio che l'aveva gravemente danneggiata, sono cominciati i lavori di rifacimento della copertura del padiglione degli ambulatori medici.\nNel dicembre 2020 il complesso \u00e8 stato visitato dal direttore delle Gallerie degli Uffizi, Eike Schmidt, per valutare la proposta di fare dell'ex stabilimento uno dei presidi del progetto \"Uffizi Diffusi\".\nDescrizione.\nIl progetto di Badaloni si articola in tre edifici funzionalmente distinti, collegati tra loro da eleganti colonnati e disposti attorno ad un giardino aperto verso la strada: i padiglioni sono impreziositi da una elegante decorazione liberty e, dal punto di vista della tecnica costruttiva, dall'impiego di molti elementi in calcestruzzo armato secondo la tecnica Hennebique.\nL'edificio a sinistra del corpo centrale accoglieva i laboratori medici e gli uffici della direzione; il padiglione destro, simile al precedente e caratterizzato da un'abside, era invece destinato alla distribuzione delle acque, alle quali venne dato il nome di \"Sovrana\", \"Corallo\", \"C\u00f2rsia\", \"Preziosa\" e \"Vittoria\", cos\u00ec da distinguerne le propriet\u00e0 terapeutiche. Entrambi i padiglioni presentano maioliche, realizzate dall'artista Ernesto Bellandi, inserite a lato delle arcate che definiscono gli ingressi ai due edifici.\nIl corpo centrale, ornato da un grande portico ad arcate a tutto sesto, ospitava, al piano seminterrato, i bagni per il trattamento termale, mentre, al piano superiore si trovava un grande salone delle feste, affiancato da alcune sale minori riservate ad attivit\u00e0 ricreative e ad un ristorante.\nNel parco sorge un edificio sormontato da un loggiato ed un tempo destinato ad ospitare alcuni negozi; fu progettato dall'ingegner Adriano Unis, collaboratore di Badaloni.\nArchitettura.\nLe Acque della Salute rappresentano una delle pi\u00f9 significative architetture di Livorno, come dimostrano i numerosi studi realizzati in proposito.\nL'opera risente notevolmente delle influenze liberty d'inizio Novecento, soprattutto in alcuni dettagli, primi tra tutti gli infissi lignei, intagliati secondo motivi squisitamente floreali. Tuttavia, l'apparato decorativo ed ornamentale \u00e8 applicato ad un impianto ancora legato alla tradizione: ci\u00f2 \u00e8 evidente nella facciata del corpo principale, schermata da arcate a tutto sesto e sulla quale sono solo applicati fregi e altri elementi derivati da un ricco repertorio naturalistico.\nAncora classicheggiante \u00e8 l'Hotel Corallo, il monolitico edificio inaugurato nel 1907 a lato dello stabilimento: anche in questo caso gli aspetti pi\u00f9 vicini all'Art Nouveau sono da ricercare nelle finiture che adornano le numerose aperture dei prospetti."}
{"id": "1158090", "revid": "54253", "url": "https://it.wikipedia.org/wiki?curid=1158090", "title": "Refluopetrolio", "text": ""}
{"id": "1158091", "revid": "599013", "url": "https://it.wikipedia.org/wiki?curid=1158091", "title": "Angiolo Gabrielli", "text": "Professionista negli anni 1920, si distinse concludendo il Giro d'Italia 1924 al terzo posto (primo degli isolati) e vincendo la Coppa San Giorgio nel 1925. Si ritir\u00f2 dalle competizioni nel 1926."}
{"id": "1158092", "revid": "287204", "url": "https://it.wikipedia.org/wiki?curid=1158092", "title": "Angelo Gabrielli", "text": ""}
{"id": "1158094", "revid": "287204", "url": "https://it.wikipedia.org/wiki?curid=1158094", "title": "Allstate Arena", "text": "La Allstate Arena (precedentemente chiamata Rosemont Horizon) \u00e8 un palazzetto dello sport di Rosemont, nella periferia di Chicago.\nVi giocano i Chicago Rush (Arena Football League), i Chicago Wolves (American Hockey League) e la squadra di pallacanestro del DePaul Blue Demons (NCAA). Pu\u00f2 ospitare 17500 spettatori per il basket e 16143 per hockey su ghiaccio e football americano.\nHa ospitato anche vari eventi di wrestling, come Wrestlemania 22, WWE Money in the Bank 2011 e varie edizioni di WWE Payback.\n\u00c8 stata inaugurata il 2 luglio 1980: era costata 19 milioni di dollari. Appartenente al comune di Rosemont, da esso trasse il nome. Nel 1999 l'Allstate Insurance Company ne compr\u00f2 i diritti di denominazione per 20 milioni di dollari."}
{"id": "1158097", "revid": "838137", "url": "https://it.wikipedia.org/wiki?curid=1158097", "title": "Balmamion", "text": ""}
{"id": "1158098", "revid": "287204", "url": "https://it.wikipedia.org/wiki?curid=1158098", "title": "Chinatown (Sydney)", "text": "La Chinatown di Sydney (in cinese tradizionale \u96ea\u68a8\u83ef\u57e0 semplificato \u6089\u5c3c\u5510\u4eba\u8857) \u00e8 un'area urbana localizzata appena a sud del centro finanziario della citt\u00e0 di Sydney, Nuovo Galles del Sud, (Australia). Localizzata nel quartiere di Haymarket, tra la stazione Centrale e Darling Harbour, \u00e8 una delle Local Government Area della citt\u00e0 di Sydney e la pi\u00f9 grande \"Chinatown\" dell'Australia."}
{"id": "1158101", "revid": "785863", "url": "https://it.wikipedia.org/wiki?curid=1158101", "title": "Ansem il Saggio", "text": ""}
{"id": "1158104", "revid": "1318658", "url": "https://it.wikipedia.org/wiki?curid=1158104", "title": "AF Marina", "text": "La AF Marina \u00e8 una nave traghetto ro-ro passeggeri di propriet\u00e0 dell'Adria Ferries. Fino al novembre 2012 era in servizio per Tirrenia con il nome di Toscana e operava principalmente sulle tratte tra la Sardegna, Sicilia e Campania. L'unita navale \u00e8 stata costruita tra il 1993 e il 1994 dai Cantieri navali Visentini come traghetto merci, ma venne adeguata per il trasporto passeggeri solo nel 1996. Il traghetto \u00e8 in grado di trasportare 1.670 metri lineari di carico merci, 600 passeggeri e 300 autovetture alla velocit\u00e0 di 18,5 nodi.\nServizio.\nVarato nel gennaio 1994 come traghetto merci e battezzato \"Toscana\", entr\u00f2 in servizio il 21 giugno dello stesso anno per operare sulle rotte per la Sardegna. Nel 1996, in seguito alla trasformazione in traghetto Ro-Pax, venne collocato sulla linea Olbia-Civitavecchia. Avendo una capacit\u00e0 passeggeri esigua per la tratta percorsa, la \"Toscana\" venne spostata sulla Livorno-Cagliari a partire dal 15 ottobre 1998. A partire dalla stagione estiva del 1999, la nave venne collocata su diverse rotte come Genova-Cagliari, Napoli-Cagliari e Cagliari-Palermo.\nLa nave venne saltuariamente usata in sostituzione di altre navi della flotta sulle rotte Genova-Porto Torres, Civitavecchia-Olbia e Livorno-Cagliari. Con l'ingresso nella flotta delle classi \"Bithia\" e \"Nuraghes\", il \"Toscana\" venne spostato a partire dal 2005 sulle rotte tra Sardegna, Sicilia e Campania, in particolare sulle Cagliari-Palermo, Cagliari-Trapani e Napoli-Cagliari. Con Adria Ferries la nave \u00e8 destinata a fare servizio tra Trieste, Ancona e Durazzo in Albania. \nDal gennaio 2021 \u00e8 noleggiata alla Grandi Navi Veloci.\nIncidenti.\nIl 19 gennaio 2001 alle 3.40, la \"Toscana\" si scontr\u00f2 nel porto di Livorno contro un peschereccio. Quest'ultimo riport\u00f2 gravi danni a poppa, dove si apr\u00ec una falla sopra la linea di galleggiamento e fortunatamente l'imbarcazione non affond\u00f2. Infatti il peschereccio riusc\u00ec a raggiungere il molo, dove i pescatori poterono mettersi in salvo. La \"Toscana\" riport\u00f2 solo qualche ammaccatura.\nLa notte del 23 novembre 2005, la Toscana proveniente da Trapani e diretta a Cagliari si imbatt\u00e9 in una tempesta con mare forza 9. A causa dei forti movimenti, le catene che ancoravano due autoarticolati sul \"ponte Coperta\" si ruppero. I due mezzi scivolarono verso il lato destro dell'imbarcazione, sfondarono le ringhiere e finirono in mare. Altri tre mezzi pesanti si ribaltarono e scivolarono verso prua. Sullo stesso ponte erano presenti anche due autocisterne di liquidi infiammabili. Lo spostamento dei carichi fece inclinare la nave verso prua di circa cinque gradi, obbligando il comando della nave a ridurre la velocit\u00e0. La \"Toscana\" giunse nel porto di Cagliari alle 15.15 del pomeriggio successivo, dove vennero fatti sbarcare i mezzi contenuti nella stiva (tutti indenni). Per quanto riguarda il carico merci, lo sbarco \u00e8 stato possibile solo una volta completata la stima dei danni da parte del Registro Italiano Navale. Lo sbarco dei semirimorchi fu un'operazione molto delicata, perch\u00e9 un errato spostamento dei carichi avrebbe potuto inclinare ulteriormente la nave. Stando alla compagnia che perse i due autoarticolati, i danni ammontarono a e l'inconveniente fu dovuto alle pinne stabilizzatrici fuori uso della \"Toscana\".\nInfine, a causa della presenza di un solo motore, la \"Toscana\" rimase numerose volte bloccata in porto in seguito ad alcune avarie all'apparato propulsivo. Questo determin\u00f2 ogni volta ingenti ritardi sulla tabella di marcia e disguidi per i passeggeri.\nCaratteristiche.\nIl traghetto \"Toscana\" fu inizialmente utilizzato come mercantile e fu adibita solo nel 1996 al trasporto passeggeri, ottenendo l'aggiunta di un ponte. \u00c8 largo 22 metri, lungo 166 e ha una stazza lorda di 14.169 GT. Dopo la trasformazione in traghetto di tipo Ro-Pax, la Toscana pot\u00e9 trasportare 600 passeggeri, 300 autovetture e 1.670 metri lineari di carico merci. Nell'estate 2006 il traghetto benefici\u00f2 di una trasformazione della struttura interna, esattamente come altre navi della compagnia negli anni precedenti. Vennero ammodernate e ampliate le cabine, vennero rivisitati gli arredi e le finiture interne delle zone comuni, mentre i servizi alberghieri vennero livellati alle ultime unit\u00e0 entrate in servizio (classe Bithia e classe Nuraghes). Venne anche cambiata la livrea esterna, dalla colorazione arancione tipica delle unit\u00e0 mercantili della flotta, alla classica colorazione bianca e blu della Tirrenia.\nL'unit\u00e0 \u00e8 strutturata su sette piccoli ponti collocati verso poppa:\nCiascun ponte \u00e8 collegato da scale e ascensori.\nSul \"Ponte Coperta\", a partire da centro nave fino alla prua, \u00e8 disponibile un ampio spazio aperto dove vengono posteggiati semirimorchi e autovetture. Tale configurazione \u00e8 tipica delle navi mercantili. Le operazioni di imbarco e sbarco avvengono attraverso il portellone di poppa.\nPropulsione.\nLa \"AF Marina\" \u00e8 una nave piuttosto vulnerabile essendo dotata di un solo motore Diesel, che in caso di avaria rende il traghetto non pi\u00f9 operativo. Questa unit\u00e0 \u00e8 un Sulzer ZAV40S 16 cilindri capace di erogare 11.520\u00a0kW di potenza. Grazie a questo motore la nave pu\u00f2 raggiungere la velocit\u00e0 di crociera di 18,5 nodi."}
{"id": "1158105", "revid": "1156286", "url": "https://it.wikipedia.org/wiki?curid=1158105", "title": "Castello di Sant'Alessio Siculo", "text": "Il castello di Sant'Alessio Siculo sorge sul promontorio roccioso noto come \"capo Sant'Alessio\", all'interno del comune di Sant'Alessio Siculo, nella citt\u00e0 metropolitana di Messina.\nStoria.\nIl \"capo\" \u00e8 l'unico promontorio a sorgere lungo la fascia costiera ionica tra Messina e Taormina. Per questa ragione ha rivestito, e riveste tuttora, un ruolo importante dal punto di vista strategico; tutti gli eserciti storicamente presenti in Sicilia hanno contribuito, in fasi successive, all'edificazione del castello sulla sua sommit\u00e0.\nIl castello si compone di due torrioni, uno a pianta rettangolare e uno a pianta circolare, e di un muro di cinta. I due torrioni sorgono su due picchi situati all'estremit\u00e0 del promontorio, a strapiombo sul mare. Il torrione circolare sul picco lato monte, il torrione a base rettangolare sul picco lato mare.\nIl promontorio, gi\u00e0 noto in epoca greco-siceliota come \"Arghennon Akron\" (Argenteo Capo), fino all'unificazione dell'Isola sotto l' \"Arcontato di Sicilia\" di Dionisio I, nel V secolo a.C., fungeva da confine territoriale tra la Chora della polis di Messana e quella di Naxos. Venne poi chiamato \"Promontorium\" dai romani, che vi edificarono per primi una fortificazione. Durante la battaglia tra Ottaviano e Sesto Pompeo (36 a.C.), il castello avrebbe ospitato lo stesso Sesto Pompeo, il figlio di Gneo Pompeo Magno, che si era dato alla pirateria, in quegli anni, nei pressi delle coste siciliane, ostacolando i rifornimenti romani.\nLa costruzione del castello vero e proprio avvenne in epoca Bizantina e venne ribattezzato col nome di un Santo della tradizione greco-ortodossa. Il maniero fungeva da difesa contro le scorrerie degli Arabi nell'ambito delle guerre condotte da Bisanzio contro costoro. Con la nascita dell'Emirato di Sicilia, il promontorio fu noto come \"Ad Dargah\" (La Scala).\nCon la nascita del Regno di Sicilia, nel XII secolo, furono realizzate significative modifiche strutturali che portarono la fortificazione ad assumere la forma odierna. Nell'atto di donazione con il quale Ruggero II di Sicilia, nel 1117, concesse le terre di Forza d'Agr\u00f2 al monastero basiliano annesso alla Chiesa dei Santi Pietro e Paolo d'Agr\u00f2, compare l'iscrizione \"Scala Sancti Alexi\" in riferimento al promontorio. Durante il medioevo Forza d'Agr\u00f2 fu centro di non secondaria importanza, e il territorio della odierna (e allora pressoch\u00e9 inesistente) Sant'Alessio vi apparteneva.\nLa fortezza ospit\u00f2 Carlo V d'Asburgo (1500-1558) reduce dalla presa di Tunisi del 1535. Nel 1608 il castello venne acquistato, con la relativa baronia, da don Francesco Romeo da Randazzo. In seguito pass\u00f2 alla famiglia Patern\u00f2-Castello. Nel 1676, durante la Rivolta antispagnola di Messina, divenne il deposito di viveri della citt\u00e0 di Messina.\nAgli inizi dell'Ottocento gli Inglesi, nelle operazioni di difesa del Regno di Sicilia dagli attacchi dei Francesi provenienti dalla Calabria, ristrutturarono la fortezza costruendo la cinta muraria esterna. \nNel 1900 il castello fu acquistato da Giovanni Impellizzeri.\nDall'area antistante il castello si dipartono due gallerie sotterranee che scorrono sotto di esso e terminano in due aperture sulle pareti rocciosa, una lato Messina, una lato Taormina. Qui, nel corso della seconda guerra mondiale, le truppe di tedesche posizionarono due batterie di artiglieria.\nAttualmente gli edifici che compongono la fortificazione sono chiusi al pubblico, e in parte diroccati."}
{"id": "1158107", "revid": "729019", "url": "https://it.wikipedia.org/wiki?curid=1158107", "title": "Strada statale 130 Iglesiente", "text": "La strada statale 130 Iglesiente (SS 130), gi\u00e0 in parte \"nuova strada ANAS 372 Variante di Musei (NSA 372)\", \u00e8 un'importante strada statale italiana. Collega il capoluogo sardo con Iglesias. Il suo tracciato \u00e8 quasi interamente a due corsie per senso di marcia, con le carreggiate separate da spartitraffico.\n\u00c8 classificata strada extraurbana secondaria.\nInizia appunto a Cagliari, dal nord della citt\u00e0, e scorre per i primi chilometri in direzione nord, passando a fianco all'aeroporto di Cagliari-Elmas (che la strada collega a Cagliari e al resto dell'isola); prosegue quindi deviando verso ovest e scorre a fianco dei seguenti centri, che sono raggiungibili tramite uscite: Assemini, Decimomannu, Villaspeciosa, Siliqua e Domusnovas.\nTermina di essere una strada a doppia corsia poco prima dell'abitato di Iglesias, che \u00e8 raggiungibile tramite una via secondaria. L'ultimo tratto, su strada normale, termina immettendosi sulla strada statale 126 Sud Occidentale Sarda, a sud della stessa Iglesias.\nStrada statale 130 dir Iglesiente.\nLa strada statale 130 dir Iglesiente (SS 130 dir), \u00e8 una strada statale italiana. La sua funzione \u00e8 quella di realizzare un collegamento tra la strada statale 130 Iglesiente (Decimomannu) e la strada statale 131 Carlo Felice (Monastir).\nHa origine appunto a Decimomannu e si snoda verso nord attraversando solamente San Sperate; termina infine a Monastir, immettendosi sulla Carlo Felice."}
{"id": "1158108", "revid": "152416", "url": "https://it.wikipedia.org/wiki?curid=1158108", "title": "David Samuel Cohen", "text": ""}
{"id": "1158109", "revid": "585241", "url": "https://it.wikipedia.org/wiki?curid=1158109", "title": "Marzenego", "text": "Il Marzenego (l'antico \"Marcenum\" o \"Flumen de Mestre\") \u00e8 un fiume del Veneto che scorre tra le province di Treviso, di Padova e di Venezia.\nGeografia fisica.\n\u00c8 il prosieguo della roggia Musonello che, dopo il ponte di via Roma a Resana, assume il nome di Marzenego e aumenta la propria portata grazie alle acque di risorgiva che nascono nei dintorni. Il Musonello, a sua volta, \u00e8 un canale di origine artificiale, scavato verso il Quattrocento per favorire l'attivit\u00e0 molitoria. Il suo attuale corso \u00e8 stato per\u00f2 definito all'inizio del XX secolo: nasce in localit\u00e0 Casonetto di Asolo, prelevando una parte delle acque del Muson, e scende verso Castelfranco Veneto contribuendo ad alimentare i fossati che circondano le mura. Verso la fine del secolo scorso, la chiusura dei mulini ha portato a disattivare la roggia che \u00e8 rimasta asciutta fino al 2007, quando \u00e8 stata ripristinata a fini ambientali e paesaggistici.\nSecondo alcuni il Musonello \u00e8 solo un affluente del Marzenego, il quale \u00e8 piuttosto il prosieguo del Coriolo Fratta, che si origina da risorgive situate poco pi\u00f9 a monte.\nLungo il suo percorso bagna i comuni di Loreggia, Piombino Dese, Trebaseleghe, Massanzago, Noale, Salzano e Martellago. \nIl fiume entra quindi nel territorio di Venezia, attraversando Trivignano, dove vi confluisce il \"Rio Storto\", e Mestre, dove riceve le acque del Rio Cimetto, biforcandosi a circondare la citt\u00e0 antica, con due bracci detti \"ramo Beccherie\" (o \"di San Lorenzo\", a nord) e il \"ramo Campana\" (o \"delle Muneghe\", a sud, in gran parte tombinato). Entrambi si riuniscono poco dopo confluendo nel canale artificiale Osellino che ne convoglia le acque nella laguna all'altezza di Tessera.\nStoria.\nIn antico, l'ultimo tratto era noto anche come \"flumen de Mestre\" o semplicemente \"Mestre\" e sfociava tra numerose anse in localit\u00e0 Cavergnago (l'attuale Cavernaghi), alcuni chilometri pi\u00f9 ad ovest dell'attuale foce. Qui si trovava pure un fiorente porto che garantiva il traffico di merci da e per Venezia. Nel 1502 la Serenissima, da sempre attenta al governo delle acque confluenti nella laguna, realizz\u00f2 un canale artificiale (la \"Fossanuova\", oggi Osellino) al fine di allontanarne le acque da Venezia, di aumentarne l'irreggimentazione e di migliorare la salubrit\u00e0 della zona. Nella stessa epoca istitu\u00ec il \"Consorzio Idraulico Dese\" per la manutenzione della gronda dei fiumi Marzenego, Dese e Zero. A seguito di ci\u00f2, in sostituzione del porto di Cavergnago, fu scavato l'attuale Canal Salso per collegare Venezia a Mestre.\nSi ipotizza che, ancora pi\u00f9 anticamente, il Marzenego occupasse il letto dell'attuale canale di Cannaregio sfociando nell'ultimo tratto nel fiume Brenta (corrispondente al Canal Grande).\nAd oggi le acque del Marzenego ricadono nell'area di competenza dei consorzi di bonifica \"Piave\" e \"Acque Risorgive\". \u00c8 dotato di un canale scolmatore che capta le acque a monte di Mestre in localit\u00e0 Cipressina e le scarica presso Tessera nel canale Osellino; in questo modo la citt\u00e0 \u00e8 al riparo da eventuali piene."}
{"id": "1158110", "revid": "152416", "url": "https://it.wikipedia.org/wiki?curid=1158110", "title": "Bat Groening", "text": ""}
{"id": "1158114", "revid": "167555", "url": "https://it.wikipedia.org/wiki?curid=1158114", "title": "Dodo e Cocco", "text": ""}
{"id": "1158122", "revid": "167951", "url": "https://it.wikipedia.org/wiki?curid=1158122", "title": "Gianni Santuccio", "text": "Biografia.\nDebutt\u00f2 ai microfoni dell'EIAR (tra le sue prime prove, \"\u00c8 passato qualcuno\" di Enrico Bassano, per la regia di Nino Meloni, 1941).\nNel 1942 si diplom\u00f2 all'Accademia nazionale d'arte drammatica ed esord\u00ec sulle scene con Donadio.\nLavor\u00f2 con Ruggeri, Cimara e la Ferrati, poi al Piccolo Teatro di Milano, misurandosi su testi di Pirandello, Shakespeare, \u010cechov, Goethe, Ibsen, Betti, Alfieri e Sartre.\nDecisivo, dal punto di vista sia professionale sia privato, l'incontro con Lilla Brignone con cui form\u00f2 compagnia, prima con Memo Benassi, e poi con Salvo Randone e Lina Volonghi.\nIndimenticabili le interpretazioni del biennio 1948-49, in cui, sotto la regia di Giorgio Strehler, Santuccio si ciment\u00f2 nei grandi testi di Shakespeare (\"Riccardo II\", \"La tempesta\", \"Romeo e Giulietta\", \"La bisbetica domata\") e in alcuni capolavori della letteratura russa, come \"Il gabbiano\" di Anton \u010cechov e l'adattamento teatrale di \"Delitto e castigo\" di F\u00ebdor Dostoevskij. La carriera teatrale di Santuccio continu\u00f2, sempre coronata da successo, fino agli anni ottanta (nel 1970 vinse anche il premio Riccione per la regia, con \"Danza di morte\", di August Strindberg).\nAttore dalla recitazione classica, dotato di una voce inconfondibile, ma capace anche di interpretazioni segnate da un'inquieta ricerca psicologica, fu negli stessi anni uno dei protagonisti del teatro radiofonico, con \"Macbeth\" di Shakespeare (1951, regia di Enzo Ferrieri), \"La tragica storia della vita e della morte del dottor Faust\" di Marlowe (1951, regia di Claudio Fino), \"Casa di bambola\" di Ibsen (1953, regia di Enzo Convalli), \"L'allodola\" di Anouilh (1954, regia di Mario Ferrero), \"I fratelli Karamazov\" di Dostoevskij (1954, regia di Andr\u00e9 Barsacq), \"L'ebrea di Toledo\" di Grillparzer (1956, regia di Umberto Benedetto), \"Il Tartuffo\" (1956, regia dello stesso Santuccio), \"Carmosina\" di De Musset (1957, regia di Alessandro Brissoni) e \"Poltava\" di Pu\u0161kin (1959, regia di Giacomo Colli).\nVarie le sue partecipazioni anche negli anni sessanta, da \"L'aiuola bruciata\" di Betti (1960, regia di Pietro Masserano Taricco), a \"Brodo di pollo con orzo\" di Arnold Wesker (1963, regia di Virginio Puecher), a \"Il Passatore\" di Massimo Dursi (1964, regia di Virginio Puecher), a \"La signora delle camelie\" di Dumas (1968, regia di Guglielmo Morandi).\nNegli anni settanta, oltre a proseguire con le interpretazioni di prosa radiofonica (\"Paesaggio\" di Pinter, 1970, regia di Mario Sequi; \"Cesare e Cleopatra\" di Shaw, 1971, regia di Gian Paolo Serino; \"Il turno\" di Pirandello, 1972, regia di Morandi), recit\u00f2 nelle memorabili \"Interviste impossibili\" (1974), interpretando Ponzio Pilato e Copernico, diretto da Luigi Santucci, Denis Diderot e Attilio Regolo, diretto da Umberto Eco, e Gabriele D'Annunzio, per la regia di Alberto Arbasino.\nTra le sue ultime interpretazioni per la radio, si ricorda \"Una donna, un impero: Maria Teresa d'Austria\" di Di Salle e Claudio Gregorelli (1980, regia di Dama).\nCon il rinnovo dell'ex Teatrino di Via Sacco, a Varese, tale struttura gli \u00e8 stata dedicata dal 2 marzo 2008, giornata della sua inaugurazione, con il nome di \"Teatro Santuccio\"."}
{"id": "1158142", "revid": "38120", "url": "https://it.wikipedia.org/wiki?curid=1158142", "title": "Merak Hagen", "text": ""}
{"id": "1158147", "revid": "767487", "url": "https://it.wikipedia.org/wiki?curid=1158147", "title": "Sydenham Edwards", "text": "Biografia.\nSydenham Edwards nasce a Brynbuga (Galles) nel 1768. Figlio di Lloyd Pittell Edwards, maestro di scuola, e di Mary Reese, fin da piccolo dimostra il proprio talento nel disegno. La sua straordinaria abilit\u00e0 di illustratore lo porta a conoscere William Curtis, editore e fondatore della celebre rivista Curtis's Botanical Magazine. Edwards si trasferisce a Londra diventando il principale disegnatore del periodico, producendo pi\u00f9 di 1700 illustrazioni colorate ad acquarello fra 1787 e 1815."}
{"id": "1158150", "revid": "110424883", "url": "https://it.wikipedia.org/wiki?curid=1158150", "title": "Bruno Cagli", "text": "Biografia.\nSi laure\u00f2 all'Universit\u00e0 di Roma in storia della musica sotto la guida del musicologo Luigi Ronga. Successivamente si specializz\u00f2 nello studio dell'opera - in particolare quella italiana e francese dei secoli XVIII e XIX - sulla quale pubblic\u00f2 numerosi saggi.\nCome critico musicale scrisse per diversi quotidiani e periodici sia in Italia che all'estero; fu inoltre autore e sceneggiatore per il teatro, per programmi culturali radio-televisivi e per il cinema (il film \"Rossini! Rossini!\" di Mario Monicelli, 1991, con Suso Cecchi D'Amico e Nicola Badalucco), nonch\u00e9 autore di libretti d'opera per diversi compositori. Come docente ordinario insegn\u00f2 storia della musica nei conservatori di Pesaro e di Roma, e nelle Universit\u00e0 di Urbino e di Napoli. Ricopr\u00ec diversi incarichi direzionali in numerose istituzioni musicali e festival. Era accademico effettivo di Santa Cecilia e membro dell'Arcadia, dell'Istituto di studi romani, dell'Accademia Filarmonica Romana, dell'Accademia Raffaello di Urbino.\nNel 2010 il Consiglio Comunale di Cagli gli confer\u00ec, a consenso unanime, la cittadinanza onoraria."}
{"id": "1158154", "revid": "1543377", "url": "https://it.wikipedia.org/wiki?curid=1158154", "title": "Euarchontoglires", "text": "Gli Euarchontoglires (detti anche Supraprimates) sono un superordine di mammiferi, definito sulla base di analisi di sequenza genetica e su dati di presenza/assenza di retrotrasposoni.\nFilogenesi.\nGli Euarchontoglires si ipotizza comparirono circa 85 - 95 milioni di anni fa, durante il Cretaceo. Questa ipotesi \u00e8 suffragata da evidenze fossili e molecolari. Sulla base di tali evidenze il superordine Euarchontoglires comprende il clade Glires, di cui fanno parte Rodentia e Lagomorpha, e il clade Euarchonta, che raggruppa Scandentia, Primates e Dermoptera, secondo il seguente albero filogenetico:"}
{"id": "1158164", "revid": "1543377", "url": "https://it.wikipedia.org/wiki?curid=1158164", "title": "Mario Bortolotto", "text": "Biografia.\nLaureatosi prima in medicina e poi in lettere, comp\u00ec gli studi musicali presso il Conservatorio di Venezia. Musicista, musicologo e critico musicale, il suo interesse si concentr\u00f2 soprattutto sulla musica moderna, dal \"Lied\" romantico all'Ottocento russo e francese, all\u2019Opera, passando per Wagner e Strauss, fino alla Nuova Musica. Nel carnet dei suoi capolavori preferiti contava \"Maestri cantori\" di Wagner, lo Strauss di \"Arianna a Nasso\" e \"Capriccio\", \"Lulu\" di Berg e poi il Mozart di \"Nozze di Figaro\", nonch\u00e9 tutto il Rossini buffo. Trai suoi libri maggiori vanno ricordati \"Introduzione al Lied romantico\" e il saggio \"Fase seconda. Studi sulla nuova Musica\" (1968) che lo segnal\u00f2 tra i maggiori interpreti delle avanguardie musicali. Collabor\u00f2 con diverse riviste e periodici (tra cui \"L'Europeo\", \"Amadeus\", \"Il Foglio\") e tradusse scritti di Theodor Adorno e Karlheinz Stockhausen. \u00c8 stato accademico effettivo di Santa Cecilia, mentre dal 1966 al 1972 diresse la rivista \"Lo spettatore musicale\". "}
{"id": "1158180", "revid": "767487", "url": "https://it.wikipedia.org/wiki?curid=1158180", "title": "Roy Sesana", "text": "Viene considerato il leader politico dei boscimani dei gruppi Gana, Gwi e Bakgalagadi, e guida l'organizzazione First People of the Kalahari (FPK, \"primo popolo del Kalahari\"), che si oppone all'allontanamento forzato dei boscimani dalla loro terra natia.\nBiografia.\nSesana nacque a Molapo (una localit\u00e0 all'interno della Riserva faunistica del Kalahari centrale ( in inglese \"Central Kalahari Game Reserve\", CKGR) a met\u00e0 del XX secolo (lui stesso non conosce con esattezza il proprio anno di nascita). Per qualche anno lavor\u00f2 come impiegato in Sudafrica, per poi tornare nel Kalahari e intraprendere la professione di guaritore. Nel 1991 ha fondato l'FPK insieme a John Hardbattle, allo scopo di difendere lo stile di vita tradizionale dei boscimani, basato su caccia e raccolta, e il loro diritto alla terra. In particolare, l'FPK aveva lo scopo di opporsi alle crescenti pressioni del governo del Botswana affinch\u00e9 i boscimani lasciassero la CKGR. Le motivazioni ufficiali di queste pressioni riguardavano la necessit\u00e0 di proteggere l'ambiente del Kalahari e l'impossibilit\u00e0 di fornire ai boscimani del Kalahari i servizi e le infrastrutture minime destinate ai cittadini del Botswana. Tuttavia, l'FPK accus\u00f2 il governo di voler sfrattare i boscimani per poter procedere allo sfruttamento delle miniere di diamanti presenti nelle loro terre.\nNel 1997 e nel 2002 le pressioni si intensificarono; gli ufficiali governativi chiusero i pozzi dei villaggi e minacciarono di dar fuoco alle capanne. La maggior parte dei boscimani Gana, Gwi e Bakgalagadi furono costretti a trasferirsi in campi d'accoglienza organizzati dalle autorit\u00e0. Sesana e altri del suo gruppo furono trasferiti nella localit\u00e0 di New Xade. Questa azione, denunciata come lesiva dei diritti umani da parte dell'FPK e di molte ONG operanti in loco, attir\u00f2 sul governo del Botswana numerose proteste a livello internazionale. L'FPK inizi\u00f2 una dura battaglia legale per annullare la decisione del governo e consentire ai boscimani di tornare alle proprie terre. Tra le altre cose, l'FPK raccolse le testimonianze dei boscimani che erano stati picchiati o minacciati, assistendoli legalmente. Nel 2004, il fratello di Sesana mor\u00ec in seguito a percosse da parte di ufficiali governativi.\nNel settembre 2005, Sesana fu arrestato per \"sommossa\" e per aver tentato di entrare con la forza nella riserva naturale del Central Kalahari. Pochi giorni dopo, ricevette Sesana il Right Livelihood Award, un premio attribuito in Svezia a coloro che \"operano per attuare soluzioni pratiche ed esemplari per i pi\u00f9 urgenti problemi del mondo di oggi\".\nNel 2006, la Corte Suprema del Botswana si pronunci\u00f2 a favore delle istanze dell'FPK, dichiarando che il trasferimento forzato dei boscimani a New Xade era stato un'operazione illegale e incostituzionale. Nonostante questa vittoria formale, Sesana ha proseguito la propria battaglia sostenendo che il governo sta tuttora ostacolando il rientro dei San nelle loro terre d'origine. Nel contesto di questa opera di lotta politica, Sesana \u00e8 stato accolto in visita da diversi governi africani e occidentali: il 23 maggio 2007 \u00e8 stato ascoltato dal Senato italiano."}
{"id": "1158186", "revid": "84184", "url": "https://it.wikipedia.org/wiki?curid=1158186", "title": "Pierre Poujade", "text": "Diede il suo nome al poujadismo, movimento in difesa dei commercianti e degli artigiani che additava quella che definiva l'inefficienza del parlamentarismo cos\u00ec com'era attuato nella Francia della Quarta Repubblica. Il poujadismo pu\u00f2 definirsi come un movimento qualunquista, populista e antiparlamentare esprimente una ribellione settoriale contro il fisco. \nBiografia.\nPierre Poujade era il pi\u00f9 piccolo di sette figli che dovette interrompere i suoi studi al collegio Sant'Eugenio di Aurillac in seguito alla morte di suo padre, architetto. Dopo aver provato a fare i lavori pi\u00f9 diversi come apprendista tipografo, istruttore d'educazione fisica, scaricatore o incatramatore, fu attivista di destra per qualche tempo nel Partito Popolare Francese (PPF) di Jacques Doriot prima di diventare durante la seconda guerra mondiale un membro temporaneo di un movimento di giovani simpatizzanti alla repubblica di Vichy: \"Gli Amici della Francia\"; con l'occupazione della zona libera da parte dei tedeschi alla fine del 1942, decise di unirsi, attraversando la Spagna, alla Resistenza d'oltremare. Arruolato nell'aviazione ad Algeri incontr\u00f2 qui la sua futura moglie Yvette Seva che sposer\u00e0 nel luglio del 1944 e con la quale avr\u00e0 cinque figli. Dopo la Liberazione divenne rappresentante di libri di contenuto religioso e in seguito si sistemer\u00e0 come libraio e cartolaio nella sua citt\u00e0 natale di Saint-C\u00e9r\u00e9 (da qui il soprannome il \"cartolaio di Saint-C\u00e9r\u00e9\" ) di cui divenne membro del consiglio comunale.\nPierre Poujade ascese improvvisamente alla notoriet\u00e0 nel 1953 quando si mise a capo di un gruppo di commercianti che si opponevano con la forza a un controllo fiscale in Saint-C\u00e9r\u00e9, piccola localit\u00e0 del centro della Francia. I controllori rinunciarono al loro compito e alcuni commercianti dei dipartimenti vicini vennero a chiedere consiglio al \"cartolaio di Saint-C\u00e9r\u00e9\" divenuto nel frattempo consigliere municipale. Questa rivolta fiscale segn\u00f2 l'inizio del movimento poujadista. Eccellente oratore tribunizio dalla voce tonante, Pierre Poujade parla a tutte le professioni che si sentono minacciate da un mondo che sta cambiando. Egli le vuole difendere. Nel nome dei \"piccoli\" cittadini egli denuncia con veemenza lo \"Stato vampiro\" e i suoi \"forchettoni\" (i grandi funzionari che \"mangiano\"), le \"eminenze\" e i \"senza patria\" che occupano la \"casa Francia\". Il suo movimento \u00e8 fortemente antiparlamentare. Sostenuto agli inizi dai comunisti che sperano di inglobare il movimento, egli sar\u00e0 in seguito soprannominato \"Poujadolf\" per discreditarlo come nazista, riferendosi alle sue manifestazioni politiche che arrivarono a contare la partecipazione di quasi 200.000 persone il 24 gennaio 1955 a Parigi, ma che vuole soprattutto alludere ai suoi atteggiamenti xenofobi e antisemiti: i suoi ripetuti attacchi contro l'ebreo Pierre Mend\u00e8s France, \u00abche non ha di francese che la parola aggiunta al suo nome\u00bb, non danno adito a dubbi. \nIl suo movimento sindacale, l'Unione della difesa dei commercianti e artigiani (UDCA) , conobbe un grande successo verso la fine della Quarta Repubblica, cos\u00ec anche nella sua versione elettorale: l'Unione e Fraternit\u00e0 Francese (UFF) che gli permise di conquistare 52 deputati (2,4 milioni di voti con l'11,6% dei suffragi) per l'Assemblea nazionale nel 1956 con una legge elettorale che assegnava 70 deputati al Movimento repubblicano popolare (MRP) con quasi 230.000 voti in meno. Fra questi c'era Jean-Marie Le Pen che stava per diventare il personaggio pi\u00f9 in vista dell'estrema destra in Francia ma con il quale Poujade manifest\u00f2 subito un disaccordo, rifiutando ogni affinit\u00e0 dell'UFF con lui.\nL'avvento della Quinta Repubblica segn\u00f2 la fase discendente di Pierre Poujade.\nEgli sar\u00e0 candidato in due tornate alle elezioni europee: nel 1979 per la lista di Pierre Malaud, poi nel 1984 per la lista socio-professionale presentata da G\u00e9rard Nicoud, ma senza riuscire ad essere eletto. Continuer\u00e0 a presiedere l'UDCA sino al 1983, anno in cui si ritirer\u00e0 dalla vita politica per studiare e promuovere la coltivazione dei topinambur con l'idea di estrarvi dei biocarburanti al fine di promuovere l'indipendenza energetica della Francia e procurare delle nuove risorse all'agricoltura e a tutto il mondo contadino.\nFu nominato da Fran\u00e7ois Mitterrand membro del Consiglio economico e sociale dal 1984 al 1999, della Commissione nazionale consultiva per i carburanti alternativi dal 1984 e vice presidente della Confederazione dei sindacati produttori di piante a contenuto alcolico (CAIPER). Fu incaricato d'una missione in Romania dopo la rivoluzione del 1989. Fu l'animatore di un'associazione mirante alla promozione della Romania attraverso delle tourn\u00e9e in Francia del Liceo Romeno che presentava degli spettacoli folcloristici.\nBench\u00e9 classificato persino alla destra dell'estrema destra dello schieramento politico, egli sostenne ogni volta per le elezioni presidenziali il candidato vincitore Charles de Gaulle, Georges Pompidou, Val\u00e9ry Giscard d'Estaing, Fran\u00e7ois Mitterrand per due volte e Jacques Chirac, con l'eccezione di quella del 2002 nella quale scelse di appoggiare la candidatura di Jean-Pierre Chev\u00e8nement.\nCitazioni di Pierre Poujade.\nParlando di Jean-Marie Le Pen, durante un dibattito televisivo, nella met\u00e0 degli anni ottanta, Pierre Poujade dichiar\u00f2: \u00abSe volete veramente fargli del male, non parlate di lui\u00bb\nIn una intervista su RTL, nel maggio 1978, quando Pierre Poujade si presenta come capolista alle elezioni europee: \u00abStiamo per votare per le elezioni del Parlamento europeo. Le competenze del parlamento europeo sono enormemente importanti per la Francia in generale, e per il ceto medio in particolare. Non bisogna aspettarsi che i partiti tradizionali difendano i nostri interessi. Non abbiamo niente da attenderci da questi. \u00c8 questa la ragione per la quale ho dichiarato per chi mi schieravo: io prendo la guida di una lista che vuole difendere il ceto medio. Ho la forza per farlo, non sono vecchio. Ho un aspetto invecchiato, ma questo invecchiamento m'ha dato una certa esperienza\u00bb. \nCitazioni su Pierre Poujade.\nL'unica reazione del mondo politico all'annuncio della morte di Pierre Poujade fu quella del leader del Fronte Nazionale Jean-Marie Le Pen, che dichiarava in un comunicato: \u00abCon lui scompare una figura emblematica della lotta delle classi medie contro la burocrazia e il fiscalismo, e pi\u00f9 in generale contro la decadenza francese rappresentata dalla Quarta Repubblica\u00bb. In un'intervista su RTL il leader del FN ha preso le sue distanze dal fondatore dell'UDCA: \u00abIl poujadismo e il lepenismo non hanno niente in comune. Io sono un leader politico, Pierre Poujade era un capo sindacale. Egli ha condotto una lotta politica approfittando di un'opportunit\u00e0 fortunata. Per convinzione egli non era un politico.\u00bb "}
{"id": "1158193", "revid": "15756", "url": "https://it.wikipedia.org/wiki?curid=1158193", "title": "Primera Divisi\u00f3n 1940-1941 (Spagna)", "text": "La Primera Divisi\u00f3n 1940-1941 \u00e8 stata la 10\u00aa edizione della massima serie del campionato spagnolo di calcio, disputata tra il 29 settembre 1940 e il 2 marzo 1941 e concluso con la vittoria dell', al suo secondo titolo consecutivo.\nCapocannoniere del torneo \u00e8 stato Pruden S\u00e1nchez (Atl\u00e9tico Aviaci\u00f3n) con 33 reti.\nStagione.\nNovit\u00e0.\nL' fu ammesso in Primera Divisi\u00f3n dopo che l'anno precedente era stato escluso per indisponibilit\u00e0 del campo (bombardato durante la guerra civile spagnola). Inoltre dalla Segunda Divisi\u00f3n venne promosso il .\nFormula.\nIn vista del futuro allargamento a 14 squadre (in vigore dalla stagione successiva), furono abolite le retrocessioni dirette. Vennero istituiti al loro posto degli spareggi interdivisionali che le ultime due squadre classificate dovettero sostenere contro la terza e la quarta squadra classificata nel gruppo promozione della Segunda Divisi\u00f3n (le prime due classificate invece ottenevano la promozione diretta).\nClassifica finale.\nLegenda:\nRegolamento:"}
{"id": "1158194", "revid": "729019", "url": "https://it.wikipedia.org/wiki?curid=1158194", "title": "Mario Marchesani", "text": "Biografia.\nNacque a Porto San Giorgio, in provincia di Fermo, l'8 marzo 1908, e incominci\u00f2 la sua carriera militare il 15 ottobre 1927, arruolandosi nel Regio Esercito come Allievo ufficiale volontario per frequentare la Regia Accademia di Artiglieria e Genio di Torino. Nel 1935 entr\u00f2 in servizio di volo come osservatore d'aeroplano presso il 67\u00ba Gruppo Osservazione Aerea per poi venire aggregato all'8\u00ba Reggimento artiglieria terrestre \"Pasubio\", mobilitato dal 12 febbraio 1941. Trasferito al 108\u00ba Reggimento artiglieria motorizzata della 5\u00aa Divisione fanteria \"Cosseria\", con il grado di maggiore \u00e8 inviato con l'ARMIR sul fronte del medio Don. Dopo aspri combattimenti in seguito allo sfondamento del fronte, \u00e8 decorato sul campo con la medaglia di bronzo al valor militare.\nDopo la lunga ritirata delle divisioni italiane riesce a rientrare in Italia il 3 maggio 1943. In seguito agli eventi dell'armistizio dell'8 settembre, Mario Marchesani si sottrae alla cattura da parte dei tedeschi e si ricongiunge ad un comando italiano, presentandosi al Ministero della Guerra il 20 giugno 1944. Viene congedato definitivamente il 9 marzo 1982 col grado di generale di brigata."}
{"id": "1158197", "revid": "287204", "url": "https://it.wikipedia.org/wiki?curid=1158197", "title": "Primera Divisi\u00f3n 1941-1942 (Spagna)", "text": "La Primera Divisi\u00f3n 1941-1942 \u00e8 stata la 11\u00aa edizione della massima serie del campionato spagnolo di calcio, disputata tra il 28 settembre 1941 e il 5 aprile 1942 e concluso con la vittoria del , al suo primo titolo.\nCapocannoniere del torneo \u00e8 stato Mundo (Valencia) con 27 reti.\nStagione.\nNovit\u00e0.\nLe squadre che persero il titolo di \"Real\" a causa dell'avvento della Seconda Repubblica Spagnola riacquisirono il titolo. In particolare il torn\u00f2 a chiamarsi \"Real Madrid\", l' torn\u00f2 alla denominazione \"Real Oviedo\" e il a \"Real Sociadad\".\nFormula.\nCon l'aumento delle squadre partecipanti a 14 vennero ridefiniti i criteri per la retrocessione in Segunda Divisi\u00f3n: retrocessione diretta per le ultime due classificate, mentre la terzultima e la quartultima si qualificano ad uno spareggio interdivisionale contro la terza e la quarta squadra classificata nel girone finale della Segunda Divisi\u00f3n 1941-1942. Le squadre vincenti guadagnano il diritto di giocare nella prossima stagione di Primera Divisi\u00f3n.\nClassifica finale.\nLegenda:\nRegolamento:"}
{"id": "1158200", "revid": "287204", "url": "https://it.wikipedia.org/wiki?curid=1158200", "title": "Primera Divisi\u00f3n 1942-1943 (Spagna)", "text": "La Primera Divisi\u00f3n 1942-1943 \u00e8 stata la 12\u00aa edizione della massima serie del campionato spagnolo di calcio, disputata tra il 27 settembre 1942 e il 4 aprile 1943 e concluso con la vittoria dell', al suo quinto titolo.\nCapocannoniere del torneo \u00e8 stato Mariano Mart\u00edn () con 32 reti.\nClassifica finale.\nLegenda:\nRegolamento:"}
{"id": "1158202", "revid": "287204", "url": "https://it.wikipedia.org/wiki?curid=1158202", "title": "Primera Divisi\u00f3n 1943-1944 (Spagna)", "text": "La Primera Divisi\u00f3n 1943-1944 \u00e8 stata la 13\u00aa edizione della massima serie del campionato spagnolo di calcio, disputata tra il 26 settembre 1943 e il 9 aprile 1944 e concluso con la vittoria del , al suo secondo titolo.\nCapocannoniere del torneo \u00e8 stato Mundo (Valencia) con 27 reti.\nClassifica finale.\nLegenda:\nRegolamento:"}
{"id": "1158204", "revid": "161374", "url": "https://it.wikipedia.org/wiki?curid=1158204", "title": "Buholz", "text": ""}
{"id": "1158206", "revid": "287204", "url": "https://it.wikipedia.org/wiki?curid=1158206", "title": "Primera Divisi\u00f3n 1944-1945 (Spagna)", "text": "La Primera Divisi\u00f3n 1944-1945 \u00e8 stata la 14\u00aa edizione della massima serie del campionato spagnolo di calcio, disputata tra il 24 settembre 1944 e il 20 maggio 1945 e concluso con la vittoria del , al suo secondo titolo.\nCapocannoniere del torneo \u00e8 stato Telmo Zarraonaind\u00eda () con 19 reti.\nClassifica finale.\nLegenda:\nRegolamento:"}
{"id": "1158208", "revid": "4711", "url": "https://it.wikipedia.org/wiki?curid=1158208", "title": "Sporting Gij\u00f3n", "text": ""}
{"id": "1158210", "revid": "767487", "url": "https://it.wikipedia.org/wiki?curid=1158210", "title": "Louis Leon Thurstone", "text": "\u00c8 diventato famoso nel mondo poich\u00e9 per primo misur\u00f2 gli atteggiamenti, avviando un intero filone di studi psicologici.\nVerso la fine degli anni venti Thurstone, insieme a Chave condusse un'indagine sugli atteggiamenti verso la chiesa di studenti dell'universit\u00e0 di Chicago. I risultati furono che gli studenti di teologia erano pi\u00f9 favorevoli alla chiesa, al contrario quelli di scienze politiche erano contrari, e questi atteggiamenti non cambiavano avanzando nel corso degli studi. Per la prima volta venne usato un sistema preciso per conoscere e misurare gli atteggiamenti. Thurstone e Chave pubblicarono la monografia \"La misura dell'atteggiamento\" nel 1929. La tecnica usata per studiare e misurare gli atteggiamenti \u00e8 tuttora nota come \"Metodo di Thurstone\" o \"Metodo degli intervalli soggettivamente uguali\"."}
{"id": "1158214", "revid": "87499", "url": "https://it.wikipedia.org/wiki?curid=1158214", "title": "L. L. Thurstone", "text": ""}
{"id": "1158216", "revid": "3", "url": "https://it.wikipedia.org/wiki?curid=1158216", "title": "45-5F-E1-04-22-CA-29-C4-93-3F-95-05-2B-79-2A-B2", "text": ""}
{"id": "1158220", "revid": "33689", "url": "https://it.wikipedia.org/wiki?curid=1158220", "title": "Baseball Stars Professional", "text": "Baseball Stars Professional \u00e8 un videogioco sportivo di baseball pubblicato da SNK nel 1990 per sistema Neo Geo arcade. Fa parte dei 4 giochi presenti al lancio dell'hardware. Nel 1991 usc\u00ec anche per la corrispondente console domestica e nel 1995 per Neo Geo CD.\n\u00c8 il seguito di \"Baseball Stars\" (1989) per NES e fu a sua volta seguito da \"Baseball Stars 2\" (1992) per Neo Geo e \"Baseball Stars\" (1998) per Neo Geo Pocket Color. Un altro gioco simile della SNK per Neo Geo fu \"Super Baseball 2020\" (1991), a tema fantascientifico.\n\"Baseball Stars Professional\" per Neo Geo ricevette di solito giudizi piuttosto buoni dalla critica dei suoi tempi, soprattutto per quanto riguarda la realizzazione grafica e sonora.\nEmulazioni dell'originale sono state pubblicate dalla Hamster Corporation o dalla SNK Playmore per varie piattaforme pi\u00f9 recenti.\nModalit\u00e0 di gioco.\nSi possono giocare singole partite a due giocatori in competizione, oppure affrontare un torneo in giocatore singolo. C'\u00e8 una scelta di squadre fittizie, con giocatori di diverse caratteristiche e con varianti estetiche, come l'aspetto dell'allenatore e della mascotte. Si sceglie inoltre se giocare in stadio coperto o scoperto.\nDurante il lancio la visuale \u00e8 sempre fissa da dietro il battitore. Dopo una battuta riuscita la visuale sul campo diventa dall'alto e isometrica, a scorrimento multidirezionale.\nCome nel baseball reale le fasi di gioco sono due, quella offensiva e quella difensiva.\nNella fase offensiva con i rispettivi tasti si colpisce la palla con la mazza, si fa avanzare un giocatore di una base e si fa bunt.\nNella fase difensiva il giocatore cerca di intercettare la palla tramite un elemento della squadra e passa la palla in casa base. \u00c8 possibile chiamare time-out per visualizzare le statistiche dei giocatori e fare cambi.\nIl gioco \u00e8 ampiamente dotato di sintesi vocale del commentatore sportivo in inglese.\nSono presenti alcuni tocchi umoristici, come i battitori eliminati che spezzano la mazza per la rabbia.\nColonna sonora.\nI temi musicali si devono a Toshikazu Tanaka."}
{"id": "1158224", "revid": "125960645", "url": "https://it.wikipedia.org/wiki?curid=1158224", "title": "Autumn Reeser", "text": "Biografia.\nCarriera.\nIl personaggio interpretato da Autumn in \"The O.C.\", Taylor Townsend, compare per la prima volta nel secondo episodio della terza stagione e diventa uno dei protagonisti nella quarta e ultima stagione. Successivamente ha preso parte ad un pilota per la CW, intitolato \"The World According to Barnes\", in cui riveste il ruolo di \"un legale e sorella di un agente dell'FBI, pragmatica ragazza del protagonista\".\nOltre al ruolo di spicco in \"The O.C.\", Autumn \u00e8 gi\u00e0 comparsa in alcune serie tv statunitensi, fra cui la quinta stagione di \"Undressed\", in molti programmi televisivi e nei film \"La ragazza della porta accanto\" e \"Americanese\". Inoltre nel 2009 interpreta il comandante Lissette Hanley nel videogioco \"\".\nVita personale.\nFiglia di Kim Handel e Tom Reeser, produttore esecutivo del canale televisivo statunitense KOCT, Reeser ha recitato in alcuni musical teatrali nella sua citt\u00e0 dai sei ai diciassette anni, quando si \u00e8 diplomata e trasferita a Los Angeles per studiare all'UCLA.\nIl 9 maggio 2009 ha sposato l'attore e scrittore Jesse Warren sotto una quercia bicentenaria, come da lei desiderato, in California.\nIl 5 maggio 2011 \u00e8 nato il loro primo figlio, Finn Il 26 novembre 2013 la coppia ha avuto un secondo figlio, per poi divorziare nel novembre 2014.\nDoppiatrici italiane.\nNelle versioni in lingua italiana dei suoi lavori, Autumn Reeser \u00e8 stata doppiata da:"}
{"id": "1158230", "revid": "1522738", "url": "https://it.wikipedia.org/wiki?curid=1158230", "title": "Terapia cognitiva", "text": "La terapia cognitiva \u00e8 un tipo di psicoterapia fondata sui principi ed i processi della psicologia cognitiva e, limitatamente, del neocomportamentismo clinico.\nAnche se in linea teorica possono esistere forme di terapia \"esclusivamente cognitiva\", nella pratica si opera molto spesso una congiunzione funzionale tra gli approcci cognitivi e quelli comportamentali. Si parla quindi normalmente di CBT (\"Cognitive-Behavioural Therapy\"), o, in italiano, di TCC (\"Terapia Cognitivo-Comportamentale\").\nAl momento attuale \u00e8 una delle forme pi\u00f9 note e diffuse di psicoterapia, applicata estensivamente per il trattamento di molti tipi di disturbi psicologici e psichiatrici (in particolare nella gestione dei disturbi d'ansia e dell'umore, e come trattamento di supporto o complementare nei disturbi della personalit\u00e0, nelle psicosi ed in altre forme sindromiche). I suoi tassi di efficacia, a livello di riduzione sintomatologica in diverse forme psicopatologiche, sono valutati come buoni, e a volte sono usati come parametro funzionale di riferimento per altri tipi di psicoterapie.\nApprocci teorici.\nAlcuni dei principali approcci sono quelli della REBT (\"Rational-Emotive Behavioural Therapy\"), di Albert Ellis; gli approcci cognitivisti classici, di Aaron T.Beck; gli approcci del \"secondo cognitivismo\", o neocognitivismo clinico di impronta costruttivista, derivati dal lavoro pionieristico di George Kelly (che pure personalmente non si definiva \"cognitivista\").\nMentre gli approcci classici (Ellis, Beck) sono fortemente influenzati dai rigidi approcci del cognitivismo HIP (Human Information Processing), imperante nella psicologia sperimentale degli Stati Uniti nel corso degli anni settanta, all'interno degli approcci cognitivo-costruttivisti sono maggiormente focalizzati i contributi della seconda cibernetica di Heinz von Foerster, Humberto Maturana e Francisco Varela; della teoria sistemica; della teoria dell'attaccamento di John Bowlby; degli approcci costruttivisti della Personal Construct Psychology.\nNon vi \u00e8 solo una differenza teorica, ma, secondo molti, anche un vero \"salto epistemologico\" tra \"primo\" e \"secondo cognitivismo\" clinico; il primo \u00e8 considerato pi\u00f9 \"sintattico\" e razionalista, il secondo pi\u00f9 \"semantico\" ed aperto alla complessit\u00e0 ed ai \"significati soggettivi\" dell'esperienza vissuta.\nI critici della psicoterapia cognitiva (soprattutto del \"primo cognitivismo\", \"razionalista\") ne sottolineano la dimensione quasi esclusivamente funzionale e centrata sui sintomi, e l'orientamento a forme di valutazione e trattamento abbastanza meccanici e superficiali.\nInoltre, in molti approcci classici, vi \u00e8 una forte enfatizzazione della dimensione individuale e cognitiva (\"razionale\"), a scapito degli aspetti relazionali e di \"significato affettivo\" che spesso accompagnano le situazioni di disagio psicologico. \nTali critiche sono state parzialmente superate dagli approcci basati sul \"secondo cognitivismo\" (cognitivismo post-razionalista), progressivamente sempre pi\u00f9 diffusi anche in Italia col nome di \"approcci cognitivo-costruttivisti\" o \"post-razionalisti\".\nTeoria del funzionamento della personalit\u00e0.\nLa teoria cognitiva parte dall'assunto che il modo in cui le persone interpretano le loro esperienze ha un impatto significativo sui loro sentimenti, quindi sul loro comportamento. Per esempio, se un individuo giudica una situazione pericolosa, egli prover\u00e0 ansia e cercher\u00e0 di fuggire o evitare la situazione; ugualmente, se una persona pensa che i suoi problemi siano senza speranza, questa persona diventer\u00e0 depressa.\nI pensieri che producono sofferenza psicologica sono chiamati dalla psicoterapia cognitiva \"pensieri automatici\" ovvero un pensiero che avviene al di fuori della consapevolezza, e quindi non pu\u00f2 essere controllato dal soggetto.\nTecniche di terapia.\nIl trattamento, in particolare nel primo cognitivismo, include una combinazione di interventi verbali e di tecniche di modificazione del comportamento, che aiutano il paziente a identificare le proprie cognizioni disfunzionali. Il paziente viene quindi aiutato a rielaborare queste cognizioni, e i conseguenti \"schemi maladattivi\" che sono alla base di alcuni dei suoi processi psicopatologici o disfunzionali.\nTipi di errori o \"bias cognitivi\".\nLa psicoterapia cognitiva ipotizza che alla base di molte disfunzioni psicopatologiche vi possano essere alcuni \"errori\" cognitivi. Ad esempio, tra gli altri:"}
{"id": "1158232", "revid": "767487", "url": "https://it.wikipedia.org/wiki?curid=1158232", "title": "Filippo da Messina", "text": "Opere.\nSi conserva un sonetto di quest'autore:"}
{"id": "1158244", "revid": "6923", "url": "https://it.wikipedia.org/wiki?curid=1158244", "title": "Lorenzo Carnesecchi", "text": "Biografia.\nFiglio di Zanobi di Simone. Il padre Giuseppe Maria Mecatti lo definisce \"il gran soldato\" nella sua \"Storia cronologica della citt\u00e0 di Firenze\".\nLo storico Benedetto Varchi ne parla come di un eroe nella difesa dei territori della Repubblica di Firenze nella sua \"Storia fiorentina\".\nInfatti degne di nota sono le sue gesta nella Romagna fiorentina, dove era stato inviato come commissario, nei tempi che precedettero la caduta della Repubblica fiorentina. Il Varchi lo descrive come un secondo Francesco Ferrucci.\nMise una taglia sulla testa del Papa \u00ab egli ebbe ardimento, non so se per beffe o per da dovero, di porre la taglia per bando pubblico a papa Clemente a chi lo facesse prigione o ammazzasse, cosa che io sappia o creda, non udita mai pi\u00f9 \u00bb.\nEra un personaggio singolarissimo amante delle feste e delle donne, facondo raccontatore di storie e quindi ben accolto nelle compagnie(Busini); nell'azione fu deciso e astuto e dette prova di grande abilit\u00e0 strategica. Fu un personaggio pragmatico in grado di battersi fino a che vide un barlume di possibilit\u00e0 di successo nelle sue imprese. Quando (egli che era disposto a mettere in gioco tutte le sue sostanze) constat\u00f2 che i mercanti fiorentini, invece di dare aiuto alla Repubblica si preoccupavano di non rendere maggiormente nemico ai loro traffici il pontefice di Roma, oramai privo di ogni risorsa per continuare la lotta prima di essere sconfitto sul terreno seppe trattare quella che oggi verrebbe definita una \"pace separata\". E seppe con tanta abilit\u00e0 condurre la trattativa di tregua che oltre a provvedere ad una pace vantaggiosa alla Repubblica gli riusc\u00ec di sfuggire alla vendetta dei suoi nemici.\nQuando la Repubblica cadde egli parti per l'esilio e rompendo il confino assegnatogli divenne ribelle. Il duca d'Urbino che lo teneva in grande considerazione lo accolse presso la sua corte.\nLo storico Busini, che non lo amava molto pur prendendo atto delle sue capacit\u00e0 militari e del suo eroismo, fu molto critico con lui, specialmente per la frase \"Chi non \u00e8 nel forno \u00e8 sulla pala\" che Carnesecchi us\u00f2 per indicare la situazione fiorentina poco prima della resa e che a parere di altri studiosi testimonia invece una lucida visione degli avvenimenti e l'impossibilit\u00e0 di porre rimedio a una situazione deteriorata dalla mancanza di oggettive risorse.\nAssai considerato tra i fuoriusciti fu tra il gruppo ristretto incaricato dai repubblicani di chiedere a Carlo V il rispetto degli accordi sottoscritti.\nIn \"Marietta de' Ricci, ovvero Firenze al tempo dell'assedio\", racconto storico di Agostino Ademollo, si legge:\nI fuoriusciti fiorentini invocavano dall'imperatore il rispetto dei patti sottoscritti nelle condizioni stipulate tra le parti al momento della resa di Firenze. Ma fu tutto invano.\nDurante queste trattative Lorenzo mori improvvisamente; non fece cos\u00ec a tempo a vedere la morte del duca Alessandro n\u00e9 a partecipare all'infelice tentativo di Filippo Strozzi\nDiscendenza.\nI Carnesecchi, precedentemente detti Duranti, erano una famiglia fiorentina di una certa importanza economica e politica. Fin dal 1297 dettero alla Repubblica personaggi degni di ricordo. Ebbero il primo Gonfaloniere di Giustizia nel 1358. Agli inizi del 400 si ricordano Paolo e Bernardo due ricchi mercanti che avevano commerci in tutta Europa. Si ricordano anche diversi seguaci di Gerolamo Savonarola: Gio. di Simone Carnesecchi, Zanobi di Francesco Carnesecchi e principalmente Giovanni di Lionardo Carnesecchi.\nDario Zuliani ha scoperto nell'Archivio di Stato di Firenze, dopo oltre 500 anni dalla condanna a morte di Savonarola, i documenti di altri due processi contro suoi sostenitori (tra cui Giovanni di Lionardo Carnesecchi) di cui si ignorava completamente l'esistenza.\nDa ricordarsi \u00e8 pure di Pier Antonio Carnesecchi commissario in Maremma ai tempi della riconquista di Pisa.\nE anche di Manzo Carnesecchi che fu ostile al duca Alessandro de Medici, del capitano Battista morto in Francia combattendo contro gli ugonotti, esule dopo aver combattuto per la liberta' di Siena contro Cosimo I, del senatore Bartolomeo e di suo figlio Zanobi della banca Carnesecchi-Strozzi una delle pi\u00f9 importanti d'Europa nel XVI secolo\nIl personaggio pi\u00f9 noto di questa famiglia \u00e8 comunque Pietro Carnesecchi, giustiziato come eretico il 1\u00ba ottobre 1567.\nDice di loro il padre Giuseppe Maria Mecatti: \nRicostruzione storica.\nSi pu\u00f2 ricostruire la vicenda di Lorenzo Carnesecchi tramite stralci di libri - sia antichi sia moderni - riguardanti l'epoca in cui questo personaggio visse.\nDalle \"Storie fiorentine\" di Varchi riprese da Antonio Agostini nel suo libro \"Pietro Carnesecchi e il movimento Valdesiano\", si legge:\nLorenzo Carnesecchi batt\u00e9 pi\u00f9 volte le genti di Leonello da Carpi, presidente della Romagna ecclesiastica; inflisse parecchie sconfitte a messer Balano di Naldo e al capitano Cesare Gravina e, richiesto finalmente della pace, rispose che \"non stava bene quando la Patria era in pericolo, si dovessero pacificare i privati\".\nTutti gli uomini \"pi\u00f9 sennati\" si accordavano nel dire che, se invece di aver messo lo stato in balia di sette cittadini \"quasi sette dittatori\" si fosse eletto uno solo senza guardare ad altro che alla sufficienza, come esempi grazia il Ferruccio o Lorenzo Carnesecchi, le cose \"sarebbero state per avventura governate altrimenti che elle non furono\", e per conseguenza \"avuto altro fine che elle non ebbero\".\nMesser Giorgio Ridolfi, uomo cerimonioso, gli pose addosso una taglia, ed egli - \"senza punto scomporsi\" - rivolse quella taglia sopra papa Clemente bandendo un premio a chi fosse disposto ad ucciderlo o ad imprigionarlo. Cedette soltanto quando non ebbe pi\u00f9 denari, e neanche modi di farne, e quando la Signoria gli mand\u00f2 l'ordine di arrendersi.\nSullo stesso Lorenzo, Gino Capponi nella sua \"Storia della Repubblica di Firenze\" scrisse:\nE scrive ancora Giuseppe Maria Mecatti in \"Storia cronologica\":\nFu esiliato prima a Senigallia e poi a Cervia, diventando uno dei capi dei fuoriusciti fiorentini\nScrive ancora Varchi:"}
{"id": "1158249", "revid": "135224", "url": "https://it.wikipedia.org/wiki?curid=1158249", "title": "Folco di Calavra", "text": "Biografia.\nGrazie alle ricerche fatte da Francesco Torraca e da Francesco Scandone nel 1904 si possono ricavare molte informazioni biografiche su questo poeta. Come riporta Aniello Fratta Folco di Calavra fu nipote di Pietro Ruffo di Calabria, conte di Catanzaro, e cugino (o fratello) di Giordano Ruffo, fu autore del \" Liber mariscalciae\", e inoltre giustiziere di Sicilia e poi Vicer\u00e9. Nel 1250 firm\u00f2 il testamento di Federico II, mentre l'anno successivo sottoscrisse due privilegi concessi da Corrado a Giustinopoli (Capodistria) e Parenzo. Come lo zio, fu nemico implacabile di Manfredi, e si distinse nell'opera di repressione delle citt\u00e0 siciliane (fra cui Caltagirone, Mistretta, Piazza, Aidone e Castrogiovanni) insorte dopo l'atto di disubbidienza di Pietro Ruffo al principe svevo. Pietro fugg\u00ec a Napoli, dove era il papa; Folco solo resistette nei castelli di Santa Cristina e di Bovalino finch\u00e9 Federico Lancia, mutato l'assedio in blocco, non lo costrinse ad arrendersi. Correva l'anno 1256\"\nOpere.\nSi conserva una canzone di quest'autore intitolata \" \""}
{"id": "1158251", "revid": "1318658", "url": "https://it.wikipedia.org/wiki?curid=1158251", "title": "Monastero di Santa Giulia", "text": "Il monastero di Santa Giulia \u00e8 un complesso conventuale che sorge a Brescia in via dei Musei, inglobando il pi\u00f9 antico monastero di San Salvatore edificato in et\u00e0 longobarda. L'aspetto attuale del monastero deriva principalmente dai rifacimenti operati tra XV e XVI secolo.\nStoria.\nIl monastero di San Salvatore venne fondato nel 753 per volere del duca longobardo Desiderio (futuro re dei Longobardi) e di sua moglie Ansa. Era un monastero femminile e la prima badessa fu Anselperga, figlia dello stesso sovrano. Il monastero possedeva beni ingenti che andavano ben oltre il confine bresciano ed era al centro di una intensa attivit\u00e0 di scambio commerciale; entrambi questi aspetti trovano giustificazione nel fatto che Santa Giulia ricopriva il ruolo di monastero \"regio\". Ulteriore prova dell\u2019importanza di questo luogo di culto \u00e8 testimoniata dal fatto che la cerimonia di consacrazione della basilica di San Salvatore, avvenuta nel 763, fu presieduta da Papa Paolo I in persona. Nella cripta della stessa basilica furono inoltre collocate le reliquie di Santa Giulia, provenienti dall\u2019Isola di Gorgona, e quelle delle sante Sofia, Pistis, Elpis e Agape, e dei santi Ippolito e Pimenio, provenienti da Roma. Con l\u2019ascesa al trono di Desiderio si ebbe un ulteriore impulso allo sviluppo del monastero, con l\u2019intento di trasformarlo in una tomba dinastica: come affermato da fonti storiche, confermate da recenti ricerche archeologiche, nella basilica di San Salvatore furono sepolti la regina Ansa assieme ad altri membri della sua famiglia, probabilmente il padre e due suoi fratelli.\nDopo la sconfitta di Desiderio e la caduta del Regno longobardo (774), i Carolingi confermarono tutti i benefici precedentemente assegnati al luogo di culto, che prosegu\u00ec la sua crescita economica ampliando i propri possedimenti in tutta Italia. Fin dall'et\u00e0 carolingia, il monastero era inoltre proprietario dell'importante porto sul Ticino di Sclavaria, posto fuori dalle mura di Pavia, allora capitale del Regno d'Italia. Nel 916 l'imperatore Berengario I concesse alla figlia Berta, badessa del monastero, la possibilit\u00e0 di realizzare un castello presso il porto.\nNella met\u00e0 del XII secolo il monastero sub\u00ec un primo importante rifacimento in stile romanico: furono ricostruiti i chiostri, la cripta di San Salvatore venne ampliata e venne edificato l'oratorio di Santa Maria in Solario. La struttura attuale \u00e8 per\u00f2 da attribuire all'opera di completamento intrapresa alla fine del XV secolo, periodo in cui fu completato il coro delle monache, vennero nuovamente ricostruiti i chiostri ed in cui fu aggiunto l\u2019edificio settentrionale destinato ai dormitori. Nel XVI secolo (1599) venne terminata infine la chiesa di Santa Giulia. \nAngelica Baitelli (badessa del Monastero tra il 1646 e il 1647) riordin\u00f2 e mise in salvo una ricchissima documentazione riguardo il Monastero che rischiava di andare persa per noncuranza, raccogliendo memorie storiche dal 740 fino ai suoi giorni nel manoscritto \"Annali storici dell'edificazione, erezione e dotazione del serenissimo Monastero di S.Salvatore e S.Giulia\": la sua opera pose fine a una diatriba tra le suore e il vescovo diocesano, che voleva portare il monastero di Santa Giulia sotto la sua autorit\u00e0; le suore si appellarono alle autorit\u00e0 laiche locali, portando a testimonianza della loro autonomia storica appunto il testo di Baitelli.\nIl monastero non sub\u00ec altre radicali trasformazioni fino al 1798, quando la struttura venne soppressa a seguito delle leggi rivoluzionarie giacobine. Fu convertito a caserma di cavalleria e tutti i suoi beni furono confiscati. L\u2019intera struttura sub\u00ec un degrado lento ma costante fino a che, nel 1882, venne adibita a Museo dell\u2019et\u00e0 Cristiana. Nonostante ci\u00f2, la struttura rimase ancora per molto tempo in uno stato di semi-abbandono fino a quando, nel 1966, il comune di Brescia acquist\u00f2 l\u2019intera propriet\u00e0 iniziando le opere di recupero architettonico e di creazione del nuovo museo di Santa Giulia.\nLa struttura del monastero nei secoli.\nIl complesso comprende la basilica di San Salvatore, la cui forma attuale non \u00e8 quella voluta originariamente da re Desiderio, bens\u00ec un rifacimento datato intorno al IX secolo. Essa \u00e8 sovrapposta ad una chiesa preesistente ad una navata e tre absidi. A sua volta la chiesa sorge su un precedente edificio di epoca romana. Il preesistente complesso era il monastero dei Santi Michele e Pietro, primo luogo di culto longobardo databile alla seconda met\u00e0 del VII secolo e gestito quindi come per le altre fondazioni monastiche longobarde di quel periodo dai monaci di San Colombano, poi riformato alla regola benedettina fra la met\u00e0 dell'VIII secolo e l'inizio del IX secolo.\nIl campanile fu costruito nel XIII-XIV secolo e fu dipinto dal Romanino.\nIl sacello di Santa Maria in Solario venne integrato al monastero nella met\u00e0 del XII secolo. L\u2019edificio ha una pianta quadrata a due piani coronata da un tiburio ottagonale con una piccola loggia ad archi. L\u2019interno \u00e8 costituito da due piani collegati tra di loro da una scala. Il piano inferiore non presenta particolari decorazioni o motivi particolari, molto probabilmente perch\u00e9 adibito a stanza di custodia del tesoro costituito da oggetti liturgici e preziosi vari; il piano superiore \u00e8 quasi interamente affrescato con scene tratte dalla vita di Ges\u00f9 e sono riconducibili all\u2019opera di Floriano Ferramola.\nLa leggenda.\nLa tradizione vuole che all'interno del Monastero di Santa Giulia Ermengarda, figlia di re Desiderio e moglie rinnegata di Carlo Magno, abbia vissuto la sua tremenda vicenda umana di donna abbandonata dal marito perch\u00e9 non in grado di dare un erede all'imperatore. La vicenda era pi\u00f9 complessa in quanto i Longobardi minacciando di attaccare lo stato della Chiesa e il re dei Franchi, Carlo Magno appunto, era alleato con quest'ultima, dovette rinnegare la sua sposa per motivi politici."}
{"id": "1158252", "revid": "287204", "url": "https://it.wikipedia.org/wiki?curid=1158252", "title": "MSC Lirica", "text": "MSC Lirica \u00e8 una nave da crociera della compagnia MSC Crociere.\nStoria.\nLa nave \u00e8 stata battezzata il 12 aprile del 2003 a Napoli da Sophia Loren. \u00c8 stata la prima ammiraglia di nuova generazione della compagnia. Ha una gemella: \"MSC Opera\". Gemella anche di \"MSC Sinfonia\" e di \"MSC Armonia\", costruite inizialmente per la fallita Festival Crociere, anche se il progetto risulta profondamente ridisegnato in numerose parti, come poppa e prua.\nIl 31 agosto 2015 \u00e8 entrata nei cantieri Fincantieri di Palermo dove \u00e8 stata sottoposta ad un completo rinnovamento ed \u00e8 stata allungata di 24 metri. Alla fine degli importanti lavori, che sono terminati il 9 novembre, \u00e8 lunga 275 m e ha a disposizione 193 nuove cabine, nuovi spazi dedicati all'intrattenimento, nuovi saloni, l'adozione di tecnologie d'avanguardia ed il rinnovamento, negli spazi e nelle decorazioni dei negozi di bordo.\nDal 3 al 16 luglio 2019 la nave \u00e8 stata utilizzata, insieme alla Costa Victoria, come alloggio per gli atleti partecipanti alla XXX Universiade che si \u00e8 svolta a Napoli.\nIl 12 marzo 2021 la MSC Lirica \u00e8 vittima di un incendio nel porto di Corf\u00f9. La nave si trovava in \"warm layup\", quindi con un equipaggio molto ridotto: 51 marittimi.\nL'incendio si \u00e8 sviluppato alle 14:00 circa (ora locale) sulla fiancata di dritta, all'altezza del ponte 6, il ponte imbarco lance.\nLe motivazioni non sono chiare, tuttavia dato che i danni sembrerebbero essere solo esterni si ipotizza che le fiamme possano essere partite proprio da una lancia di salvataggio.\nOra la nave della flotta MSC si trova nel porto di Malta in attesa di riparazione.\nDescrizione.\nLa dotazione della nave include:"}
{"id": "1158254", "revid": "399", "url": "https://it.wikipedia.org/wiki?curid=1158254", "title": "Calibri (carattere)", "text": "Calibri \u00e8 una famiglia di caratteri humanist sans-serif, molto conosciuto in quanto \u00e8 il carattere di default per Microsoft Office 2007. Sostituisce i precedenti default Times New Roman (per Microsoft Word) e Arial (per PowerPoint, Excel e Outlook).\nCalibri \u00e8 uno dei nuovi sei font ClearType occidentali (Latino, Greco e Cirillico) presenti in Microsoft Windows Vista. Calibri \u00e8 il primo carattere sans-serif progettato per essere il default nell'applicazione di word processing Microsoft Office Word.\nCalibri \u00e8 stato disegnato da Lucas de Groot per Microsoft appositamente per sfruttare al meglio la tecnologia di rendering Microsoft ClearType. Ha vinto un premio nella categoria Type System alla Type Directors Club's Type Design Competition nel 2005. Comprende i caratteri degli alfabeti latino, Latino esteso, greco e cirillico.\nIn un esperimento condotto dai ricercatori della Wichita State University, Calibri \u00e8 risultato il font pi\u00f9 popolare per l'uso nell'e-mail, messaggistica istantanea e presentazioni PowerPoint. Ha avuto anche un alto gradimento per l'uso nei siti web. L'esperimento chiedeva ai partecipanti di dare un voto a delle immagini che raffigurano del testo tramite vari tipi di caratteri.\nCon Windows 8, Microsoft ha introdotto Calibri light, una versione pi\u00f9 sottile di Calibri.\nCon LibreOffice 4.4 vengono inclusi i caratteri Caladea e Carlito (con licenza libera, di Huerta Tipogr\u00e1fica), che hanno la stessa metrica e proporzioni rispettivamente dei font Cambria e Calibri di Microsoft, e che quindi possono essere usati come loro sostituti."}
{"id": "1158255", "revid": "20090", "url": "https://it.wikipedia.org/wiki?curid=1158255", "title": "Dichiarazione di Neutralit\u00e0", "text": ""}
{"id": "1158256", "revid": "1226", "url": "https://it.wikipedia.org/wiki?curid=1158256", "title": "Institutiones", "text": ""}
{"id": "1158260", "revid": "1452073", "url": "https://it.wikipedia.org/wiki?curid=1158260", "title": "Neri Poponi", "text": "Opere.\nSi conserva una canzone di quest'autore:"}
{"id": "1158263", "revid": "1543377", "url": "https://it.wikipedia.org/wiki?curid=1158263", "title": "Cordell Hull", "text": "Biografia.\nTerzo di cinque figli, nacque in un piccolo paese del Tennessee, da William ed Elizabeth Riley, contadini e proprietari terrieri. Hull fu l'unico tra i fratelli a disinteressarsi del lavoro dei campi e ad appassionarsi allo studio, laureandosi in legge nel 1891 all'Universit\u00e0 di Lebanon. Conclusi gli studi, si avvicin\u00f2 alla politica: dal 1893 al 1897 fece parte della Camera dei Rappresentanti del Tennessee. Abbandonato temporaneamente l'impegno sociale si arruol\u00f2 nell'Esercito col grado di capitano nella guerra ispano-americana del 1898.\nRientrato in patria, nel 1903 venne nominato giudice, carica che mantenne fino al 1907, anno in cui venne eletto alla Camera dei Rappresentanti degli Stati Uniti per lo Stato del Tennessee ove rimase ininterrottamente fino al 1931. Dal 1931 al 1937 venne eletto al Senato degli Stati Uniti, e il 4 marzo 1933 fu chiamato da Franklin D. Roosevelt a ricoprire la carica di Segretario di Stato, che mantenne fino al 30 novembre 1944. Hull fu incaricato da Roosevelt di guidare la delegazione statunitense alla Conferenza economica di Londra nel 1933. Il 26 dicembre dello stesso anno affianc\u00f2 il Presidente nella stipulazione della Convenzione di Montevideo, trattato sottoscritto per dichiarare la neutralit\u00e0 di intervento degli Stati Uniti nella vita politica degli stati confinanti.\nDal 1936 lo sforzo principale di Hull fu rivolto a consolidare il sistema difensivo del suo paese, incrementando i rapporti diplomatici con i paesi alleati, nella prospettiva futura di un possibile conflitto su scala mondiale. Dal 1937 al 1943 ebbe quale Sottosegretario di Stato Sumner Welles. Tra i due non vi fu mai simpatia e poco a poco si formarono, all'interno del Dipartimento di Stato, due fazioni: una pro Hull ed un'altra pro Welles. Hull si sbarazz\u00f2 di Welles grazie ad uno scandalo che coinvolse il sottosegretario, i cui connotati precisi non sono mai stati ben chiari.\nAllo scoppio della seconda guerra mondiale il ruolo del Segretario di Stato fu di fondamentale rilevanza nella ricerca della cooperazione, sviluppando l'idea di base che trov\u00f2 la sua realizzazione al termine del conflitto con la nascita delle Nazioni Unite. Durante la terza Conferenza di Mosca, svoltasi nella capitale sovietica dal 18 ottobre all'11 novembre 1943, stil\u00f2 insieme ai colleghi Anthony Eden e Vja\u010deslav Molotov il primo elenco degli uomini politici nazifascisti che avrebbero dovuto essere processati in caso di vittoria degli Alleati.\nIl 18 maggio 1944 propose a Roosevelt l'apertura dei porti statunitensi e l'istituzione di porti franchi per dare asilo temporaneo agli ebrei europei. I rifugiati di guerra erano assistiti dal \"War Refugee Board\", per trovare dimora all'interno dei porti franchi. Queste aree erano pensate come zone franche extraterritoriali ed un esempio di citt\u00e0-rifugio, da esportarsi anche in altri Paesi del continente. La risposta del Presidente e del Congresso fu l'apertura di un \"Emergency Refugee Shelter\" a Fort Ontario (Oswegon, New York).\nHull si dimise dall'incarico di segretario di Stato nel novembre 1944 per problemi di salute: Roosevelt, nel momento del commiato, lo defin\u00ec \"l'unica persona in tutto il mondo che ha fatto pi\u00f9 del suo dovere per rendere questo grande piano per la pace [], un fatto concreto\". Nel 1945 gli venne assegnato il Premio Nobel per la Pace \"in riconoscimento dei suoi sforzi per la pace e la comprensione dell'emisfero occidentale, i suoi accordi commerciale e il suo lavoro per fondare le Nazioni Unite\". Hull \u00e8 stato il segretario di Stato pi\u00f9 longevo della storia americana: dur\u00f2 11 anni e nove mesi. Mor\u00ec a Washington dopo una lunga lotta contro la sarcoidosi remittente-recidivante (spesso confusa con la tubercolosi) e venne sepolto nella cripta della Cappella di S. Giuseppe di Arimatea nella Cattedrale Nazionale di Washington."}
{"id": "1158265", "revid": "767487", "url": "https://it.wikipedia.org/wiki?curid=1158265", "title": "Fran\u00e7ois Beno\u00eet Hoffmann", "text": "La grafia con cui firmava i volumi della raccolta completa delle sue opere \u00e8 \"Hoffman\".\nHoffman ha un profilo intellettuale molto interessante, dalla fisionomia moderna, e per la vastit\u00e0 di articoli e saggi pubblicati pu\u00f2 essere considerato un eclettico. Al lavoro di librettista egli affianc\u00f2 infatti anche quello di critico e commediografo. Per avere un'idea della vastit\u00e0 dei suoi interessi, spesso legati anche a questioni scientifiche, basta sfogliare l'indice della raccolta completa delle sue opere. Il suo eclettismo \u00e8 dimostrato anche dalla svolta che seppe imprimere alla sua carriera quando, dopo gli studi giuridici, fu costretto a rinunciare alla professione di avvocato perch\u00e9 affetto da una leggera balbuzie e decise di dedicarsi al teatro.\nLe prime due opere che compose, \"Ph\u00e8dre\" e \"Nepht\u00e9\", due trag\u00e9die-lyrique rappresentate per la prima volta rispettivamente nel 1786 e nel 1789, furono entrambi musicati da Lemoyne (Jean-Baptiste Moyne, detto Lemoyne), per le scene dell'Op\u00e9ra. La prima riscosse un buon successo, ma la seconda non rimase a lungo in cartellone.\nA causa di questo inconveniente il sodalizio con Lemoyne si ruppe e Hoffman part\u00ec per un viaggio in Italia.\nAl suo rientro in Francia compose un nuovo libretto dal titolo \"Adrien\", che offr\u00ec a Luigi Cherubini, il quale per\u00f2 lo rifiut\u00f2.\nAncora in cerca di un nuovo collaboratore, Hoffman si rivolse a M\u00e9hul, che, per tutti gli anni novanta, rester\u00e0 il suo collaboratore preferito. Ma proprio in questi anni un nuovo inconveniente interruppe la collaborazione di Hoffman con l'Op\u00e9ra.\nNegli anni 1789-1790 Hoffman si trov\u00f2 coinvolto in una controversia legale, per questioni inerenti al diritto d'autore, con l'Op\u00e9ra. Il primo teatro parigino, considerando come sua esclusiva propriet\u00e0 ogni opera che in essa fosse stata rappresentata, nel tentativo di allestire nuovamente \"Nepht\u00e9\" con maggior successo della prima volta, voleva, contro il parere dell'autore, aggiungervi dei \"divertissement\". Hoffman intraprese una dura battaglia legale perch\u00e9 fossero riconosciuti i suoi diritti di autore, che penalizz\u00f2 molto sia il suo lavoro che le sue opere. Legalmente la questione termin\u00f2 con un parere favorevole all'autore, ma la direzione dell'Op\u00e9ra non grad\u00ec affatto la soluzione. Cos\u00ec, quando nel 1790 Hoffman present\u00f2 alla direzione artistica del teatro il nuovo libretto di \"M\u00e9d\u00e9e\", per ritorsione l'Op\u00e9ra gli rifiut\u00f2 l'allestimento. \nDopo la disavventura con l'Op\u00e9ra, durante il Direttorio, Hoffman continu\u00f2 ad impegnarsi per la tutela dei diritti d'autore. Divenne a tal punto attivo all'interno della Soci\u00e9t\u00e9 des Auteurs Dramatiques da esserne designato quale rappresentante presso l'Op\u00e9ra-Comique. Cos\u00ec dunque Hoffman si trov\u00f2 a lavorare a pi\u00f9 stretto contatto con Cherubini, che era legato proprio a tal teatro da un contratto che lo obbligava a comporre un certo numero di atti entro un dato tempo stabilito. Fu cos\u00ec che il compositore italiano acquist\u00f2 il libretto di \"M\u00e9d\u00e9e\"."}
{"id": "1158270", "revid": "16758", "url": "https://it.wikipedia.org/wiki?curid=1158270", "title": "Hag\u00e5t\u00f1a, Guam", "text": ""}
{"id": "1158271", "revid": "767487", "url": "https://it.wikipedia.org/wiki?curid=1158271", "title": "Guglielmo Beroardi", "text": "Opere.\nSi conserva una canzone di quest'autore:"}
{"id": "1158272", "revid": "29244", "url": "https://it.wikipedia.org/wiki?curid=1158272", "title": "Doridoxidae", "text": ""}
{"id": "1158274", "revid": "923674", "url": "https://it.wikipedia.org/wiki?curid=1158274", "title": "Valentina Uccheddu", "text": "Ha partecipato a tre edizioni dei mondiali, una dei Giochi olimpici e due dei campionati europei di atletica leggera.\nBiografia.\nNonostante la corporatura esile (1.66 m per 45\u00a0kg) se paragonata alle altre atlete della specialit\u00e0, \u00e8 stata due volte campionessa italiana della specialit\u00e0 e ha detenuto per diversi anni il primato italiano, prima con 6,77 m e poi con 6.80 m. Ha partecipato ai campionati mondiali di atletica del 1991, del 1993 e del 1995, nonch\u00e9 alle Olimpiadi di Barcellona del 1992, mentre un grave infortunio al tendine d'achille le ha impedito di partecipare alle Olimpiadi di Atlanta del 1996 per le quali era gi\u00e0 stata convocata.\nNonostante le numerose offerte ricevute da societ\u00e0 blasonate come la \"SNAM Milano\" \u00e8 sempre rimasta fedele all\"'Atletica Oristano\", societ\u00e0 nella quale \u00e8 cresciuta, e al suo tecnico Francesco Garau. Oltre al record nel salto in lungo, detiene anche la miglior prestazione sarda nei 300m, con il tempo di 38\"06."}
{"id": "1158275", "revid": "29244", "url": "https://it.wikipedia.org/wiki?curid=1158275", "title": "Prodoris", "text": ""}
{"id": "1158282", "revid": "21880", "url": "https://it.wikipedia.org/wiki?curid=1158282", "title": "Rostangidae", "text": ""}
{"id": "1158285", "revid": "125229020", "url": "https://it.wikipedia.org/wiki?curid=1158285", "title": "Servizio pubblico", "text": "Un servizio pubblico \u00e8 un tipo di servizio reso alla collettivit\u00e0, oggettivamente non economico, ma suscettibile di essere organizzato in forma d'impresa, secondo la disciplina dei vari ordinamenti giuridici.\nCaratteristiche.\nIl concetto di servizio pubblico \u00e8 necessariamente connesso ad un riconoscimento giuridico dello stesso: va perci\u00f2 inteso come servizio tutelabile dall'ordinamento non solo come semplice aspirazione della collettivit\u00e0, ma come bisogno primario da dover necessariamente soddisfare tramite azione legislativa. Ci\u00f2 implica che si pu\u00f2 ricorrere eccezionalmente a concessionari privati, ove la legge lo consenta e tale gestione pu\u00f2 essere assoggettata a controlli pi\u00f9 o meno stringenti.\nIl servizio pubblico \u00e8 generalmente gestito dalla pubblica amministrazione.\nValutazione della pubblicit\u00e0 dell'interesse.\nLa qualificazione di un servizio come \"pubblico\" \u00e8 derivante dalla disciplina normativa statale, che lo qualifica come tale mediante disposizioni normative atte a favorirne la soddisfazione con gestione diretta o indiretta, ma \u00e8 generalmente una valutazione non assoluta e suscettibile di variazione geografica e socio-economica. Ci\u00f2 avviene perch\u00e9 il bisogno qualificato varia a seconda che il richiedente possa o meno trovarsi nella condizione di necessariet\u00e0, sufficiente a mettere in moto il meccanismo qualificativo.\nLe conseguenze della qualificazione come servizio pubblico danno luogo a diversi principii individuati dalla giurisprudenza europea e dalle autorit\u00e0 di settore:\nRimarr\u00e0 comunque di pertinenza dell'ente la fissazione di regole per lo svolgimento del servizio oltre alle tariffe e alla vigilanza sull'esatto svolgimento dello stesso.\nTipologia.\n\u00c8 possibile distinguere due categorie di servizi pubblici:\nServizio pubblico radiotelevisivo.\nIl termine servizio pubblico radiotelevisivo (\"Public Service Broadcasting\" o \"PSB\") \u00e8 stato elaborato per la prima volta nel Regno Unito da John Reith, manager della BBC.\nPer servizio pubblico radiotelevisivo s'intende un servizio di trasmissioni radiotelevisive, prodotto dallo Stato (attraverso un ente o organizzazione pubblica) o da una impresa concessionaria, che garantisce imparzialit\u00e0 e completezza d'informazione, e la tutela delle varie componenti della societ\u00e0 del proprio paese. La radiodiffusione pubblica, inoltre, punta a coltivare la qualit\u00e0 della propria audience attraverso programmi educativi e culturali. Per tale servizio valgono gli stessi principi degli altri servizi pubblici (eguaglianza, continuit\u00e0 e adattamento). Affinch\u00e9 il bacino di utenza sia il pi\u00f9 ampio possibile, le trasmissioni di servizio devono essere disponibili su pi\u00f9 piattaforme di trasmissione (per esempio digitale terrestre, satellite, cavo o IPTV per la tv; FM, AM o DAB per la radio). Il finanziamento del servizio pubblico radiotelevisivo varia da paese a paese.\nNel mondo.\nItalia.\nUna definizione indicativa (in quanto valida solo per la disciplina dello sciopero) dei servizi pubblici essenziali si trova nell'art. 1 della legge 12 giugno 1990 n. 146. Il costo dei servizi pubblici essenziali offerti dallo Stato ai suoi cittadini rientra nella voce del bilancio dello Stato sotto forma di spesa pubblica. Questo servizio \u00e8 garantito dalla funzione statale.\nLe autorit\u00e0 dell'energia e delle telecomunicazioni determinano il paniere dei servizi di consumo sottoposto al regime del \"price-cap\", secondo quanto la legge 481/95 art. 2 co. 18 prevede per tutti i servizi di pubblica utilit\u00e0. La prima delibera in questo senso \u00e8 la 171/99. Nell'ambito dei servizi di trasporto pubblico locale, la legge 448/2001 stabilisce che le regioni adottino il metodo del prezzo orientato al costo, gi\u00e0 introdotto con legge 481/95 per la generalit\u00e0 dei servizi pubblici.\nPer quanto riguarda la regolazione qualitativa del rapporto fra fornitore e utenti, le fonti sono la disciplina del regolatore e le carte di servizio fra i singoli operatori e gli utenti. La legge 400/1988 (art. 5, co. 2, lett. e) ha delegato al Presidente del Consiglio dei Ministri il compito di adottare \u00able direttive per assicurare l'imparzialit\u00e0, il buon andamento e l'efficienza degli uffici pubblici\u00bb. Ad essa segu\u00ec la direttiva del PCM del 27 gennaio 1994, applicata anche ai servizi a carattere amministrativo come assistenza sanitaria, previdenza e istruzione. La direttiva era un atto di indirizzo politico, fattispecie giuridica che non \u00e8 un atto amministrativo e nemmeno una fonte del diritto vincolante, ma che affermava sei principi fondamentali (eguaglianza; imparzialit\u00e0; continuit\u00e0; diritto alla scelta del prestatore del servizio; partecipazione degli utenti, accesso alle informazioni; efficienza ed efficacia) e due strumenti di attuazione (obbligo di adottare standard qualitativi e di valutazione della qualit\u00e0 dei servizi; rimborso per il mancato rispetto degli standard).\nI principi di cui al d.P.C.M (direttiva del Presidente del Consiglio dei Ministri) del 1994 sono stati resi vincolanti con legge n. 273/95, poi D. Lgs. 286/99 (legge delega 59/1997) che \u00e8 una fonte primaria e un atto avente forza di legge. Il decreto delega al Presidente del Consiglio il compito di emanare schemi di riferimento in ordine alle modalit\u00e0 di adozione delle Carte dei servizi pubblici e di adozione degli standard.\nI gestori adottano tali Carte entro 120 giorni mediante atti di autoregolazione.\nAd esempio, in base al DPCM del 1995 recante gli schemi di riferimento per la Carta dei Servizi Energetici, l'Autorit\u00e0 ha adottato per l'energia (nel 1999) e per il gas (nel 2001) gli atti amministrativi generali che impongono agli esercenti livelli generali (es. tempo di preventivazione per l'esecuzione dei lavori, fascia di puntualit\u00e0 per l'appuntamento con l'utente) e i livelli specifici di qualit\u00e0 definiti dagli operatori con relativo indennizzo per i casi di inadempienza. Similmente, un regolamento governativo convertito in d.P.R. n. 318/1997, in recepimento di norme comunitarie, ha delegato all'autorit\u00e0 per le telecomunicazioni il compito di emanare direttive concernenti i livelli generali di qualit\u00e0 dei servizi di telecomunicazioni (atti amministrativi generali) che obbliga gli operatori a pubblicare una carta del servizio recante l'indicazione degli standard minimi per ogni comparto di attivit\u00e0."}
{"id": "1158287", "revid": "1711941", "url": "https://it.wikipedia.org/wiki?curid=1158287", "title": "Mahtan", "text": ""}
{"id": "1158290", "revid": "1543377", "url": "https://it.wikipedia.org/wiki?curid=1158290", "title": "Candara", "text": "Candara \u00e8 un font di tipo humanist sans-serif. \u00c8 uno dei sei nuovi fonts che sfrutta la tecnologia di rendering Cleartype e viene distribuito insieme a Microsoft Windows Vista e Microsoft Office 2007."}
{"id": "1158291", "revid": "1305772", "url": "https://it.wikipedia.org/wiki?curid=1158291", "title": "Mahjong Kyoretsuden", "text": "Mahjong Kyoretsuden \u00e8 un videogioco dedicato al mahjong pubblicato da SNK nel 1990 per Neo Geo. Fa parte dei 4 giochi presenti al lancio dell'hardware. Il gioco \u00e8 stato pubblicato solo nella versione giapponese e non \u00e8 mai stato tradotto in altre lingue."}
{"id": "1158292", "revid": "1711941", "url": "https://it.wikipedia.org/wiki?curid=1158292", "title": "Nerdanel", "text": ""}
{"id": "1158294", "revid": "287204", "url": "https://it.wikipedia.org/wiki?curid=1158294", "title": "Folcacchiero da Siena", "text": "Biografia.\nNacque a Siena nella prima met\u00e0 del Duecento, discendente da una famiglia di origine catalana o provenzale. Il padre, Raniero, lavor\u00f2 per l'esercito senese come ufficiale dei c\u00e0sseri. Ebbe due fratelli: Mino e Bartolomeo (o Meo), quest'ultimo, con il soprannome di \"Abbagliato\", \u00e8 citato da Dante nel canto XXIX dell\"Inferno\".\nPoche e controverse sono le notizie biografiche di Folcacchiero: il pi\u00f9 antico documento conosciuto risale al 1232 quando sub\u00ec una condanna per essere stato sorpreso fuori casa di notte. Cavaliere, di parte ghibellina, come ad altri componenti della famiglia gli fu affidato qualche incarico pubblico di natura diplomatica e militare: nel 1251 il Comune di Siena lo invi\u00f2 come ambasciatore presso il conte Aldobrandini a Belforte e a Radicondoli; l'anno successivo, partecip\u00f2 ad una battaglia contro i fiorentini. Alcuni documenti lo danno ancora in vita nel 1277. \nOpere.\nSi conserva solo una canzone di quest'autore, \"\". Il componimento, di data ignota, composto di cinque stanze, a parere del filologo e critico letterario Giulio Bertoni \u00e8 caratterizzato da una \u00abforza e vivezza non comuni\u00bb.\nScrive, inoltre, Francesco de Sanctis: \u00abIl pi\u00f9 antico documento della nostra letteratura \u00e8 comunemente creduto la cantilena o canzone di Ciullo (diminutivo di Vincenzo) di Alcamo, e una canzone di Folcacchiero da Siena\u00bb. Egli per\u00f2 aggiungeva, subito dopo, che tali testimonianze non erano da ritenere il principio ma solo una parte di una pi\u00f9 ampia epoca letteraria sorta sotto Federico II, ossia la Scuola siciliana. All'epoca, infatti, si ipotizzava una datazione pi\u00f9 antica del testo, attorno al 1177."}
{"id": "1158296", "revid": "12217", "url": "https://it.wikipedia.org/wiki?curid=1158296", "title": "DejaVu Sans", "text": ""}
{"id": "1158300", "revid": "12217", "url": "https://it.wikipedia.org/wiki?curid=1158300", "title": "DejaVu Sans Mono", "text": ""}
{"id": "1158301", "revid": "12217", "url": "https://it.wikipedia.org/wiki?curid=1158301", "title": "DejaVu Serif", "text": ""}
{"id": "1158302", "revid": "1437331", "url": "https://it.wikipedia.org/wiki?curid=1158302", "title": "Fundulopanchax gardneri", "text": "Fundulopanchax gardneri \u00e8 un piccolo pesce d'acqua dolce appartenente alla famiglia Nothobranchiidae.\nDistribuzione e habitat.\nQuesta specie \u00e8 diffusa nei fiumi nigeriani di Beno e Cross; abita le pianure e le savane allagate da questi fiumi, nonch\u00e9 le rive poco profonde, ricche di vegetazione.\nDescrizione.\nIl corpo \u00e8 allungato, poco compresso ai fianchi, con dorso leggermente piatto: la bocca \u00e8 rivolta verso l'alto. Le pinne pettorali sono tondeggianti, quelle ventrali ovaloidi e minute. La pinna dorsale e quella anale sono opposte e simmetriche, posizionate verso la parte terminale del corpo. La coda \u00e8 a delta, con le due parti esterne pi\u00f9 sviluppate rispetto al centro. &lt;br&gt;\nLa livrea, variabile per ogni singolo individuo e per le diverse popolazioni, presenta solitamente testa e ventre rosati, con mento e ventre rosa chiaro, mentre i fianchi sono verdi-azzurri, decorati da macchie tondeggianti rosso vivo e alcune iridescenze azzurre. Le pinne dorsale e anale sono azzurre-verdi macchiate di rosso, in alcune variet\u00e0 divise da una riga rossa orizzontale e orlate di giallo vivo o azzurro. La pinna caudale presenta due righe orizzontali rosse che dividono le due zone pi\u00f9 sviluppate (gialle o azzurre) dal centro, azzurro-verde macchiato di rosso. &lt;br&gt;\nAlcune variet\u00e0 presentano invece livrea rosa-gialla macchiata di rosso, oppure pinne solamente verdi-azzurre macchiate di rosso. &lt;br&gt;\nLe femmine sono pi\u00f9 smorte. Entrambi i sessi raggiungono i 6,5 cm di lunghezza.\nRiproduzione.\nDopo il corteggiamento, la femmina depone alcune centinaia di uova che il maschio feconda e pone vicino alla superficie, fissandole alle piante acquatiche. L'incubazione pu\u00f2 durare fino ad un mese.\nAlimentazione.\n\"F. gardneri\" si nutre prevalentemente di piccoli insetti, larve e vermi.\nAcquariofilia.\nImportato in Europa e America verso la met\u00e0 degli anni '70 del XX secolo per via della sua magnifica colorazione e favorito dal fatto di non essere una specie annuale come molti altri Notobranchidi, \u00e8 tuttavia di difficile reperibilit\u00e0 nei negozi, perch\u00e9 giustamente considerato un pesce di nicchia, dedicato agli allevatori dei killifish.\nSottospecie.\nDai tempi della scoperta da parte di Boulanger, nel 1911, sono state scoperte numerose variet\u00e0, le cui differenze consistevano prevalentemente nella livrea. Numerosi studi, genetici, fisiologici, biologici hanno avvalorato la tesi di numerosi biologi, i quali hanno finalmente visto riconosciute alcune sottospecie.\nTuttavia numerose sono le variet\u00e0 di alcune sottospecie, tali da far cadere in tranello anche gli allevatori o i biologi esperti."}
{"id": "1158303", "revid": "63756", "url": "https://it.wikipedia.org/wiki?curid=1158303", "title": "Istituto nazionale per l'assicurazione contro le malattie", "text": "L'Istituto nazionale per l'assicurazione contro le malattie (in acronimo INAM) \u00e8 stato un ente pubblico italiano al quale era affidata la gestione dell'assicurazione obbligatoria per provvedere, in caso di malattia dei lavoratori dipendenti privati e dei loro familiari, alle cure mediche e ospedaliere.\nStoria.\nFu istituito durante il governo Mussolini con Regio Decreto dell'11 gennaio 1943 n. 138, con il nome di \"Ente mutualit\u00e0 fascista - Istituto per l'assistenza di malattia ai lavoratori\", ed assunse la denominazione di \"Istituto Nazionale per l'Assicurazione contro le Malattie\" con il Decreto Legislativo del Capo Provvisorio dello Stato 13 maggio 1947 n. 435.\nNel 1977 l'ente \u00e8 stato sciolto a seguito della nascita del Servizio sanitario nazionale e da allora i contributi obbligatori, pagati dai lavoratori e dai datori di lavoro, sono gestiti dall'INPS."}
{"id": "1158305", "revid": "1573940", "url": "https://it.wikipedia.org/wiki?curid=1158305", "title": "Rostanga", "text": "Rostanga \u00e8 un genere di molluschi nudibranchi della famiglia Discodorididae.\nTassonomia.\nIl genere comprende le seguenti specie:"}
{"id": "1158306", "revid": "2160814", "url": "https://it.wikipedia.org/wiki?curid=1158306", "title": "Teofilo Antecessore", "text": "Secondo la \"Constitutio Imperatoriam\" Giustiniano affid\u00f2 a Triboniano, Teofilo e Doroteo l'incarico di compilare le \"Institutiones\", un manuale per gli studenti di diritto, ricalcato sulle \"Istituzioni\" di Gaio. Teofilo cur\u00f2 anche la \"Parafrasi greca delle Istituzioni\", arricchendola di commenti. Tale testo fu ritradotto in latino, probabilmente dallo stesso autore ed ampiamente conosciuto anche in occidente in corrispondenza del risveglio degli studi del diritto romano. Anche quando si diffuse la stampa, le opere di Teofilo Antecessore ebbero una larga diffusione, a volte insieme al testo giustinianeo, a volte in sostituzione di esso, pubblicato insieme con le \"Paratitla\"."}
{"id": "1158312", "revid": "20787", "url": "https://it.wikipedia.org/wiki?curid=1158312", "title": "Christopher Cross Griffin", "text": ""}
{"id": "1158313", "revid": "20787", "url": "https://it.wikipedia.org/wiki?curid=1158313", "title": "Steward Gilligan Griffin", "text": ""}
{"id": "1158320", "revid": "21880", "url": "https://it.wikipedia.org/wiki?curid=1158320", "title": "Kentrodorididae", "text": ""}
{"id": "1158324", "revid": "116627982", "url": "https://it.wikipedia.org/wiki?curid=1158324", "title": "Trag\u00e9die lyrique", "text": "Con il termine trag\u00e9die lyrique si intende un genere dell'opera francese, che fu peraltro denominato, in origine, \"\"trag\u00e9die en musique\" o \"trag\u00e9die (re)mise en musique\", termini che rimasero assolutamente predominanti fino a tutta la prima met\u00e0 del XVIII secolo, quando anche quello di \"trag\u00e9die lyrique\" cominci\u00f2 in qualche modo ad imporsi. Per gran parte del XX secolo, quest'ultimo termine \u00e8 stato quello preferito dai musicologi. Oggigiorno si tende invece a tornare alla pi\u00f9 propria denominazione originaria di \"trag\u00e9die en musique\".\nStoria.\nLa \"trag\u00e9die-lyrique\" \u00e8 un genere di teatro musicale tipicamente francese, con caratteristiche autonome rispetto all'opera italiana contemporanea, rimasta in auge a Parigi dalle origini, nel XVII secolo, fino alla Restaurazione (XIX secolo). La lunga fortuna della \"trag\u00e9die-lyrique\" dipese dall'essere stata rappresentata sempre da una sola istituzione teatrale, l'\"Acad\u00e9mie royale de Musique et de Danse\" (in epoca napoleonica \"Acad\u00e9mie imp\u00e9riale\") attuale \"Op\u00e9ra national de Paris\".\nL'invenzione della \"trag\u00e9die lyrique\" si pu\u00f2 far risalire all'opera del compositore Jean-Baptiste Lully, che nel 1672 aveva assunto la direzione dell'Acad\u00e9mie royale, sede delle rappresentazioni teatrali in musica francese e primo teatro pubblico di Parigi. La fondazione si deve a un atto di Luigi XIV risalente al 28 giugno 1669, con cui si autorizzava Pierre Perrin e il compositore Robert Cambert a gestire, in regime di monopolio, un'istituzione denominata \"Acad\u00e9mie Royale de Musique\" (il nome \"Op\u00e9ra\"\" \u00e8 posteriore alla rivoluzione francese). Nel 1672 questa Accademia venne fusa con l\"'Acad\u00e9mie Royale de Danse - \"istituita da Luigi XIV nel 1661 - con la denominazione di \"Acad\u00e9mie Royale de Musique et Danse\", e Lully ne fu nominato direttore. Nei quindici anni durante i quali Lully ne mantenne la direzione, vi vennero rappresentate soltanto opere scritte da lui, una ventina circa, che andarono a formare il canone della \"trag\u00e9die lyrique\".\nRispetto all'opera seria italiana (la quale subordinava la drammaturgia alla musica, obbediva alle esigenze di compagnie canore, spesso improvvisate, ed era fondata sul virtuosismo dei cantanti) la \"trag\u00e9die lyrique\" francese richiedeva impegni complessi (presenza del coro, presenza del corpo di ballo, cantanti specializzati nella declamazione in francese, un elevato livello scenografico) che la stabilit\u00e0 della sede e l'omogeneit\u00e0 del pubblico (l'aristocrazia dell'\"ancien R\u00e9gime\") era in grado di garantire. Anche i compositori stranieri che si stabilirono a Parigi nella seconda met\u00e0 del Settecento, Christoph Willibald Gluck, Niccol\u00f2 Piccinni, Johann Christian Bach, Antonio Sacchini, Antonio Salieri o Luigi Cherubini, dovettero adeguarsi al gusto francese, ma apportarono comunque elementi significativi della loro precedente esperienza \"italiana\". Durante l'impero napoleonico gli argomenti dei classicisti, soprattutto quelli che si richiamavano alla romanit\u00e0 (\u00e8 il caso per esempio de \"La Vestale\" di Gaspare Spontini), incontrarono nuovo favore. Dopo la Restaurazione, il nuovo pubblico (la borghesia emergente francese), pur accettando la natura spettacolare della \"trag\u00e9die-lyrique\", ne rifiut\u00f2 gli ideali tragici dell'\"ancien R\u00e9gime\" e dell'Impero napoleonico, per cui i soggetti classici lasciarono il posto a intrecci a sfondo storico, e la \"trag\u00e9die-lyrique\" si trasform\u00f2 progressivamente nel \"Grand op\u00e9ra\".\nStruttura e caratteristiche.\nLa tipica struttura di questo genere musicale prevedeva la divisione in un prologo, con carattere allegorico, pi\u00f9 cinque atti, e il testo che la costituiva veniva interamente cantato, secondo uno stile molto particolare.\nIspirandosi alle modalit\u00e0 recitative dei grandi attori del XVII secolo, questa forma di cantato assumeva un tono declamatorio, che comportava l'allontanamento della melodia dalla maniera del \"bel canto\" all'italiana, e relegava queste opere a una tradizione e a un gusto tutto francese. La massima concessione a forme musicali pi\u00f9 melodiche era rappresentata da alcuni, per altro rari, brani ariosi. L'uso dei cori era limitato al solo accompagnamento dei pezzi coreografici per balletto o come sottolineatura nelle sezioni a grande impatto scenografico ed encomiastico.\nDal momento che la pratica declamatoria a cui ci si ispirava si basava soprattutto sul rispetto scrupoloso della prosodia, Lully fu costretto ad adottare una tecnica compositiva piuttosto schematica. Il meccanismo fondamentale consisteva nell'associare ad ogni sillaba accentata una nota lunga, e viceversa una corta ad ogni sillaba non accentata. Il ritmo risultava cos\u00ec fortemente accentuato, generando un'impressione di grande monotonia.\nUn altro elemento importante della \"trag\u00e9die lyrique\" era rappresentato dalla coreografia. Che in questo tipo di teatro la danza potesse occupare una posizione importante quasi quanto la musica era testimoniato dal nome stesso dell'accademia, che univa musica e danza, ma nella produzione di Lully and\u00f2 a rivestire un ruolo ancora maggiore. \u00c8 facile comprenderne il motivo se si pensa alle caratteristiche precipue della musica per balletto, sempre basata su ritmi precisamente scanditi, che dovevano ben accordarsi al gusto per una recitazione attenta alla prosodia testuale come quella prediletta da Lully. In particolare, i tempi di danza caratterizzano il ritmo di tutte le sue arie, a discapito della melodia, che spesso risulta artificiosa.\nTuttavia le danze inserite all'interno di questo genere teatrale non erano concepite come contributo attivo all'azione drammatica - come avveniva nel genere coevo della \"trag\u00e9die-ballet \"- bens\u00ec solo come dei meri \"divertissements \"che ne \"spezzavano\" l'andamento.\nA fronte di questa grande attenzione riservata da Lully alla recitazione e al canto, non corrispose un'uguale cura nell'armonizzare le voci dei vari strumenti, e tuttavia il modello di orchestra da lui introdotto sar\u00e0 preso come riferimento da molti grandi compositori successivi, tra cui basti ricordare Henry Purcell, Georg Friedrich Haendel e Johann Sebastian Bach.\nL'ultima caratteristica importante della \"trag\u00e9die lyrique\" concerne i suoi soggetti, che erano per lo pi\u00f9 di argomento mitologico, ma che non necessariamente davano esito a finali negativi, come il sostantivo \"trag\u00e9die\" potrebbe far pensare: l'azione drammatica non doveva costituirne l'elemento centrale, ma dovevano trovare espressione i sentimenti dei personaggi, anche se stereotipati. Era quindi caratterizzata da un gusto marcato per la spettacolarit\u00e0, assolutamente conforme alle poetiche barocche.\nContrapposizione con l'opera italiana.\nAlla morte di Lully, la gestione dell'accademia fu rilevata da Jean-Philippe Rameau, che cerc\u00f2 di attribuire al genere una dimensione vocale e musicale almeno in parte diversa, anche se le caratteristiche strutturali e tematiche, come la presenza della danza e il soggetto essenzialmente mitologico, rimasero invariate. Quando l'opera lirica italiana, che nelle sue fasi iniziali aveva assunto tratti gi\u00e0 ben definiti sotto la denominazione di opera seria, cominci\u00f2 ad essere allestita anche nei teatri francesi, si scatenarono molte polemiche.\nI circoli culturali francesi non erano nuovi a simili discussioni sulla musica teatrale italiana. Nonostante i molti tentativi di esportare in Francia la tradizione operistica italiana, l'ambiente francese si era infatti sempre mostrato diffidente verso la contaminazione della \"trag\u00e9die lyrique\", da molti considerata l'espressione dell'autentica tradizione musicale francese.\nSignificative furono le reazioni che si ebbero nel 1752 alla rappresentazione dell'intermezzo \"La serva padrona\" di Giovanni Battista Pergolesi. L'opera riscosse un notevole successo di pubblico e ci\u00f2 scaten\u00f2 gli animi pi\u00f9 protezionisti. Si crearono due fazioni: una, detta \"Circolo del Re\", facente capo a Rameau, che da rinnovatore del genere si era trasformato in un conservatore assoluto della tradizione musicale francese; e un'altra, detta \"Circolo della Regina\", capeggiata da Jean-Jacques Rousseau, favorevole ad una apertura di orizzonti che guardasse soprattutto all'Italia e alla nuova forma della sua nascente opera lirica. La rivalit\u00e0 fra questi due circoli prese il nome di Querelle des Bouffons.\nPer due anni il dibattito si mantenne su toni vivaci, ma si esaur\u00ec nel 1754, quando Rameau propose al pubblico dell'Op\u00e9ra una versione profondamente modificata di una sua \"trag\u00e9die lyrique\" presentata senza successo diciassette anni prima, il \"Castor et Pollux\". Questa volta l'opera piacque e le caratteristiche di questo genere furono definitivamente assunte a modello dello stile francese in opposizione a quello italiano. Dopo un breve momento di apertura della musica francese ai nuovi valori estetici, l'opera italiana fu rapidamente abbandonata per tornare all'ortodossia della \"trag\u00e9die lyrique\". Ma l'importanza del melodramma, che si avviava ormai verso la sua forma definitiva, era tale da non poter essere ignorata pi\u00f9 a lungo.\nNuove possibilit\u00e0 di cambiamento si ebbero dopo la morte di Rameau, quando la direzione dell'Op\u00e9ra fu assunta da compositori italiani e tedeschi, che riuscirono ad innervare la tradizione musicale della \"trag\u00e9die lyrique\" con le nuove possibilit\u00e0 offerte dal melodramma. Fra questi occorre ricordare per lo meno i nomi di Christoph Willibald Gluck, Niccol\u00f2 Piccinni, Johann Christian Bach, Antonio Sacchini e Antonio Salieri, pi\u00f9 tardi Luigi Cherubini e Gaspare Spontini, e pi\u00f9 tardi ancora Gioachino Rossini. A questi compositori si fa risalire anche l'affermazione del termine \"trag\u00e9die lyrique\"."}
{"id": "1158329", "revid": "1776051", "url": "https://it.wikipedia.org/wiki?curid=1158329", "title": "Trasporti in Ungheria", "text": "Questa voce raccoglie le principali tipologie di trasporti in Ungheria.\nTrasporti su rotaia.\nRete ferroviaria.\nIn totale: 7.606\u00a0km (dati 2004)\nReti metropolitane.\nLa metropolitana \u00e8 presente soltanto a Budapest ed \u00e8 gestita dal Budapesti K\u00f6zleked\u00e9si V\u00e1llalat o BKV.\nA Budapest \u00e8 presente un sistema ferroviario di trasporto suburbano chiamato H\u00c9V, anch'esso gestito dal BKV. La rete H\u00c9V si sviluppa su quattro linee per complessivi 176\u00a0km totalmente elettrificati. La rete H\u00c9V opera con scartamento normale.\nReti tranviarie.\nIl servizio tranviario, a trazione elettrica, \u00e8 attualmente presente nelle seguenti citt\u00e0:\nTrasporti su strada.\nRete stradale.\nIn totale: 188.490\u00a0km (dati 1998)\nReti filoviarie.\nAttualmente in Ungheria esistono bifilari nelle seguenti citt\u00e0:\nAutolinee.\nIn tutte le citt\u00e0 ed in altre zone abitate dell'Ungheria sono presenti aziende pubbliche e private che gestiscono trasporti - urbani, suburbani, interurbani e turistici - esercitati con autobus.\nIdrovie.\nL'Ungheria dispone di 1.373\u00a0km di acque interne, quasi perennemente navigabili (dati 1997)\nAltri progetti.\n "}
{"id": "1158330", "revid": "287204", "url": "https://it.wikipedia.org/wiki?curid=1158330", "title": "Primera Divisi\u00f3n 1945-1946 (Spagna)", "text": "La Primera Divisi\u00f3n 1945-1946 \u00e8 stata la 15\u00aa edizione della massima serie del campionato spagnolo di calcio, disputata tra il 23 settembre 1945 e il 31 marzo 1946 e concluso con la vittoria del , al suo primo titolo.\nCapocannoniere del torneo \u00e8 stato Telmo Zarraonaind\u00eda () con 24 reti.\nClassifica finale.\nLegenda:\nRegolamento:\nSpareggi.\nSpareggio interdivisionale.\nVisto il risultato di parit\u00e0, fu giocato un secondo spareggio."}
{"id": "1158331", "revid": "1573940", "url": "https://it.wikipedia.org/wiki?curid=1158331", "title": "Jorunna", "text": "Jorunna \u00e8 un genere di molluschi nudibranchi della famiglia Discodorididae.\nTassonomia.\nIl genere comprende le seguenti specie:"}
{"id": "1158335", "revid": "287204", "url": "https://it.wikipedia.org/wiki?curid=1158335", "title": "Primera Divisi\u00f3n 1946-1947 (Spagna)", "text": "La Primera Divisi\u00f3n 1946-1947 \u00e8 stata la 16\u00aa edizione della massima serie del campionato spagnolo di calcio, disputata tra il 22 settembre 1946 e il 13 aprile 1947 e concluso con la vittoria del , al suo terzo titolo.\nCapocannoniere del torneo \u00e8 stato Telmo Zarraonaind\u00eda () con 34 reti.\nClassifica finale.\nLegenda:\nRegolamento:"}
{"id": "1158339", "revid": "287204", "url": "https://it.wikipedia.org/wiki?curid=1158339", "title": "Primera Divisi\u00f3n 1947-1948 (Spagna)", "text": "La Primera Divisi\u00f3n 1947-1948 \u00e8 stata la 17\u00aa edizione della massima serie del campionato spagnolo di calcio, disputata tra il 21 settembre 1947 e il 11 aprile 1948 e concluso con la vittoria del , al suo terzo titolo.\nCapocannoniere del torneo \u00e8 stato Pahi\u00f1o () con 23 reti.\nClassifica finale.\nLegenda:\nRegolamento:"}
{"id": "1158340", "revid": "72396", "url": "https://it.wikipedia.org/wiki?curid=1158340", "title": "Gildo De Stefano", "text": "Biografia.\n\u00c8 giornalista musicale, sociologo, critico del quotidiano \"Roma\" nonch\u00e9 collabora a diversi periodici tra cui la rivista \"Classic Jazz\". Laureato in Sociologia della comunicazione, collabora con la Rai dagli inizi degli anni ottanta conducendo trasmissioni sulla musica jazz e pubblicando saggi sulla Nuova Rivista Musicale Italiana edita dalla stessa Rai. Proprio dal mistero dell'improvvisazione jazzistica egli ha sub\u00ecto un'irrefrenabile fascino sin dagli inizi degli anni '80, cominciando la sua attivit\u00e0 saggistica, convinto che la musica -e l'arte in generale- possano mutare l'essere umano. A tal proposito \u00e8 interessante quanto riporta Zygmunt Bauman nella prefazione al libro dello stesso De Stefano:\nTiene corsi di Civilt\u00e0 Musicale Afroamericana e laboratori di scrittura creativa in diverse sedi universitarie e conservatori italiani, quali - tra l'altro - il Conservatorio di San Pietro a Majella e l'Istituto Culturale del Mezzogiorno entrambi di Napoli. Sicuramente \u00e8 il massimo esperto italiano di ragtime, di cui \u00e8 autore delle 2 uniche \"Storia del ragtime\" in lingua italiana, pubblicata dalla Marsilio Editori di Venezia e dalla SUGARCO Edizioni di Milano, e uno dei maggiori esperti di Jazz in Italia, analizzando tale argomento soprattutto sotto il profilo squisitamente socio-antropologico come si evince dal suo libro del 1986, la prima antropologia dei neri d'America in lingua italiana, ripercorsa successivamente con il libro del 2014, con l'autorevole prefazione del grande pensatore Zygmunt Bauman.\nNegli anni novanta vince un Premio Nazionale di Giornalismo indetto dal Ministero dei lavori pubblici, ed entra nella rosa dei finalisti del Premio Italo Calvino per gli scritti inediti. La sua raccolta di racconti, \"\u00c8 troppo tardi per scappare,\" \u00e8 presente nella \"Biblioteca Digitale sulla Camorra e Cultura della Legalit\u00e0, \"a cura del Dipartimento Scienze Umanistiche dell'Universit\u00e0 \"Federico II\" per il quale nel 2018 gli hanno conferito il \"Premio Giornalistico Internazionale Campania Felix\" nonch\u00e9 per la sua attivit\u00e0 di giornalista per la legalit\u00e0.\nHa ricevuto la \"Menzione Speciale\" al Premio Giancarlo Siani 2014 per il romanzo \"Caro Giancarlo - Epistolario per un amico ammazzato\", Innuendo Edizioni, Terracina 2014 ISBN 978-88-909076-8-5, sulla figura del giovane giornalista napoletano ucciso dalla Camorra nel 1985.\n\u00c8 membro dell'Unione Nazionale Scrittori e Artisti, per cui tiene spesso corsi di giornalismo creativo, e collabora con la Enciclopedia Treccani per le voci afroamericane e a diversi periodici internazionali, tra i quali la canadese \"CODA\". \u00c8 il direttore artistico del Festival Italiano di Ragtime."}
{"id": "1158344", "revid": "287204", "url": "https://it.wikipedia.org/wiki?curid=1158344", "title": "Primera Divisi\u00f3n 1948-1949 (Spagna)", "text": "La Primera Divisi\u00f3n 1948-1949 \u00e8 stata la 18\u00aa edizione della massima serie del campionato spagnolo di calcio, disputata tra il 12 settembre 1948 e il 17 aprile 1949 e concluso con la vittoria del , al suo quarto titolo, il secondo consecutivo.\nCapocannoniere del torneo \u00e8 stato C\u00e9sar Rodr\u00edguez \u00c1lvarez (Barcellona) con 28 reti.\nClassifica finale.\nLegenda:\nRegolamento:"}
{"id": "1158355", "revid": "1573940", "url": "https://it.wikipedia.org/wiki?curid=1158355", "title": "Lomanotus", "text": "Lomanotus \u00e8 un genere di molluschi nudibranchi, unico genere della famiglia Lomanotidae .\nTassonomia.\nComprende le seguenti specie:"}
{"id": "1158358", "revid": "916580", "url": "https://it.wikipedia.org/wiki?curid=1158358", "title": "Lomanotidae", "text": ""}
{"id": "1158360", "revid": "29244", "url": "https://it.wikipedia.org/wiki?curid=1158360", "title": "Aegiretidae", "text": ""}
{"id": "1158372", "revid": "1573940", "url": "https://it.wikipedia.org/wiki?curid=1158372", "title": "Nembrothinae", "text": "Nembrothinae \u00e8 una sottofamiglia di molluschi nudibranchi della famiglia Polyceridae.\nTassonomia.\nLa sottofamiglia comprende i seguenti generi:"}
{"id": "1158374", "revid": "79180", "url": "https://it.wikipedia.org/wiki?curid=1158374", "title": "Tetsuwan Atom", "text": ""}
{"id": "1158375", "revid": "77358", "url": "https://it.wikipedia.org/wiki?curid=1158375", "title": "Conualevidae", "text": ""}
{"id": "1158393", "revid": "287204", "url": "https://it.wikipedia.org/wiki?curid=1158393", "title": "Allsvenskan 1953-1954", "text": "L'edizione 1953-54 del campionato di calcio svedese (\"Allsvenskan\") vide la vittoria finale del GAIS.\nCapocannoniere del torneo fu Karl-Alfred Jakobsson (GAIS), con 21 reti."}
{"id": "1158394", "revid": "1345932", "url": "https://it.wikipedia.org/wiki?curid=1158394", "title": "Arial", "text": "Arial, talvolta anche Arial MT, \u00e8 un font neo-grotesque sans-serif presente in Microsoft Windows, applicativi Microsoft, Apple macOS e in molte stampanti PostScript. Il carattere \u00e8 stato creato nel 1982 da Robin Nicholas e Patricia Saunders per la Monotype Typography. \u00c8 generalmente risaputo che l'Arial \u00e8 stato pensato come sostituto del famoso Linotype Helvetica (ma \"costruito\" in modo da non essere cos\u00ec simile da causare problemi legali). In ogni caso un confronto tra Helvetica, Arial e Univers rileva che gli ultimi due sono in vari aspetti molto pi\u00f9 simili rispetto ai primi due. \nLa maggior parte delle differenze pi\u00f9 vistose fra Arial e Helvetica sono comuni ad Arial e a Univers; la coda ad angolo dell'\"1\", l'assenza di una coda nella \"G\" e la parte superiore ad angolo della \"t\" sono buoni esempi.\nArial \u00e8 anche una famiglia di caratteri che comprende lo standard Arial (Arial std) e le sue varianti, inclusi Arial Black, Bold, Extra Bold, Condensed, Italic, Light, Medium, Monospaced, Narrow, e Rounded. L'Arial Alternative Regular e l'Arial Alternative Symbol sono font standard in Windows Me e sono presenti nel CD d'installazione di Windows XP. Arial Alternative Symbol contiene i caratteri 2x3 braille.\nCaratteristiche nel design.\nAll'interno della versione 3.0 OpenType di Arial \u00e8 presente la seguente descrizione del carattere:\nSebbene abbastanza simile all'Helvetica sia nelle proporzioni che nel \"peso\" (vedi le figure), il design dell'Arial \u00e8 in effetti una variazione della serie Monotype Grotesque ed \u00e8 stato creato avendo presente il suo uso nei PC. Le sottili variazioni che sono state fatte nella forma dei singoli caratteri e negli spazi tra i caratteri stessi sono state effettuate per permettere una maggiore leggibilit\u00e0 sullo schermo nelle varie risoluzioni.\nDistribuzione.\nL'Arial \u00e8 stato distribuito, in formato TrueType, nel 1990 e come PostScript nel 1991. L'edizione TrueType ha fatto parte di Microsoft Windows dall'uscita del Windows 3.11 nel 1992. Sembra che Microsoft abbia scelto Arial al posto di Helvetica in quanto pi\u00f9 conveniente economicamente. Nel 1999 Microsoft Office ha incluso l'Arial Unicode una versione di Arial che comprende molti dei caratteri internazionali dello standard Unicode. Questa versione \u00e8 la serie completa di caratteri Unicode pi\u00f9 ampiamente distribuita.\nIl PostScript non richiede il supporto per un insieme specifico di caratteri, ma Arial e Helvetica sono comprese fra le circa 40 famiglie di caratteri che i dispositivi PostScript tipicamente supportano.\nTempesta tipografica?\nArial \u00e8 incluso in Windows, e ci\u00f2 lo ha reso uno dei \"font\" pi\u00f9 distribuiti al mondo. Per\u00f2, come Helvetica o Univers, e in aggiunta a ci\u00f2 il fatto che i suoi disegnatori, all'epoca, fossero relativamente sconosciuti come professionisti, ha spesso portato a sottovalutare questo valido carattere. Inoltre, ad alcuni disegnatori il \"font\" non piace in quanto derivato dal Monotype Grotesque e perch\u00e9, proprio per questo, condivide il disegno con Helvetica. L'Arial \u00e8 erroneamente visto come un qualcosa derivato dall'Helvetica. Comunque la maggior parte delle persone non riesce a notare distintamente la differenza tra Arial, Helvetica e altri \"font\" simili.\nVarianti dell'Arial.\nMolti caratteri sono denominati Arial, qui sotto le variazioni pi\u00f9 conosciute:"}
{"id": "1158396", "revid": "287204", "url": "https://it.wikipedia.org/wiki?curid=1158396", "title": "Allsvenskan 1954-1955", "text": "L'edizione 1954-55 del campionato di calcio svedese (\"Allsvenskan\") vide la vittoria finale del Djurg\u00e5rdens IF.\nCapocannoniere del torneo fu Kurt Hamrin (), con 22 reti."}
{"id": "1158397", "revid": "601933", "url": "https://it.wikipedia.org/wiki?curid=1158397", "title": "\u00c1ition", "text": "\u00c1ition (, \"causa\") \u00e8 un concetto che rimanda a diversi generi poetici dell'elegia dell'et\u00e0 ellenistica.\nEra, in effetti, il perno di una poesia detta, appunto, di genere eziologico, che si basava sulla narrazione di vicende mitiche poco conosciute, utilizzate per spiegare l'origine di un nome, di un rito religioso, di un fenomeno naturale o di un'usanza. In questo senso, la narrazione di un mito d'origine fu trasversale a partire dall'Ellenismo: dall'elegia, appunto, all'epica, all'innografia.\nI pi\u00f9 notevoli autori di opere legate ad \"\u00e1itia\" furono Callimaco, che, oltre negli \"Aitia\", ne tratt\u00f2 nei \"Giambi\" e nell'epillio \"Ecale\", Fanocle e Euforione, con puntate anche nell'epica, con Apollonio Rodio. Questi componimenti vennero imitati da vari poeti latini (tra cui Ovidio, che a Callimaco si ispira nei \"Fasti\" e Properzio, nelle elegie \"romane\" del IV libro)."}
{"id": "1158398", "revid": "73843", "url": "https://it.wikipedia.org/wiki?curid=1158398", "title": "Girolamo federici", "text": ""}
{"id": "1158399", "revid": "154834", "url": "https://it.wikipedia.org/wiki?curid=1158399", "title": "Murderock \u2013 Uccide a passo di danza", "text": ""}
{"id": "1158401", "revid": "339392", "url": "https://it.wikipedia.org/wiki?curid=1158401", "title": "Djurg\u00e5rdens IF Fotbollf\u00f6rening", "text": ""}
{"id": "1158402", "revid": "339392", "url": "https://it.wikipedia.org/wiki?curid=1158402", "title": "Hammarby IF Fotboll", "text": ""}
{"id": "1158406", "revid": "287204", "url": "https://it.wikipedia.org/wiki?curid=1158406", "title": "Allsvenskan 1955-1956", "text": "L'edizione 1955-56 del campionato di calcio svedese (\"Allsvenskan\") vide la vittoria finale dell'IFK Norrk\u00f6ping.\nCapocannoniere del torneo fu Sylve Bengtsson (Halmstads BK), con 22 reti."}
{"id": "1158409", "revid": "287204", "url": "https://it.wikipedia.org/wiki?curid=1158409", "title": "Allsvenskan 1956-1957", "text": "L'edizione 1956-57 del campionato di calcio svedese (\"Allsvenskan\") vide la vittoria finale dell'IFK Norrk\u00f6ping.\nCapocannoniere del torneo fu Harry Bild (IFK Norrk\u00f6ping), con 19 reti."}
{"id": "1158411", "revid": "287204", "url": "https://it.wikipedia.org/wiki?curid=1158411", "title": "Allsvenskan 1957-1958", "text": "L'edizione 1957-58 del campionato di calcio svedese (\"Allsvenskan\") vide la vittoria finale dell'IFK G\u00f6teborg.\nCapocannoniere del torneo furono Bertil Johansson (IFK G\u00f6teborg) e Henry K\u00e4llgren (IFK Norrk\u00f6ping), con 27 reti."}
{"id": "1158413", "revid": "21880", "url": "https://it.wikipedia.org/wiki?curid=1158413", "title": "Marianinidae", "text": ""}
{"id": "1158415", "revid": "1226", "url": "https://it.wikipedia.org/wiki?curid=1158415", "title": "Robotica umanoide", "text": ""}
{"id": "1158416", "revid": "2023463", "url": "https://it.wikipedia.org/wiki?curid=1158416", "title": "Allsvenskan 1959", "text": "L'edizione 1959 del campionato di calcio svedese (\"Allsvenskan\") vide la vittoria finale del .\nCapocannoniere del torneo fu Rune B\u00f6rjesson (\u00d6rgryte IS), con 21 reti."}
{"id": "1158417", "revid": "968255", "url": "https://it.wikipedia.org/wiki?curid=1158417", "title": "Vita", "text": "La vita \u00e8 l'insieme delle caratteristiche degli esseri viventi che manifestano processi biologici come l'omeostasi, il metabolismo, la riproduzione e l'evoluzione.\nLa biologia, ovvero la scienza che studia la vita, ha portato a riconoscerla come propriet\u00e0 emergente di un sistema complesso che \u00e8 l'organismo vivente. L'idea che essa sia supportata da una \u00abforza vitale\u00bb \u00e8 stato argomento di dibattito filosofico, che ha visto contrapporsi i sostenitori del meccanicismo da un lato e dell'olismo dall'altro, circa l'esistenza di un principio metafisico in grado di organizzare e strutturare la materia inanimata. La comunit\u00e0 scientifica non concorda ancora su una definizione di vita universalmente accettata, evitando ad esempio di qualificare come organismo vivente i sistemi come virus o viroidi. \nGli scienziati concordano comunque sul fatto che ogni essere vivente ha un proprio ciclo vitale durante il quale si riproduce, adattandosi all'ambiente mediante un processo di evoluzione, ma ci\u00f2 non implica la vita perch\u00e9 qualunque caratteristica che hanno i viventi pu\u00f2 essere ritrovata in altre situazioni non considerate viventi, ad esempio alcuni virus software che hanno un ciclo vitale e di riproduzione nel loro ambiente informatico ma non sono vivi, o alcuni cristalli che crescono e si riproducono, e molti altri esempi. Una pi\u00f9 basica serie di caratteristiche della \"Vita\" sono state avanzate, come ad esempio \"un sistema composto da molecole omochirali che si mantiene in omeostasi e capace di reazioni autocatalitiche\" (James Tour).\nLe forme di vita che sono o sono state presenti sulla Terra vengono classificate in animali, cromisti, piante, funghi, protisti, archaea e batteri.\nDefinizione.\nRiguardo alla definizione di cosa sia la vita c'\u00e8 ancora dibattito tra scienziati e tra filosofi. Secondo il biologo Ernst Mayr sarebbe sufficiente individuare le caratteristiche fondamentali della vita da un punto di vista materiale: Il biologo Hans Driesch sosteneva invece che la vita non potesse essere compresa con gli strumenti delle scienze meccaniche, come la fisica, le quali si occupano esclusivamente dei fenomeni non biologici, ragion per cui la biologia andrebbe separata da queste discipline:\nUno studio approfondito in merito \u00e8 stato fatto dal fisico Erwin Schr\u00f6dinger. Nella sua dissertazione Schr\u00f6dinger nota per prima cosa la contrapposizione tra la tendenza dei sistemi microscopici a comportarsi in maniera \"disordinata\", e la capacit\u00e0 dei sistemi viventi di conservare e trasmettere grandi quantit\u00e0 di informazione utilizzando un piccolo numero di molecole, come dimostrato da Gregor Mendel, che richiede necessariamente una struttura ordinata. In natura una disposizione molecolare ordinata si trova nei cristalli, ma queste formazioni ripetono sempre la stessa struttura, e sono quindi inadatte a contenere grandi quantit\u00e0 di informazione. Schr\u00f6dinger postul\u00f2 quindi che l'unico modo in cui il gene pu\u00f2 mantenere l'informazione \u00e8 una molecola di un \"cristallo aperiodico\" cio\u00e8 una molecola di grandi dimensioni con una struttura non ripetitiva, capace quindi di sufficiente stabilit\u00e0 strutturale e sufficiente capacit\u00e0 di contenere informazioni. In seguito questo dar\u00e0 l'avvio alla scoperta della struttura del DNA da parte di Franklin, Watson e Crick; oggi sappiamo che il DNA \u00e8 proprio quel cristallo aperiodico teorizzato da Schr\u00f6dinger.\nSeguendo questo ragionamento Schr\u00f6dinger arriv\u00f2 ad un apparente paradosso: tutti i fenomeni fisici seguono il secondo principio della termodinamica, quindi tutti i sistemi vanno incontro ad una distribuzione omogenea dell'energia, verso lo stato energetico pi\u00f9 basso, cio\u00e8 subiscono un costante aumento di entropia. Questo apparentemente non corrisponde ai sistemi viventi, i quali si trovano sempre in uno stato ad alta energia (quindi un disequilibrio). Il disequilibrio \u00e8 stazionario, perch\u00e9 i sistemi viventi mantengono il loro ordine interno fino alla morte. Questo, secondo Schr\u00f6dinger, significa che i sistemi viventi contrastano l'aumento di entropia interno nutrendosi di \"entropia negativa\", cio\u00e8 aumentando a loro favore l'entropia dell'ambiente esterno. In altre parole gli organismi viventi devono essere in grado di prelevare energia dall'ambiente per ricompensare l'energia che perdono, e quindi mantenere il disequilibrio stazionario. Questo \u00e8 ci\u00f2 che in biologia \u00e8 stato riconosciuto nei fenomeni di metabolismo e omeostasi.\nSecondo Ernst Mayr, \u00e8 un'entit\u00e0 viva, quindi con peculiarit\u00e0 che la distinguono dalle entit\u00e0 non viventi, l'organismo vivente, soggetto alle leggi naturali, le stesse che controllano il resto del mondo fisico. Ma ogni organismo vivente e le sue parti viene controllato anche da una seconda fonte di causalit\u00e0, i programmi genetici. L'assenza o la presenza di programmi genetici indica il confine netto tra l'inanimato e il mondo vivente.\nUnendo il concetto del disequilibrio con quello della riproduzione (cio\u00e8 della trasmissione ordinata delle informazioni), come espressi da Schr\u00f6dinger, si ottiene quello che pu\u00f2 essere definito vivente:\nQuesta definizione \u00e8 largamente accettata nell'ambito della biologia, nonostante ci sia ancora dibattito in merito.\nBasandosi su questa definizione un virus non sarebbe un organismo vivente, perch\u00e9 pu\u00f2 arrivare a riprodursi ma non pu\u00f2 farlo autonomamente, in quanto si deve appoggiare al metabolismo di una cellula ospite, cos\u00ec come non sono esseri viventi le semplici molecole autoreplicanti, in quanto sottoposte all'entropia come tutti i sistemi non viventi.\nLa ricerca sui Grandi virus nucleo-citoplasmatici a DNA, ed in particolare la scoperte dei mimivirus, quindi l'eventualit\u00e0 che costituiscano anello di congiunzione tra i virus, definiti qui non viventi, e i pi\u00f9 semplici viventi comunemente accettati, ha contribuito ad estendere il dibattito e a rendere pi\u00f9 sfumata la linea di confine tra viventi e non, ed alcune ipotesi minoritarie, suggeriscono che i domini Archaea, Bacteria, ed Eukarya possano originare da tre differenti ceppi virali e i plasmidi possono essere visti come forme di transizione tra virus a DNA e cromosomi cellulari.\nOltre la definizione di Schr\u00f6dinger, vari studiosi hanno proposto diverse caratteristiche che nel loro insieme dovrebbero essere considerate sinonimo di vita:\nQueste caratteristiche sono, per la loro peculiarit\u00e0, comunque passibili di critiche e di parzialit\u00e0. Un ibrido non riproducentesi non pu\u00f2 considerarsi come non vivo, cos\u00ec pure un organismo che ne abbia perduto la capacit\u00e0 nel corso del tempo. Parimenti un'ipotetica situazione che obblighi la dipendenza da strutture estranee per mantenere l'omeostasi, un organismo strutturalmente non in grado di adattarsi ulteriormente all'ambiente e altre singole deficienze, difficilmente, se prese singolarmente, possono far escludere di avere a che fare con un vivente.\nOrganismi viventi.\nLa vita \u00e8 caratteristica degli organismi viventi. In generale la vita si considera una propriet\u00e0 emergente degli esseri viventi. Questo significa che si tratta di una caratteristica posseduta dal sistema, ma non posseduta dai suoi singoli componenti. Un organismo vivente, quindi, \u00e8 vivo, mentre non sono vive le sue singole parti.\nCondizioni necessarie alla vita.\nL'esistenza della vita, \"cos\u00ec come la conosciamo,\" necessita di particolari condizioni ambientali. I primi organismi comparsi sulla Terra si sono per necessit\u00e0 sviluppati in base alle condizioni preesistenti, ma in seguito a volte sono stati gli organismi stessi a modificare l'ambiente, a vantaggio proprio o di altri organismi. \u00c8 il caso della produzione di ossigeno da parte dei cianobatteri, che ha modificato profondamente l'atmosfera terrestre causando un'estinzione di massa (detta catastrofe dell'ossigeno) e rendendo possibile la colonizzazione dell'ambiente terrestre. Inoltre col tempo si sono determinate sempre pi\u00f9 interazioni complesse tra i diversi organismi, facendo s\u00ec che nella maggior parte degli ambienti la vita di determinate specie sia possibile grazie alla presenza di altri organismi che creano le condizioni necessarie (spesso si tratta di microorganismi, come nel caso dei batteri azotofissatori, che trasformano l'azoto molecolare presente nell'aria in molecole utilizzabili per le piante).\nOgni essere vivente pu\u00f2 sopravvivere all'interno di determinati limiti relativi ai fattori fisici dell'ambiente (temperatura, umidit\u00e0, radiazione solare, ecc.). Al di fuori di questi limiti la vita \u00e8 possibile solo per brevi periodi, se non impossibile del tutto. Queste condizioni, che sono diverse per ogni specie, sono definite \"range di tolleranza.\" Per esempio una cellula batterica ad una temperatura troppo alta subir\u00e0 la denaturazione delle sue proteine, mentre ad una temperatura troppo bassa subir\u00e0 il congelamento dell'acqua che contiene. In entrambi i casi morir\u00e0. Anche le caratteristiche chimiche costituiscono fattore limitante; pH, concentrazioni estreme di forti ossidanti, elementi chimici in concentrazione tossiche, eccetera, costituiscono spesso un muro quasi invalicabile allo sviluppo della vita. Lo studio di organismi estremofili, ha contribuito enormemente all'individuazione delle condizioni ritenute \"minime\" per lo sviluppo della vita, nonostante risulti chiaro che la definizione di ambiente \"estremo\" \u00e8 comunque relativa e diversa per ogni organismo.\nDeterminate esigenze sono comuni a tutti gli organismi viventi. Affinch\u00e9 ci sia vita \u00e8 necessario che si disponga di energia, al fine di mantenere il disequilibrio energetico del sistema (vedi sopra). La maggior parte degli organismi autotrofi sfrutta l'energia solare, attraverso la quale compie la fotosintesi, ottenendo i nutrienti dalla materia inorganica. Questi organismi, che comprendono piante, alghe e cianobatteri, si dicono \"fotoautotrofi\". Altri autotrofi pi\u00f9 rari sfruttano invece l'energia derivante da processi chimici, e si definiscono \"chemioautotrofi\". Le altre specie, dette eterotrofi, sfruttano l'energia chimica dai composti organici prodotti da altri organismi, nutrendosi dell'organismo stesso, di una sua parte o dei suoi scarti.\n\u00c8 necessario inoltre affinch\u00e9 ci sia vita che ci sia disponibilit\u00e0 dei principali costituenti biologici, cio\u00e8 carbonio, idrogeno, azoto, ossigeno, fosforo, e zolfo, nell'insieme detti anche CHNOPS. Gli organismi autotrofi li ricavano principalmente in forma inorganica dall'ambiente, mentre quelli eterotrofi sfruttano principalmente i composti organici di cui si nutrono.\nTutte le forme di vita conosciute, infine, necessitano di abbondanza d'acqua, anche se alcuni organismi hanno sviluppato adattamenti che permettono loro di conservare le proprie riserve di liquidi a lungo, cos\u00ec da potersi allontanare notevolmente dalle fonti d'acqua.\nQueste condizioni sono condivise dalla quasi totalit\u00e0 delle forme di vita conosciute, tuttavia non \u00e8 possibile escludere l'esistenza, sulla terra o su altri pianeti, di organismi in grado di vivere in condizioni completamente diverse. Per esempio nel 2010 \u00e8 stato trovato nel Mono Lake in California un batterio, \"Halomonas sp.\", ceppo GFAJ-1, in grado di sostituire il fosforo nelle proprie molecole con l'arsenico, che proprio per la sua similitudine col fosforo e per la sua tendenza a sostituirlo nelle molecole biologiche, \u00e8 tossico per la maggior parte degli organismi conosciuti, escludendo quelli che lo utilizzano come ossidante nella respirazione, al pari di numerosi composti utilizzati a tale scopo da differenti organismi. In seguito questa scoperta \u00e8 stata messa in dubbio, e sono in corso (2012) verifiche per accertare l'eventuale eccezionalit\u00e0 della scoperta. Gli esobiologi ipotizzano una vita basata sulla chimica del silicio anzich\u00e9 del carbonio.\nOrigine della vita.\nSecondo i modelli attualmente accettati la vita sulla terra \u00e8 comparsa grazie alle condizioni presenti tra 4,4 e 2,7 miliardi di anni fa, che hanno permesso lo sviluppo di macromolecole come gli amminoacidi e gli acidi nucleici, come dimostrato dall'esperimento di Miller-Urey, dalle quali in seguito si sono originati polimeri come i peptidi e i ribozimi. Il passaggio dalle macromolecole alle protocellule \u00e8 l'aspetto pi\u00f9 controverso della questione, sul quale sono state avanzate diverse ipotesi, come quella del mondo ad RNA, quella del mondo a ferro-zolfo e la teoria delle bolle.\nA partire dalle protocellule gli organismi hanno poi raggiunto lo stadio attuale in cui li conosciamo tramite processi, spiegati dalla teoria dell'evoluzione, lungo un ramificato processo di evoluzione della vita.\nVita extraterrestre.\nQualunque forma di vita non propria del pianeta Terra viene detta \"extraterrestre\". Questo termine pu\u00f2 riferirsi, in maniera pi\u00f9 ampia, a qualunque oggetto al di fuori della stessa realt\u00e0 terrestre. Tutt'oggi l'uomo non conosce alcun esempio di essere vivente extraterrestre e il dibattito tra scettici e sostenitori della probabile esistenza di forme di vita aliene a quelle terrestri \u00e8 molto acceso.\nNella cultura umanistica.\nPrima che la scienza fornisse spiegazioni scientifiche sulla vita, l'uomo tent\u00f2 di fornire risposte riguardo ai fenomeni dei viventi tramite la mitologia, la religione e la filosofia. \nNella cultura letteraria e filosofica, l'esistenza umana \u00e8 stata associata alle emozioni, alle passioni e in generale alla storia di ciascuna persona. Poeti, letterati, filosofi e pensatori hanno associato alla vita significati diversi e presentando una personale concezione di vita umana. Alcune posizioni hanno dato vita a vere e proprie correnti di pensiero, come il vitalismo, il pessimismo, o il nichilismo.\nDiritto e questioni etiche sulla vita umana.\nNelle societ\u00e0 organizzate, la vita umana rappresenta un valore che richiede attenzione in termini di diritto. Questioni di tipo etico determinano le scelte circa la difesa e la salvaguardia della vita, quando questa \u00e8 messa in discussione da altri tipi di scelte, come la pena di morte, l'aborto o l'eutanasia. Secondo attente analisi e ricerche la maggior parte delle persone possiede una vita infelice per cause di tipo affettive, morali, sociali, personali e cause derivate dalle relazioni amorose, da ci\u00f2 le persone possono evidenziare idee suicide o entrare in fasi depressive. A titolo esemplificativo pu\u00f2 essere appropriato riportare le seguenti riflessioni che bene descrivono lo stato d'animo della Bovary,travolta dalle devastanti vicende passionali, che la indurranno infatti al suicidio: \"Da che dipendeva quella insufficienza della vita, quell'istantaneo imputridirsi delle cose alle quali essa si appoggiava?... Ogni sorriso nascondeva uno sbadiglio di noia, ogni gioia una maledizione, ogni piacere il suo disgusto\"...\nVita sintetica.\nDalla ricerca delle propriet\u00e0 oggettive che definiscano il concetto di vita si \u00e8 sviluppato un ramo della biologia chiamato \"biologia sintetica\" che utilizza conoscenze di biologia molecolare, biologia dei sistemi, biologia evoluzionistica e biotecnologie con l'idea di progettare sistemi biologici in maniera artificiale in laboratorio."}
{"id": "1158418", "revid": "6923", "url": "https://it.wikipedia.org/wiki?curid=1158418", "title": "Carlo Zanmatti", "text": "Dopo essersi laureato nel 1921 in ingegneria civile, al Politecnico di Milano, entr\u00f2 nell'impresa condotta dal padre, che si occupava della produzione di attrezzature di perforazione e della perforazione di pozzi, poi pass\u00f2 alla societ\u00e0 Ballerini, che lo invi\u00f2 a Derolli, in Albania.\nAssunto dall'Agip nel 1927 quale assistente al supervisore di perforazione, acquis\u00ec una vasta esperienza operando sia nell'Italia settentrionale che all'estero (in particolare in Iraq, in Romania ed in Eritrea). Questa esperienza gli consent\u00ec una brillante carriera nell'azienda finch\u00e9, nel 1940, venne nominato direttore centrale di tutte le operazioni minerarie.\nDurante la sua direzione, nell'ottobre del 1944 l'Agip scopr\u00ec, al pozzo n.1 di Caviaga, un importante giacimento di gas che per\u00f2 Zanmatti fece immediatamente richiudere, mantenendo la notizia segreta affinch\u00e9 il pozzo non cadesse in mani tedesche.\nSubito dopo la fine della Seconda guerra mondiale viene nominato commissario liquidatore della stessa Agip, incarico da cui viene per\u00f2 successivamente allontanato per la sua adesione al fascismo repubblicano (l'occultamento, per\u00f2 del pozzo di Caviaga valse a salvarlo dall'epurazione); nell'incarico gli successe Enrico Mattei, il quale poi lo richiam\u00f2 all'Agip e ne fece uno dei suoi pi\u00f9 stretti collaboratori."}
{"id": "1158423", "revid": "640277", "url": "https://it.wikipedia.org/wiki?curid=1158423", "title": "Orditoio", "text": "L'orditoio \u00e8 l'attrezzo che permette di preparare l'ordito, in modo che possa essere montato su un telaio da tessitura."}
{"id": "1158424", "revid": "1573940", "url": "https://it.wikipedia.org/wiki?curid=1158424", "title": "Marianina rosea", "text": "Marianina rosea () \u00e8 un mollusco nudibranchio della famiglia Tritoniidae. \u00c8 l'unica specie nota del genere Marianina."}
{"id": "1158425", "revid": "29244", "url": "https://it.wikipedia.org/wiki?curid=1158425", "title": "Marianina", "text": ""}
{"id": "1158430", "revid": "122474083", "url": "https://it.wikipedia.org/wiki?curid=1158430", "title": "Mompach", "text": "Mompach (lussemburghese: \"Mompech\") \u00e8 un comune soppresso del Lussemburgo orientale, attualmente frazione del comune di Rosport-Mompach.\nNel 2018 l'allora comuna si fuse con quello di Rosport per dare vita alla nuova unit\u00e0 amministrativa.\nAltre localit\u00e0 che facevano capo al comune sono Born, Herborn e Moersdorf."}
{"id": "1158431", "revid": "28530", "url": "https://it.wikipedia.org/wiki?curid=1158431", "title": "Barcamp", "text": ""}
{"id": "1158432", "revid": "14691", "url": "https://it.wikipedia.org/wiki?curid=1158432", "title": "L'Ultima Cena", "text": ""}
{"id": "1158435", "revid": "29244", "url": "https://it.wikipedia.org/wiki?curid=1158435", "title": "Pinufius", "text": ""}
{"id": "1158436", "revid": "29244", "url": "https://it.wikipedia.org/wiki?curid=1158436", "title": "Pinufiidae", "text": ""}
{"id": "1158441", "revid": "1305772", "url": "https://it.wikipedia.org/wiki?curid=1158441", "title": "Neto (disambigua)", "text": ""}
{"id": "1158443", "revid": "122474070", "url": "https://it.wikipedia.org/wiki?curid=1158443", "title": "Rosport", "text": " \nRosport (lussemburghese: \"Rouspert\") \u00e8 un comune soppresso del Lussemburgo orientale, attualmente frazione del comune di Rosport-Mompach.\nNel 2018 l'allora comuna si fuse con quello di Mompach per dare vita alla nuova unit\u00e0 amministrativa.\nAltre localit\u00e0 che facevano capo al comune sono Dickweiler, Girst, Osweiler e Steinheim."}
{"id": "1158449", "revid": "1573940", "url": "https://it.wikipedia.org/wiki?curid=1158449", "title": "Hancockia (zoologia)", "text": "Hancockia \u00e8 un genere di molluschi nudibranchi, unico genere della famiglia Hancockiidae .\nTassonomia.\nComprende le seguenti specie:"}
{"id": "1158450", "revid": "21880", "url": "https://it.wikipedia.org/wiki?curid=1158450", "title": "Hancockiidae", "text": ""}
{"id": "1158451", "revid": "78273", "url": "https://it.wikipedia.org/wiki?curid=1158451", "title": "Nikolaj Rimskij Korsakov", "text": ""}
{"id": "1158452", "revid": "183694", "url": "https://it.wikipedia.org/wiki?curid=1158452", "title": "Marcello Boldrini", "text": "Biografia.\nNato a Matelica da Vincenzo, insegnante elementare in seguito ispettore scolastico e rinomato poeta dialettale, e da Seconda Galeoni. Compie gli studi elementari e medi nella citt\u00e0 natale e a Perugia, poi si iscrive alla facolt\u00e0 di economia e commercio all'Universit\u00e0 Bocconi di Milano, dove nel dicembre 1912 si laurea in statistica con Francesco Coletti. L'anno dopo si trasferisce a Padova, per perfezionarsi in statistica sotto la guida di Corrado Gini. Alla fine del 1919 si reca a Ginevra come esperto presso la Societ\u00e0 delle Nazioni ove cura, tra le altre cose, i primi numeri del periodico che in futuro, con successive trasformazioni, sarebbe diventato il bollettino di statistica delle Nazioni Unite. Durante la guerra si arruola volontario nel corpo degli alpini e viene inviato al fronte raggiungendo il grado di capitano. Nel giugno 1944 torna a Matelica per prendere parte alla Resistenza con funzioni di collegamento ed informazioni logistiche, contribuendo alla liberazione della cittadina.\nSposa Renata Bombi, dalla quale ha un figlio: Marco. Muore a Milano il 5 marzo 1969.\nAttivit\u00e0 accademica.\nNel luglio 1922, ottenuta la libera docenza in statistica rientra in Italia e, dopo aver tenuto corsi di studio a Messina e a Palermo, dal novembre 1924 ha l'incarico di insegnamento in statistica presso l'Universit\u00e0 Cattolica di Milano, divenendo straordinario dal febbraio 1925 e ordinario esattamente tre anni dopo, nel 1928. Qui ricopre anche, per trent'anni (dal 1925 al 1955), l'incarico di demografia e, per periodi pi\u00f9 brevi, di statistica economica, politica economica, biometria e (dal 1938 al 1942) di demografia generale e comparata delle razze. Dal 1936 al 1955 \u00e8 preside della facolt\u00e0 di scienze politiche e poi di economia. \u00c8 anche incaricato di statistica economica e demografica presso la Bocconi (1934-51) e di statistica presso la Statale di Milano (1948-55). Nell'anno 1955-56 passa all'universit\u00e0 di Roma, succedendo Corrado Gini sulla cattedra di statistica della facolt\u00e0 di scienze statistiche demografiche e attuariali per pi\u00f9 di quattro anni, fino al raggiungimento dei limiti di et\u00e0, nell'ottobre del 1960.\nDal 1922 ha quindi ininterrottamente tenuto corsi di statistica, biometria e demografia. Fu inoltre membro di diverse accademie ed istituti sia in Italia che all'estero, ricoprendo per alcuni anni anche la carica di presidente dell'Istituto Internazionale di Statistica. Tra i suoi allievi si ricordano Luigi Vajani e Giampiero Landenna.\nAttivit\u00e0 politica.\nBoldrini partecip\u00f2 alle attivit\u00e0 per la creazione della Democrazia Cristiana, sulle ceneri del Partito Popolare Italiano, disciolto durante il fascismo, ma bench\u00e9 fosse amico stretto di gran parte dei componenti del partito, non fu mai iscritto ad esso. Fece parte della corrente, poi guidata da Ezio Vanoni, che si rifaceva alle tesi sviluppate nel cosiddetto Codice di Camaldoli ed instaur\u00f2 sin dall'anteguerra un rapporto di profonda amicizia con Enrico Mattei, che aiut\u00f2, presentandolo nel 1945 a Vanoni, ad entrare nella Resistenza e a divenire un dirigente del partito (che poi lo candid\u00f2 alla presidenza dell'azienda petrolifera di Stato). Dal luglio 1944 al dicembre 1945 fu, come indipendente, assessore supplente alla Pubblica Istruzione nella giunta tripartita DC-PCI-PSI.\nAttivit\u00e0 industriale e presidenze.\nAl di l\u00e0 dell'impegno accademico, Marcello Boldrini ebbe diversi incarichi direttivi nell'industria petrolifera statale: venne infatti nominato presidente dell'Agip, carica che ricopr\u00ec dal 1948 al 1953; fu vicepresidente dell'ENI dal 1953 al 1962, e ne divenne infine presidente succedendo all'amico Enrico Mattei fino al 1967.\nAltri incarichi presidenziali.\nFu inoltre, dal 1953 al 1959, presidente della \"SISI\" (societ\u00e0 a capitale misto Agip, FIAT, Pirelli e Italcementi, per lo sviluppo di iniziative stradali in Italia: sue furono l'idea originaria e la denominazione dell'Autostrada del Sole) e, dal 1953 al 1955, della \"Commissione economica di studio per il piano di rinascita della Sardegna\"; dal 1953 alla morte fu vicepresidente del \"Comitato per le nuove chiese\", presieduto prima da Mattei e poi dal cardinal G.B.Montini; dal 1958 al 1961 fu presidente della Romsa (Raffineria Oli Minerali) e dal 1959 alla morte dell'IROM\" (Industria Raffinazione Oli Minerali)\" e della STEI\" (Societ\u00e0 Termo Elettrica Italiana). \"Dal 1964 divenne presidente dell'ISCO \"(Istituto per lo Studio della COngiuntura)\", da lui fondato nel 1957 con Ezio Vanoni ed altri. Negli ultimi anni di vita presiedette anche il comitato ordinatore dell'Istituto superiore di scienze sociali di Trento. Dall'ottobre 1951 era socio nazionale dell'Accademia dei Lincei."}
{"id": "1158453", "revid": "110157", "url": "https://it.wikipedia.org/wiki?curid=1158453", "title": "Waldbillig", "text": "Waldbillig (lussemburghese: \"Waldb\u00eblleg\") \u00e8 un comune del Lussemburgo orientale. Fa parte del cantone di Echternach e del distretto di Grevenmacher.\nNel 2001, la citt\u00e0 di Waldbillig, capoluogo del comune, aveva una popolazione di 394 abitanti. Le altre localit\u00e0 che fanno capo al comune sono Christnach, Haller e Mullerthal."}
{"id": "1158455", "revid": "599013", "url": "https://it.wikipedia.org/wiki?curid=1158455", "title": "Georges Job\u00e9", "text": "Biografia.\n\u00c8 stato il pi\u00f9 giovane pilota di motocross a laurearsi Campione del Mondo vincendo il suo primo Mondiale 250 a 19 anni nel 1980. Nel 1983 vince di nuovo il titolo e lascia la classe 250.\nNel 1984 approda alla classe 500, su una Kawasaki; il debutto nella classe regina lo vede 2\u00ba assoluto al termine della stagione alle spalle del connazionale Andr\u00e9 Malherbe su Honda HRC. Nel 1985 e 1986 si classifica 4\u00ba.\nNel 1987 guida una Honda, allestisce il suo \"Team\" privato e si laurea Campione del Mondo nella 500, primo pilota a vincere un Mondiale da privato.\nVince ancora nella classe 500 nel 1991 e nel 1992.\nDopo il ritiro.\nRitiratosi dalle competizioni nel 1992, Job\u00e8 era diventato team manager, consigliere, istruttore e organizzatore di gare di motocross.\nIl 7 dicembre 2007 \u00e8 stato vittima di una bruttissima caduta a Dubai, dove si ritrovava ogni anno con alcuni amici per divertirsi tra le dune di sabbia. Ha rischiato la paralisi ma \u00e8 riuscito in un lento recupero.\nLa malattia e morte.\nNel 2010 riusc\u00ec a sconfiggere un cancro cutaneo, ma nel 2011 gli venne diagnosticata una mielodisplasia, grave disordine ematologico. \u00c8 scomparso il 19 dicembre 2012 all'et\u00e0 di 51 anni.\nPremi e riconoscimenti.\nSuperbiker di Mettet (Belgium)"}
{"id": "1158460", "revid": "17654", "url": "https://it.wikipedia.org/wiki?curid=1158460", "title": "Ermanno Wolf Ferrari", "text": ""}
{"id": "1158475", "revid": "125611557", "url": "https://it.wikipedia.org/wiki?curid=1158475", "title": "Magician Lord", "text": "Magician Lord \u00e8 un videogioco di tipo sparatutto a scorrimento (orizzontale e verticale), appartenente al genere dei platform pubblicato da SNK nel 1990 e sviluppato da ADK per Neo Geo. Faceva parte dei 4 giochi presenti al lancio dell'hardware, ed \u00e8 il primo gioco su Neo Geo non sviluppato da SNK.\nTra i titoli del lancio del Neo Geo, \"Magician Lord\" \u00e8 quello che sfrutta meglio le caratteristiche tecniche dell'hardware: per questo, grazie anche alle recensioni positive dell'epoca, \u00e8 considerato il primo esempio di killer application per l'hardware.\nTrama e modalit\u00e0 di gioco.\nElta, un giovane mago proveniente dal pacifico regno di Cadacis, intraprende un viaggio alla ricerca degli otto libri del potere mistico per poter salvare il mondo dallo stregone Gal Agiese che venuto appunto in possesso dell'intera serie di tomi \u00e8 riuscito a evocare Az Atorse, demone della distruzione.\nIl giocatore controlla Elta per gli otto livelli di \"Magician Lord\". I primi sei sono caratterizzati da fasi esplorative molto ampie, che in alcuni casi permettono a Elta, impegnato a fronteggiare senza respiro le orde di nemici inviati da Gal Agiese, di trovare percorsi alternativi per arrivare ogni volta a misurarsi coi due boss di fine livello: dapprima uno dei luogotenenti di Gal Agiese (la presenza di ognuno di essi viene sempre rivelata dal simbolo corrispondente, mostrato su una parete), e, subito dopo, uno dei sei mostri creati dallo stregone. Verranno cos\u00ec recuperati sei degli otto libri magici. Nel settimo livello, dopo lo scontro con l'ultimo dei luogotenenti di Gal Agiese, il protagonista deve misurarsi con lo stregone stesso, che per l'occasione si presenta sotto l'aspetto di un gigante deforme. Facendo morire Gal Agiese, Elta si impadronisce del settimo libro magico. Appare quindi lo spirito di Gal Agiese, il quale rivela a Elta che egli avr\u00e0 modo di reincarnarsi di l\u00ec a poco. Ci\u00f2 avviene effettivamente all'inizio dell'ottavo livello, dove l'eroe della storia si scontra con ben sette reincarnazioni dello stregone, il cui spirito entra via via nei vari corpi dei suoi luogotenenti morti, dal primo all'ultimo; dopo la definitiva sconfitta di Gal Agiese, Elta pu\u00f2 finalmente affrontare Az Atorse. Il malvagio demone, una volta battuto da Elta, torna nella sua dimensione perdendo l'ultimo degli otto libri magici, che finisce come gli altri nelle mani del giovane mago; questi sigiller\u00e0 tutti e otto i libri per impedire a chiunque di evocare in futuro Az Atorse.\nIl gioco \u00e8 caratterizzato dalla presenza di due barre: la prima \u00e8 la barra vitale, l'altra quella energetica. Entrambe possono essere riempite ed eventualmente ampliate tramite l'acquisizione di power-up. Raccogliendo alcuni particolari power-up \u00e8 possibile anche trasformare Elta, cosa che d\u00e0 maggiore profondit\u00e0 al gioco.\nLe vite a disposizione sono 3, mai incrementabili. Nonostante i punti ferita, il giocatore non deve far mai cadere Elta nel vuoto: ci\u00f2 infatti causa la perdita immediata di una vita.\nVengono utilizzati un joystick e due tasti: A per sparare (in condizioni normali solo in quattro direzioni), e B per saltare.\nSe il giocatore indugia troppo nel raggiungere i nascondigli dei luogotenenti di Gal Agiese, l'eroe verr\u00e0 attaccato da un mostro indistruttibile.\nTrasformazioni.\nUna delle caratteristiche principali del gioco \u00e8 la possibilit\u00e0 di trasformare Elta tramite l'utilizzo di power-up. La barra vitale verr\u00e0 quindi ampliata; dopo aver sub\u00ecto alcuni colpi si ritorner\u00e0 al personaggio base. Anche in questi casi si va incontro a morte immediata cadendo nel vuoto.\nLe trasformazioni possibili sono le seguenti:\nPrima dello scontro con Az Atorse, il giocatore pu\u00f2 scegliere di trasformare Elta in uno dei sei personaggi speciali (in questo frangente sono decisamente sconsigliabili Uomo d'acqua e Poseidone); qualora perdesse una vita, nei tentativi rimanenti gli sar\u00e0 permesso di utilizzare esclusivamente Elta.\nColonna sonora.\nLe musiche sono state composte da Yuka Watanabe, Hiroaki Shimizu e Hideki Yamamoto."}
{"id": "1158479", "revid": "6923", "url": "https://it.wikipedia.org/wiki?curid=1158479", "title": "Marta Grandi", "text": "Biografia.\nEra figlia del pittore Alfredo Grandi, il cui fratello Guido aveva fondato l'Istituto di entomologia all'Universit\u00e0 di Bologna e l'aveva in seguito diretto per circa 30 anni.\n. Vedi anche una memoria in inglese pubblicata nel Bulletin of Insectology. A lei si deve, in particolare, il pi\u00f9 approfondito studio in lingua italiana delle Effimere oltre a una formidabile collezione.\nNel 1962 l'Accademia dei Lincei le ha assegnato il premio del Ministero dell'Educazione per le scienze naturali."}
{"id": "1158480", "revid": "24443", "url": "https://it.wikipedia.org/wiki?curid=1158480", "title": "Monte Bianco di Courmayeur", "text": "Il Monte Bianco di Courmayeur (in francese, Mont Blanc de Courmayeur - 4.765 ) \u00e8 una elevazione situata sul massiccio del Monte Bianco in territorio italiano, in prossimit\u00e0 della vetta principale del Monte Bianco.\nVetta o anticima.\nSecondo la definizione di vetta il Monte Bianco di Courmayeur dovrebbe essere considerato come l'anticima del Monte Bianco. Infatti la sua prominenza rispetto al monte Bianco \u00e8 minore di trenta metri. Tuttavia per l'importanza morfologica, alpinistica e storica l'UIAA l'ha inserita nell'elenco principale dei 4000 delle Alpi.\nCaratteristiche.\nCulmina all'altezza di 4.765\u00a0m ed \u00e8 ben visibile da Courmayeur.\nLa prima ascensione nota fu compiuta il 18 agosto 1822 da Frederick Clissold con Joseph-Marie Couttet e altre cinque guide. Gli alpinisti ne raggiunsero la cima scendendo dalla vetta del Monte Bianco.\nDalla cittadina che le d\u00e0 il nome, partono diverse vie di risalita verso l'intero massiccio. La vetta si raggiunge abbastanza facilmente attraversando la cresta che parte dalla cima del monte Monte Bianco stesso, denominata \"Col Major\" (4.741\u00a0m) e la cui lunghezza \u00e8 di circa 800\u00a0m.\nLe altre vie percorribili dal versante italiano - e che passano lungo la \"cresta del Brouillard\", la \"cresta dell'Innominata\" e la cresta di Peuterey - per i profondi dirupi e per le pareti verticali che le caratterizzano, costituiscono delle salite molto impegnative ed anche molto ricercate dagli alpinisti esperti.\nLe disparit\u00e0 cartografiche.\nLe carte geografiche dell'I.G.N - (\"Institut G\u00e9ographique National de France\") mostrano la vetta del Monte Bianco di Courmayeur sul confine tra Italia e Francia, in netto contrasto con le carte geografiche dell'I.G.M - (\"Istituto Geografico Militare di Firenze\"), sulle quali la cima si trova interamente in territorio italiano.\nUn solo trattato bilaterale regola la frontiera italo-francese sulle Alpi, il Trattato di Torino del 24 marzo 1860. In tale trattato, e nei protocolli successivi, viene stabilito tra i due Stati che la frontiera sul Monte Bianco passa a quota 4.810\u00a0m, ossia sulla cima del monte stesso. Non esistono ad oggi accordi di stato che indicano il Monte Bianco di Courmayeur in parziale territorio francese."}
{"id": "1158494", "revid": "990063", "url": "https://it.wikipedia.org/wiki?curid=1158494", "title": "Strada statale 292 Nord Occidentale Sarda", "text": "La strada statale 292 Nord Occidentale Sarda (SS 292), \u00e8 un'importante strada statale italiana. Scorre nel nord-ovest della Sardegna.\nPercorso.\nInizia ad Alghero, dalla strada statale 127 bis Settentrionale Sarda, uscendo dal sud della citt\u00e0, e si snoda verso l'interno. Il suo tracciato \u00e8 curvilineo nella prima parte, dove sale di quota; qui attraversa il centro abitato di Villanova Monteleone. Valicato il territorio comunale di Monteleone Rocca Doria, digrada fino a giungere a Padria (dove diparte la strada statale 292 dir Nord Occidentale Sarda) e proseguendo per diversi km, entra nell'oristanese.\nLe prime localit\u00e0 che qui si incontrano sono Suni (dove si interseca la strada statale 129 bis Trasversale Sarda), Tinnura, Flussio, Magomadas e Tresnuraghes. Proseguendo verso sud tocca poi i centri di Sennariolo e Cuglieri, dove per mezzo di una circonvallazione aperta al traffico nel 2009, viene evitato il transito all'interno di quest'ultimo centro abitato, poi devia verso la costa.\nArrivata qui, tocca Santa Caterina di Pittinuri, S'Archittu e Torre del Pozzo (le tre frazioni di Cuglieri); gli ultimi km sono in pianura e rettilinei, dove si attraversano i centri di Riola Sardo, Nurachi e la frazione oristanese di Donigala Fenughedu. In corrispondenza del santuario \"Madonna del Rimedio\" (da cui parte la SP 54 bis che entra ad Oristano Nord) la strada segue una curva verso nord-est e prosegue per circa 4,7 chilometri, attraversando le frazioni oristanesi di Nuraxinieddu e Massama, per confluire nella strada statale 131 Carlo Felice in corrispondenza del chilometro 99.\nLa 292 \u00e8 totalmente priva di gallerie e presenta il tratto di strada statale a carreggiata unica in completo rettilineo pi\u00f9 lungo della Sardegna con 2.675 metri, tra Cuglieri e la borgata marina di Santa Caterina di Pittinuri; questo tratto \u00e8 chiamato localmente chiamato Fanne Arca, dal nome di una localit\u00e0 omonima attraversata dalla strada.\nNel tratto tra Alghero e Suni \u00e8 particolarmente apprezzata dai mototuristi, in virt\u00f9 delle innumerevoli curve e dei paesaggi spettacolari che attraversa.\n\u00c8 in fase di realizzazione una nuova variante della strada che consente di evitare l'attraversamento dei centri abitati di Sennariolo e Cuglieri. Il progetto \u00e8 stato oggetto di pesanti polemiche e critiche da parte degli abitanti e dei sindaci di Sennariolo e Cuglieri per via della presenza di terreni agricoli e di altri problemi vari.\nStrada statale 292 dir Nord Occidentale Sarda.\nLa strada statale 292 dir Nord Occidentale Sarda (SS 292 dir), \u00e8 una strada statale italiana. Funge praticamente da collegamento tra la strada statale 292 Nord Occidentale Sarda nei pressi di Padria e la strada statale 131 Carlo Felice nei pressi di Cossoine.\nInizia dalla Strada statale 292 Nord Occidentale Sarda nei pressi di Padria. I centri che incontra sono Pozzomaggiore (dove viene evitato l'attraversamento del centro) e Cossoine. Il suo percorso termina sulla Strada Statale 131 Carlo Felice nei pressi di quest'ultimo centro abitato."}
{"id": "1158499", "revid": "486946", "url": "https://it.wikipedia.org/wiki?curid=1158499", "title": "Elendilmir", "text": ""}
{"id": "1158500", "revid": "9595", "url": "https://it.wikipedia.org/wiki?curid=1158500", "title": "Chrisma", "text": ""}
{"id": "1158503", "revid": "1711941", "url": "https://it.wikipedia.org/wiki?curid=1158503", "title": "Stella di Elendil", "text": ""}
{"id": "1158511", "revid": "599013", "url": "https://it.wikipedia.org/wiki?curid=1158511", "title": "Alessandro Puzar", "text": "Carriera.\nHa esordito in sella ad una moto da cross all'et\u00e0 di 13 anni ed \u00e8 l'unico crossista italiano a fregiarsi del titolo mondiale della classe 250.\nVince il SuperBowl di Genova del 1986; nel 1988 arriva la prima vittoria in una gara di campionato del mondo classe 125 in sella alla KTM e conclude il mondiale in quarta posizione.\nNel 1989 entra a far parte del team di Michele Rinaldi e diventa, in sella alla Suzuki, vicecampione della classe 125, alle spalle dello statunitense Trampas Parker.\nNel 1990 passa alla classe 250, sempre in sella alle Suzuki di Rinaldi, e conquista il suo primo alloro iridato, tra le vittorie della stagione si annoverano quelle di Markelo (Paesi Bassi) e Maggiora (Italia). Del GP italiano si ricorda inoltre la rimonta nella prima manche, dove, dall'ultima posizione, risal\u00ec fino al 4\u00ba posto, con un distacco finale di poco pi\u00f9 di un secondo dal vincitore di manche.\nNel 1991 un infortunio al ginocchio gli impedisce di bissare il titolo, vinto da Parker.\nPuzar ritorna alla vittoria nel 1995, quando, in sella ad una Honda gestita da Corrado Maddii, diventa campione nella classe 125, dopo un duello con l'italiano Alessio Chiodi, che si conclude solo all'ultima gara, disputata a Reil (Germania).\nNel 1997 passa alla italiana TM e rinnova il suo duello con Chiodi, ma stavolta termina alle sue spalle.\nNel 1999 tenta di diventare il secondo pilota al mondo (dopo Eric Geboers) a conquistare un titolo mondiale in tutte e tre le classi: passa, quindi, in classe 500 in sella alle Yamaha e ritorna a far parte del team Rinaldi; dopo un avvio scoppiettante in Francia, con tanto di vittoria, Puzar, causa infortuni, termina la stagione solo all'ottavo posto. Il titolo lo vince il suo compagno di squadra Andrea Bartolini.\nNel 2002 l'ultima vittoria in una gara di campionato del mondo, nella classe 125, in sella alla italiana Husqvarna a Sevlievo (Bulgaria) e la conquista, insieme a Bartolini e Chiodi, del prestigioso \"Motocross delle Nazioni\".\nAnche dopo il ritiro dalle competizioni al massimo livello ha continuato a dedicarsi al motocross nelle competizioni \"veterans\" e, nel 2010 \u00e8 incorso in un incidente piuttosto grave in allenamento."}
{"id": "1158512", "revid": "1924342", "url": "https://it.wikipedia.org/wiki?curid=1158512", "title": "Black Rain (Ozzy Osbourne)", "text": "Black Rain \u00e8 il nono album di studio di Ozzy Osbourne, registrato alla \"The Music Machine\" di Beverly Hills. Osbourne ha dichiarato che questo \u00e8 il primo disco da lui registrato da sobrio. Ha venduto finora copie in tutto il mondo.\nIl disco.\nIl 21 dicembre 2007 l'album \u00e8 stato certificato disco d'oro negli Stati Uniti per aver oltrepassato la soglia delle 500.000 copie vendute.\nIn questo disco vi \u00e8 un intenso uso di sintetizzatori che donano al tutto un carattere industrial. Il grande uso di synths \u00e8 dovuto al fatto che questo \u00e8 il primo album di Ozzy registrato senza un tastierista; infatti, il chitarrista storico di Ozzy Zakk Wylde si \u00e8 occupato di tutte le parti di tastiera, preferendo, a volte, di fare assoli con quest'ultima e non con la sua amata chitarra. \u00c8 uno dei dischi pi\u00f9 cupi di Ozzy. A livello lirico Osbourne ha manifestato la sua poetica, la sua frustrazione, la sua speranza e la sua rabbia nei confronti del mondo che lentamente si sta autodistruggendo. I temi sono la guerra (\"Black rain\"), la decadenza del mondo (\"The almighty Dollar\", \"Civilize the Universe\", \"Countdown's begun\", \"Trap Door\"), la droga (\"11 silver\"), l'amore per la moglie Sharon e i fan (\"Lay your World on Me\" e \"Here for You\")."}
{"id": "1158519", "revid": "339392", "url": "https://it.wikipedia.org/wiki?curid=1158519", "title": "Blue Stack", "text": ""}
{"id": "1158522", "revid": "339392", "url": "https://it.wikipedia.org/wiki?curid=1158522", "title": "Diocesi di Saint John, New Brunswick", "text": ""}
{"id": "1158525", "revid": "92723", "url": "https://it.wikipedia.org/wiki?curid=1158525", "title": "Arcidiocesi di Saint John's, Newfoundland", "text": ""}
{"id": "1158527", "revid": "201394", "url": "https://it.wikipedia.org/wiki?curid=1158527", "title": "Earthbound (King Crimson)", "text": "Earthbound \u00e8 il primo album dal vivo del gruppo musicale britannico King Crimson, pubblicato il 9 giugno 1972 dalla Island Records.\nIl disco.\nL'album raccoglie cinque tracce registrate nel corso del tour statunitense dei King Crimson dell'inizio del 1972, il quale segu\u00ec di poco la fine del sodalizio artistico tra Robert Fripp e Peter Sinfield e fu anche l'ultimo intrapreso dalla formazione che aveva inciso \"Islands\". All'epoca della pubblicazione dell'album, il gruppo si era gi\u00e0 disciolto.\nCome confermato dalle note di copertina, le registrazioni furono effettuate dal mixer di palco direttamente su musicassette stereo Ampex a bassa fedelt\u00e0, il che ne rendeva impossibile il remissaggio. Ne risult\u00f2 una qualit\u00e0 audio oggettivamente scarsa che indusse addirittura il mercato discografico statunitense a rifiutare, in un primo tempo, la pubblicazione dell'album.\nLe tracce dell'album sono tratte dai seguenti concerti:\n\"Peoria\" e \"Earthbound\" sono due \"jam\" improvvisate e pertanto inedite prima di allora.\n\"Groon\", originariamente pubblicato nel 1970 insieme a \"Cat Food\", \u00e8 qui dilatata alla considerevole durata di 15:30 e include un assolo di Ian Wallace alla batteria, filtrata attraverso un sintetizzatore EMS VCS3 controllato dal vivo dal fonico Hunter McDonald.\nPer molti anni dopo la pubblicazione, Robert Fripp si \u00e8 attivamente opposto alla ristampa di quest'album, considerandolo una sorta di errore di percorso. La grande richiesta da parte di fan e collezionisti ha fatto s\u00ec che l'album venisse ristampato nel 2002 e nuovamente nel 2017 dalla Discipline Global Mobile, di propriet\u00e0 di Fripp."}
{"id": "1158535", "revid": "558966", "url": "https://it.wikipedia.org/wiki?curid=1158535", "title": "Cascine Guascona e Guasconcina", "text": "Le Cascine Guascona e Guasconcina sono delle cascine di origine quattrocentesca che si trovano nel territorio di Muggiano (attualmente quartiere di Milano).\nUn tempo le localit\u00e0 Guascona, Guasconcina ed Assiano erano frazioni dell'autonomo comune di Muggiano che era dotato di una propria amministrazione.\nStoria.\nDalle origini al XIX secolo.\nLa Cascina Guascona \u00e8 costituita da due cortili chiusi e comunicanti tra loro: il primo, che \u00e8 il pi\u00f9 piccolo e il pi\u00f9 antico, consiste in una sorta di corte fortificata che comprende la casa padronale; il secondo, che \u00e8 pi\u00f9 spazioso, \u00e8 l'aia sulla quale si affacciavano le case dei contadini e tutte le strutture utilizzate per il lavoro agricolo (stalle, fienili, magazzini ecc.).\nIl nome Guascona deriva dai primi proprietari i \"\u201cDe Guasconibus\u201c\", come \u00e8 attestato da una pergamena datata 1472. La Cascina Guascona \u00e8 stata dimora di villeggiatura di diverse famiglie nobili. Tra il XVI e XVII secolo la famiglia Guasconi cedette la propriet\u00e0 alla famiglia Caravaggio.\nLa Cascina Guascona \u00e8 citata per la prima volta in un documento datato primo luglio 1553 riguardante le propriet\u00e0 dei Canonici di Sant'Ambrogio Maggiore in Assiano.\nDa uno \"stato delle anime\" risalente al 1574, conservato nell'Archivio arcivescovile di Milano, risulta che alla Cascina Guascona abitavano allora 37 persone e alla Guasconcina 10 persone. Si tratta del primo documento dove viene citata la Cascina Guasconcina.\nLa facciata della cascina Guascona \u00e8 costituita da un grande portale monumentale, fiancheggiato da colonne e sormontato dallo stemma gentilizio della famiglia Caravaggio. Un altro stemma nobiliare \u00e8 presente su un camino nel piano terra. Esisteva anche una piccola cappella alla Cascina Guascona, con campanile e sacrestia, dedicata a San Rocco, ma di essa si \u00e8 persa ogni traccia.\nNel 1722 la Cascina Guascona era di propriet\u00e0 del sig. Pietro Paolo Caravaggio e la Cascina Guasconcina apparteneva al sig. Francesco Maria Della Porta.\nNel 1753 entrambe le cascine e due mulini erano di propriet\u00e0 delle sorelle Della Porta.\nIl 27 novembre 1823 Bernardo Merini vendeva a Gaetano Banfi la Cascina Guascona, posseduta anteriormente da Faustina Novati Calchi Barattieri.\nNel 1887 era proprietario della Cascina Guascona il sacerdote Prof. Dott. don Giulio Monti, figlio del fu Giuseppe, che don\u00f2 un terreno per la costruzione del cimitero di Muggiano nel quale \u00e8 sepolto (il religioso figura ancora come proprietario nel 1901). La Cascina Guasconcina era invece di propriet\u00e0 del nobile Luigi Pietro Giuseppe del Bue (nato a Cremona il 20 febbraio 1822 e deceduto a Milano il 3 ottobre 1898), cavaliere d'onore e di devozione del Sovrano Militare Ordine di Malta, cavaliere dell'Ordine della Corona d'Italia, regio segretario di prefettura a riposo e gi\u00e0 regia guardia nobile lombardo - veneta. Quest'ultimo era figlio del nobile Giovanni Francesco del Bue (nato a Mantova il 19 marzo 1796 e deceduto a Cremona il 20 gennaio 1857) e della nobile Elisa Riondet de Falieuse (nata a Lione il 18 gennaio 1800 e deceduta a Milano il 5 dicembre 1859).\nDal XX secolo ad oggi.\nNel 1924 la Cascina Guascona era di propriet\u00e0 dell'Ing. Tommaso Monti dimorante a Milano in via S. Dalmazio 4. In seguito le cascine venivano acquistate dal Cav. Rag. Carlo Aliprandi (nato ad Affori ed Uniti il 1\u00ba ottobre 1881 e deceduto a Busto Arsizio il 26 giugno 1943), sindaco di Affori dal 1910 al 1913, procuratore generale del Cotonificio \"Vittorio Olcese\" e membro del Comitato d'Appello presso la Camera Arbitrale Cotoni Sodi. Quest'ultimo apparteneva al ramo della nobile famiglia Aliprandi che discende dal nobile Giulio Cesare Aliprandi, figlio di Gaspare, ammesso nel 1584, con prove di nobilt\u00e0, nel Collegio dei Nobili Giureconsulti di Milano, fratello di Luigi Aliprandi ricevuto nel 1587, con prove di nobilt\u00e0, nell'Ordine di Santo Stefano Papa e Martire.\nNel 1936 Carlo Aliprandi ristruttur\u00f2 la Cascina Guasconcina.\nGli Aliprandi sono stati gli ultimi unici proprietari delle cascine: nel 1950 il figlio del predetto Carlo, Gianlodovico Aliprandi (nato il 25 luglio 1927 a Milano e deceduto a Monza il 21 dicembre 1988), la sorella Regina (nata a Milano il 14 ottobre 1929 e deceduta ivi il 16 maggio 1950) e la loro madre Ersilia Scolari (nata a Livraga il 15 febbraio 1891 e deceduta a Genova il 23 giugno 1968), frazionandola, vendettero la cascina Guascona ai loro affittuari. Altri terreni vennero venduti negli anni successivi.\nLa tenuta della Guasconcina venne venduta principalmente in parte al Comune di Milano nel 1960 e il resto all'Impresa Ing. Lodigiani S.p.A. il 7 gennaio 1966 con rogito del Notaio Giuseppe Gallizia. Alcune vendite minori della propriet\u00e0 vennero effettuate a favore dei sig.ri Masciocchi e Nosari nel 1964 e dei sig.ri Chiesa nel 1966.\nI terreni, che un tempo erano di pertinenza della Cascina Guasconcina, sono stati utilizzati per creare il \"Lago dei Cigni\" e il Parco della Cava di Muggiano."}
{"id": "1158538", "revid": "1610933", "url": "https://it.wikipedia.org/wiki?curid=1158538", "title": "Cercopiteco nasobianco del Congo", "text": ""}
{"id": "1158539", "revid": "1573940", "url": "https://it.wikipedia.org/wiki?curid=1158539", "title": "Cercopithecus ascanius", "text": "Il cercopiteco nasobianco del Congo (Cercopithecus ascanius ()) \u00e8 un primate della famiglia dei Cercopitecidi.\nDescrizione.\nHanno la faccia nera con basette bianche, una macchia biancastra sul naso e del blu attorno agli occhi. Il corpo \u00e8 marrone, gli arti grigio-bluastri. L'estremit\u00e0 della coda \u00e8 rossa sul lato inferiore. La lunghezza del corpo varia tra i 40 e 60\u00a0cm, il peso tra 3 e 6\u00a0kg.\nDistribuzione e habitat.\nVivono in zone dell'Africa centrale e meridionale, dall'Africa centrale all'Uganda e allo Zambia. L'habitat \u00e8 costituito soprattutto dalla foresta pluviale tropicale, ma possono vivere anche in altre foreste.\nBiologia.\nVivono in gruppi di 11-14 individui formati da un maschio adulto, diverse femmine e piccoli. Conducono vita arboricola e hanno attivit\u00e0 diurna. \nSi nutrono soprattutto di frutta, ma la dieta comprende anche semi e altri vegetali e occasionalmente insetti e altri piccoli animali. La gravidanza dura circa cinque mesi e al termine nasce in genere un solo cucciolo. La maturit\u00e0 sessuale si raggiunge ad un'et\u00e0 compresa tra i 4 e i 6 anni.\nTassonomia.\nSono note le seguenti sottospecie:"}
{"id": "1158540", "revid": "1610933", "url": "https://it.wikipedia.org/wiki?curid=1158540", "title": "Cercopiteco di Campbell", "text": ""}
{"id": "1158546", "revid": "289247", "url": "https://it.wikipedia.org/wiki?curid=1158546", "title": "Campionato di calcio di Cipro", "text": ""}
{"id": "1158547", "revid": "1543377", "url": "https://it.wikipedia.org/wiki?curid=1158547", "title": "Invincible (Muse)", "text": "Invincible \u00e8 un singolo del gruppo musicale britannico Muse, pubblicato il 9 aprile 2007 come quarto estratto dal quarto album in studio \"Black Holes and Revelations\".\nLa canzone.\nLa traccia si potrebbe considerare una ballata lenta (insieme a \"Soldier's Poem\") rispetto agli altri pezzi contenuti album. La canzone \u00e8 ritmata da un'insistente batteria in stile marcia militare che accompagna il pezzo fino ad un assolo di chitarra distorta finale.\nVideo musicale.\nIl videoclip \u00e8 stato diretto da Jonnie Ross ed \u00e8 stato trasmesso in esclusiva mondiale il 16 marzo sul canale BBC inglese. Durante il filmato il gruppo si trova su una barca e attraversa una attrazione di tipo \"dark ride\" illuminata da colori psichedelici, in cui si susseguono le rappresentazioni delle varie guerre che hanno caratterizzato la civilt\u00e0 dell'uomo. Tra queste spiccano l'et\u00e0 della pietra, l'estinzione dei dinosauri, il periodo dell'Impero romano, l'Antico Egitto, i Vichinghi fino ad arrivare ai riferimenti relativi agli attentati dell'11 settembre 2001. Durante la traversata si arriva ad un'ipotetica invasione aliena in cui il mondo verr\u00e0 distrutto e gli esseri umani ritorneranno all'et\u00e0 della pietra. Le rappresentazioni sono state realizzate con scenografie di cartone e il genere umano \u00e8 rappresentato con grandi Playmobil. La barca sulla quale il gruppo suona \u00e8 un riferimento al viaggio intrapreso dai protagonisti di \"Willy Wonka e la fabbrica di cioccolato\", film del 1971 di Mel Stuart.\nTracce.\nTesti e musiche di Matthew Bellamy."}
{"id": "1158549", "revid": "9060371", "url": "https://it.wikipedia.org/wiki?curid=1158549", "title": "Racconti Incompiuti", "text": ""}
{"id": "1158550", "revid": "1793900", "url": "https://it.wikipedia.org/wiki?curid=1158550", "title": "Echternach", "text": "Echternach (lussemburghese: Iechternach o \"Eechternoach\") \u00e8 un comune del Lussemburgo orientale. Fa parte del cantone che porta il suo nome e del distretto di Grevenmacher. Echternach, che ha una popolazione di 4.610 abitanti, si trova al confine con la Germania ed \u00e8 la pi\u00f9 antica citt\u00e0 del Lussemburgo.\nStoria.\nLa citt\u00e0 si \u00e8 sviluppata intorno alle mura dell'Abbazia di Echternach, fondata nel 698 da San Villibrordo, un monaco benedettino inglese di Ripon, che arriv\u00f2 in Lussemburgo dopo essere diventato vescovo di Utrecht durante la sua opera di cristianizzazione della Frisia e guid\u00f2 il monastero fino alla sua morte, nel 739. Tuttora si celebra una processione in suo onore il marted\u00ec dopo la Pentecoste.\nIl fiume S\u00fbre (o Sauer) che bagna la citt\u00e0 oggi segna la frontiera fra Germania e Lussemburgo, ma negli ultimi tempi dell'Impero Romano e sotto i Merovingi non era una marca. La villa romana scoperta nel 1975 che faceva parte della diocesi di Treviri (oggi in Germania) fu regalata a Villibrordo da Irmina, figlia di Dagoberto II, re dei Franchi. Altre porzioni dell'eredit\u00e0 merovingia furono regalate all'abbazia da Pipino il Breve.\nEchternach rest\u00f2 sotto la tutela di Carlo Magno e dei suoi discendenti. Sebbene i monaci siano stati successivamente rimpiazzati dai sacerdoti della diocesi di Treviri fra l'859 e il 971, e nonostante gli edifici realizzati da San Villibrordo siano andati in fiamme nel 1017, la basilica romanica con le sue torri simmetriche ospita tuttora la tomba del santo inglese nella cripta. Mentre fioriva l'abbazia, con la sua famosa biblioteca e lo \"scriptorium\", la citt\u00e0 di Echternach si form\u00f2 intorno alle sue mura esterne fino ad ottenere, nel 1236, lo status di citt\u00e0. L'abbazia fu ricostruita secondo il gusto barocco nel 1737, ma nel 1797 i monaci furono allontanati e le propriet\u00e0 dell'abbazia, compresa la biblioteca, furono vendute. Alcuni dei manoscritti pi\u00f9 antichi sono conservati alla Biblioth\u00e8que Nationale di Parigi. Nell'abbazia fu insediata una fabbrica di porcellana e la citt\u00e0 declin\u00f2 fino a quando, con la realizzazione della ferrovia, arrivano i primi flussi turistici.\nLe chiese di Echternach sono due: oltre alla Basilica (che oggi ospita una scuola ed \u00e8 stata inglobata nell'abbazia realizzata nel XVIII secolo), c'\u00e8 anche una parrocchia dedicata ai santi Pietro e Paolo.\nLa citt\u00e0, circondata dalle mura medievali con torrette di controllo, fu gravemente danneggiata nella Seconda guerra mondiale ed \u00e8 stata massicciamente restaurata. Dal 1975 ospita un festival musicale internazionale che si tiene in maggio e giugno."}
{"id": "1158552", "revid": "466539", "url": "https://it.wikipedia.org/wiki?curid=1158552", "title": "Tori Spelling", "text": "Biografia.\nFiglia del produttore Aaron Spelling e della autrice teatrale e filantropa Candy Marer, fin da piccola appare in alcune serie tv prodotte dal padre come \"Love Boat\", \"T.J. Hooker\", \"Hotel\", \"Bayside School\" e \"Fantasilandia\". Nel 1990 ottiene il ruolo di Donna Martin, nella fortunata serie tv \"Beverly Hills 90210\", co-prodotta dal padre assieme a Darren Star. Parallelamente all'esperienza in \"Beverly Hills 90210\", recita in alcuni film indipendenti come \"Trick\" e \"La casa del s\u00ec\"; inoltre, appare anche in \"Scream 2\" e \"Scary Movie 2\".\nNel 2006 \u00e8 protagonista del reality show/sit-com, intitolato \"So Notorious\", nel quale autoironizza sulla sua immagine pubblica. Nel 2007 e nel 2009 \u00e8 guest star in due episodi della Serie TV \"Smallville\". Tori ha prodotto la sitcom \"So Notorius\" e diretto un episodio di \"Beverly Hills 90210\".\nVita privata.\nIl 3 luglio 2004 sposa l'attore Charlie Shanian. I due si separano nel 2005, per poi divorziare definitivamente il 20 aprile 2006.\nIl 7 maggio 2006 Tori sposa l'attore Dean McDermott, con una cerimonia privata a Wakaya Island, nelle Isole Figi. La coppia ha cinque figli: Liam Aaron (\"Aaron\" in memoria del padre di Tori, Aaron Spelling) nato il 13 marzo 2007, Stella Doreen (\"Doreen\" in memoria della madre di Dean), nata il 9 giugno 2008, Hattie Margaret (nata il 10 ottobre 2011), Finn Davey (nato il 30 agosto 2012) e Beau Dean (nato il 2 marzo 2017). McDermott ha anche un figlio, Jack (1998), nato dal precedente matrimonio.\nDoppiatrici italiane.\nNelle versioni in italiano dei suoi film, Tori Spelling \u00e8 stata doppiata da:"}
{"id": "1158558", "revid": "2057018", "url": "https://it.wikipedia.org/wiki?curid=1158558", "title": "Great Western Railway", "text": "La Great Western Railway (GWR) \u00e8 stata una compagnia ferroviaria britannica che collegava Londra con il sudovest e l'ovest dell'Inghilterra e gran parte del Galles. Fondata nel 1833, ricevette la sua consacrazione con un Atto del Parlamento nel 1835, ed effettu\u00f2 i suoi primi viaggi nel 1838. Organizzata dall'ingegner Isambard Kingdom Brunel che scelse uno scartamento largo di 2.140\u00a0mm, ma dal 1854 una serie di adeguamenti la port\u00f2 all'adozione di uno scartamento standard; gli ultimi servizi in scartamento largo ebbero luogo nel 1892. La GWR \u00e8 stata la sola compagnia a mantenere la sua identit\u00e0 con il Railways Act 1921 (Legge sulle Ferrovie) assorbendo tutte le altre ferrovie indipendenti all'interno del proprio territorio e fu solo nel 1947 che fu nazionalizzata divenendo la Western Region of British Railways (Regione Occidentale delle Ferrovie Britanniche).\nLa GWR veniva identificata da alcuni con l'appellativo di \"God's Wonderful Railway\" (La Meravigliosa Ferrovia di Dio) e da altri con l'appellativo \"Great Way Round\" (La Grande Strada), ma divenne famosa come \"Holiday Line\" (Linea delle Vacanze), perch\u00e9 trasportava molti passeggeri ai luoghi di villeggiatura nel Sudovest dell'Inghilterra. Le locomotive della Compagnia, molte delle quali costruite nelle Officine Ferroviarie di Swindon, erano dipinte in colore verde Brunswick, mentre per gran parte della sua vita le carrozze passeggeri vennero dipinte nella livrea bicolore \"cioccolato e panna\". I vagoni merci erano dipinti in rosso sostituito poi da un grigio medio.\nI convogli della Great Western comprendevano espressi di lunga distanza come il \"Flying Dutchman\" (Olandese Volante), il \"Cornish Riviera Express\" (Espresso della Riviera Cornica) e il \"Cheltenham Spa Express\" (Espresso delle Terme di Cheltenham). Molti servizi erano suburbani o rurali, alcuni gestiti da vaporiere o da automotrici. La Compagnia fu la prima ad adottare vagoni merci pi\u00f9 capienti ed economici di quelli generalmente usati nel resto della Gran Bretagna. Essa gestiva una rete di servizi pullman, faceva parte della Railway Air Services, e possedeva navi, moli e alberghi.\nUn convoglio della great Western Railway fu il protagonista dell'opera \"pioggia vapore e velocit\u00e0\" del celebre pittore inglese William Turner.\nStoria.\nInizi.\nLa Great Western Railway ebbe origine per il desiderio di alcuni commercianti di Bristol di far s\u00ec che la loro citt\u00e0 mantenesse il proprio status di secondo porto del Paese e primo porto per il commercio con l'America. L'aumento di dimensioni delle navi e il graduale insabbiamento del fiume Avon aveva fatto di Liverpool un porto sempre pi\u00f9 importante, e con la costruzione della ferrovia che l'avrebbe collegata a Londra, in costruzione dal 1830, una minaccia per lo status di Bristol. La risposta di Bristol fu, con la collaborazione di interessi londinesi, di costruire una propria ferrovia; una ferrovia costruita con standard d'eccellennza mai visti prima per sopravanzare le ferrovie in costruzione nel nordovest.\nLa Compagnia fu fondata ad una riunione pubblica tenutasi a Bristol nel 1833, e fu legalizzata da un Atto del Parlamento nel 1835. Isambard Kingdom Brunel, allora solo ventinovenne, fu nominato Ingegnere Capo. Si tratt\u00f2 del pi\u00f9 grosso contratto che gli era mai stato assegnato fino a quel momento. Egli prese subito due decisioni controverse. La prima fu quella di scegliere uno scartamento largo di 7 piedi e 0+1\u20444 pollici (2140\u00a0mm) per consentire l'impiego di ruote pi\u00f9 grandi all'esterno della scocca dei vagoni, in modo da consentire un rotolamento pi\u00f9 dolce alle velocit\u00e0 pi\u00f9 elevate: la seconda fu quella di scegliere un percorso a nord dei Marlborough Downs, lungo il quale non c'erano grosse citt\u00e0, ma che offriva potenziali collegamenti con Oxford e Gloucester. Egli stesso in persona esamin\u00f2 il percorso tra Londra e Bristol.\nGeorge Thomas Clark gioc\u00f2 un ruolo importante nel progetto come ingegnere, assumendo la gestione di due divisioni del percorso, comprendenti i ponti sul Tamigi ad Upper Basildon e Moulsford, e la stazione di Paddington. Il suo coinvolgimento nei grossi lavori di sbancamento sembrano aver stimolato l'interesse di Clark verso la geologia e l'archeologia ed egli, in maniera anonima, scrisse due manuali sulla ferrovia: uno illustrato da litografie di John Cooke Bourne; e l'altro una critica contro i metodi di Brunel e contro lo scartamento largo."}
{"id": "1158560", "revid": "123100514", "url": "https://it.wikipedia.org/wiki?curid=1158560", "title": "Pipe (pallavolo)", "text": "Nel mondo della pallavolo con il termine pipe si indica un particolare colpo usato prevalentemente nella pallavolo professionistica, a causa della sua difficolt\u00e0 di esecuzione.\nEsecuzione.\nLa \"Pipe\" prevede che il palleggiatore, invece di alzare per l'opposto posizionato in posto 1 o 2, o per la banda in posto 4, o per il centrale in posto 3, alzi la palla al limite della linea dei 3 metri. Uno degli schiacciatori si sposta in zona 6 e attacca la palla dal centro dietro la seconda linea. Lo schiacciatore deve fare molta attenzione a non calpestare la linea d'attacco o l'area all'interno di questa prima dello stacco se non vuole commettere fallo, pu\u00f2 per\u00f2 oltrepassare la linea in volo (la regola \u00e8 quella dell'attacco da seconda linea) e atterrare oltre questa.\nVarianti.\nNessuna.\nPregi.\nQuesto colpo \u00e8 una forma di attacco difficilmente prevedibile e consente allo schiacciatore di attaccare dal centro, avendo quindi tutte le traiettorie disponibili. Inoltre, se a questo colpo si aggiunge una finta di primo tempo del centrale di prima linea, si riesce a mandare controtempo il muro, che scende mentre lo schiacciatore colpisce, aumentando quindi le possibilit\u00e0 di successo.\nDifetti.\nPur essendo un colpo imprevedibile, questo deve essere chiamato in anticipo dal palleggiatore (solitamente tramite dei gesti con le mani dietro la schiena), e pu\u00f2 succedere che un avversario riesca a intuire lo schema. Inoltre, data la natura del colpo, il muro ha pi\u00f9 tempo a disposizione per piazzarsi e questo consente la disposizione del muro a 3 giocatori, pi\u00f9 difficile da superare.\nOltre ai difetti tattici, questo colpo presenta anche dei difetti tecnici, vale a dire la difficolt\u00e0 propria del colpo: essendo un attacco arretrato, si richiede una grandissima elevazione e forza. Inoltre il rischio di mandare la palla in rete o fuori dal campo \u00e8 alto, perch\u00e9, a differenza della schiacciata normale, basta un minimo errore di posizione e movimento del polso per allungare troppo o troppo poco il colpo. Per questi motivi, questo colpo viene eseguito in genere dallo schiacciatore pi\u00f9 bravo ed esperto della squadra.\nCuriosit\u00e0.\nIl nome del colpo deriva dall'inglese \"pipe\", che tradotto alla lettera significa \"tubo\". L'etimo \u00e8 incerto: possibile la contrazione di pipe-dream che vuol dire progetto irrealizzabile oppure dal verbo \"to pip\", cio\u00e8 \"colpire con una fucilata\"."}
{"id": "1158561", "revid": "1573940", "url": "https://it.wikipedia.org/wiki?curid=1158561", "title": "Cercopithecus campbelli", "text": "Il cercopiteco di Campbell (Cercopithecus campbelli ) \u00e8 un primate della famiglia Cercopithecidae.\nDescrizione.\nIl colore \u00e8 grigio-giallastro sul lato dorsale, il lato ventrale \u00e8 pi\u00f9 chiaro. Il viso \u00e8 prevalentemente blu, con basette bianche. La lunghezza del corpo \u00e8 tra 35 e 55 cm, il peso massimo 6 kg.\nDistribuzione e habitat.\nL'areale \u00e8 in Africa occidentale e si estende dalla Gambia alla Liberia.\nLa specie \u00e8 diffusa in \nGambia,\nGuinea,\nGuinea-Bissau,\nLiberia,\nSenegal e \nSierra Leone.\nL'habitat comprende diversi tipi di foreste.\nBiologia.\nConducono vita arboricola e hanno attivit\u00e0 diurna. Vivono in gruppi territoriali costituiti da circa 13 individui, formati da un maschio adulto, diverse femmine e cuccioli.\nAlimentazione.\nSi nutrono soprattutto di frutta, ma la dieta comprende anche semi e altri vegetali e occasionalmente insetti e altri piccoli animali. \nRiproduzione.\nLa gravidanza dura circa cinque mesi e al termine nasce in genere un solo cucciolo. Le cure parentali durano circa un anno. La maturit\u00e0 sessuale si raggiunge ad un'et\u00e0 compresa tra i 2 e i 3 anni.\nVoce.\nTalora i cercopitechi di Campbell formano gruppi misti interspecifici con i cercopitechi diana (\"Cercopithecus diana\"). I maschi di entrambe le specie producono differenti richiami di allarme in risposta alla presenza dell'aquila coronata (\"Stephanoaetus coronatus\") o del leopardo (\"Panthera pardus\"), due dei loro principali predatori. Studi condotti sul campo hanno mostrato che le due specie di cercopitechi riconoscono i richiami di allarme l'una dell'altra (comunicazione interspecifica).\nTassonomia.\nLa sottospecie \"C. c. lowei\" (Lernould, 1988), diffusa in Costa d'Avorio e Ghana, \u00e8 ora considerata una specie distinta (\"C. lowei\")."}
{"id": "1158570", "revid": "729019", "url": "https://it.wikipedia.org/wiki?curid=1158570", "title": "Antonio Chionna", "text": "Chionna intervenne per sventare una rapina ai danni della filiale di Martina Franca (Taranto) della Banca Commerciale Italiana, il 3 giugno 1980: nello scontro a fuoco con tre malviventi, venne ucciso. Nel processo che ne segu\u00ec, la rapina venne ricostruita come una rapina di \"autofinanziamento\" del gruppo eversivo Prima Linea."}
{"id": "1158575", "revid": "37638", "url": "https://it.wikipedia.org/wiki?curid=1158575", "title": "Macaco Rhesus", "text": ""}
{"id": "1158585", "revid": "968817", "url": "https://it.wikipedia.org/wiki?curid=1158585", "title": "S\u00fbre", "text": "Il S\u00fbre (in tedesco: Sauer) \u00e8 un fiume che attraversa il Belgio, il Lussemburgo e la Germania. Affluente da sinistra della Mosella, ha una lunghezza complessiva di 173 chilometri. Deve il suo nome alla particolare acidit\u00e0 delle sue acque.\nPercorso.\nLa sorgente del fiume si trova nei pressi di Vaux-sur-S\u00fbre, sulle Ardenne, nel Belgio sud-orientale, e scorre verso est attraversando il confine con il Lussemburgo nei pressi di Martelange. Ad ovest di Esch-sur-S\u00fbre confluisce in un lago artificiale, il lago della Haute-S\u00fbre, che d\u00e0 il nome (in francese) al comune lussemburghese di Lac de la Haute-S\u00fbre. Dopo aver attraversato Ettelbruck e Diekirch, il Sauer segna il confine fra Lussemburgo e Germania negli ultimi cinquanta chilometri del suo corso, attraversando Echternach prima di riversarsi nella Mosella a Wasserbillig.\nAffluenti.\nI principali affluenti del S\u00fbre sono: "}
{"id": "1158593", "revid": "21880", "url": "https://it.wikipedia.org/wiki?curid=1158593", "title": "Liliidae", "text": "La sottoclasse Liliidae, appartenente alla classe Liliopsida (Monocotyledoneae), comprende piante sincarpiche, con fiori esameri aventi il perianzio formato da elementi tutti petaloidi e che, essendo provvisti di evidenti nettari, vengono impollinati da insetti o altri animali.\nSistematica.\nSecondo il sistema Cronquist \u00e8 suddivisa in due ordini in cui si annoverano 19 famiglie e circa 25.000 specie.\nNella moderna classificazione filogenetica (Classificazione APG IV) questo raggruppamento non \u00e8 pi\u00f9 accettato."}
{"id": "1158606", "revid": "124904663", "url": "https://it.wikipedia.org/wiki?curid=1158606", "title": "Carcinoma dell'ovaio", "text": "Con carcinoma dell'ovaio o carcinoma ovarico si intende un tumore che nasce dalle cellule delle ovaie. In particolare, il carcinoma ovarico \u00e8 la seconda forma pi\u00f9 comune di tumore ginecologico ed il sesto pi\u00f9 diffuso cancro femminile.\nEsistono diversi tipi istologici di carcinoma dell'ovaio (vedi sotto), ma la distinzione pi\u00f9 importante \u00e8 tra tumori di tipo epiteliale e tumori non-epiteliali.\nIn casi molto rari nell'ovaio possono nascere tumori dovuti ad altri tipi di cellule (per esempio i linfomi) oppure nell'ovaio possono trovarsi cellule di tumori di altri organi che sono arrivate su questo organo (l'esempio pi\u00f9 tipico \u00e8 la presenza sull'ovaio di cellule di un carcinoma dello stomaco, dell'intestino o della mammella).\nClassificazioni.\nL'Organizzazione mondiale della sanit\u00e0 (OMS) ha classificato diverse forme di carcinoma dell'ovaio\nPatogenesi.\nPer quanto riguarda i \"Fattori di rischio\" del carcinoma epiteliale i principali sono:\nTra i fattori di rischio ha un ruolo rilevante la familiarit\u00e0 in quanto il carcinoma dell'ovaio ha un'incidenza aumentata:\nSecondo una stima del National Cancer Institute, una percentuale compresa tra il 7 e il 10% di tutti i casi di tumore dell'ovaio \u00e8 il risultato di un'alterazione genetica ereditaria. L'esempio pi\u00f9 importante \u00e8 rappresentato da mutazioni dei geni BRCA1 e BRCA2 in cui pu\u00f2 verificarsi la presenza contemporanea, o in tempi diversi, di carcinoma ovarico e carcinoma mammario. BRCA1 e BRCA2 sono geni distinti che mappano su due diversi cromosomi (rispettivamente 17q21 e 13q12.3). Tali geni sono considerati geni oncosoppressori, in quanto deputati al mantenimento della stabilit\u00e0 genomica e quindi al controllo della crescita cellulare. \nLe proteine BRCA1 e BRCA2 sono principalmente coinvolte nella riparazione delle rotture del doppio filamento del DNA (DSB) attraverso la ricombinazione omologa (HR). La carenza o la perdita della funzione di tali proteine, che pu\u00f2 verificarsi a causa di mutazioni somatiche o a causa del silenziamento epigenetico, promuove l'utilizzo di metodi alternativi per la riparazione delle rotture a doppio filamento, quali la Non-Homologous End-Joining (NHEJ) e la Single-Strand Annealing (SSA). Tali procedure alternative innescano un alto grado di instabilit\u00e0 genomica che pu\u00f2 portare alla formazione di trasformazioni maligne. \nIn conclusione \u00e8 possibile affermare che l'assenza della funzione\u00a0BRCA1/2\u00a0\u00e8 associata ad un rischio di sviluppare, nel corso della vita, cancro ovarico epiteliale dal 40% al 50% nelle pazienti portatrici della mutazione BRCA1, e dal 20% al 25% nelle pazienti portatrici della mutazione BRCA2. \nDiagnosi.\nPurtroppo i segni ed i sintomi del carcinoma dell'ovaio sono vaghi (dolori addominali o pelvici, senso di gonfiore) e la diagnosi \u00e8 quindi molto spesso tardiva.\nNon esiste una metodica di screening efficace, quindi n\u00e9 il dosaggio del Ca125 n\u00e9 l'ecografia addominale o pelvica possono essere ritenuti utili in questo caso.\nNel caso di un fondato sospetto di carcinoma ovarico (una donna in post-menopausa con dolenzia pelvica non riconducibile ad altre cause) il dosaggio plasmatico dei markers Ca125 e HE4 pu\u00f2 consentire di indirizzare la diagnosi. Le metodiche radiologiche sono utilizzate sia per la ricerca e la caratterizzazione del tumore primitivo sia per la stadiazione\nTerapia.\nIl trattamento dei tumori dell'ovaio dipende\nIn ogni caso bisogna considerare che specialmente nelle forme pi\u00f9 limitate non \u00e8 sempre necessario effettuare un intervento di laparotomia (che lascia una cicatrice che attraversa tutto l'addome dallo sterno al pube) ma \u00e8 spesso possibile eseguire una laparoscopia.\nTumore allo stadio III.\nL'obiettivo principale in questa fase \u00e8 eliminare completamente i depositi di cellule tumorali presenti sul peritoneo o lasciare dei noduli molto piccoli (con un diametro inferiore a 1\u00a0cm). Si pu\u00f2 effettuare subito l'intervento chirurgico o farlo precedere da cicli di chemioterapia.\nTerapia adiuvante.\nUna chemioterapia post-operatoria \u00e8 indicata per i tumori allo stadio II e III (se la chemioterapia non \u00e8 stata effettuata prima dell'intervento chirurgico). Poich\u00e9 la disseminazione peritoneale \u00e8 la forma pi\u00f9 frequente di diffusione di questo tumore, numerosi studi sono stati negli anni messi in campo nel mondo per verificare la superiorit\u00e0, in termini di intervallo libero da malattia e di sopravvivenza totale, di una chemioterapia somministrata per via intraperitoneale piuttosto che, classicamente, per via endovenosa. I risultati di tali studi sono stati estremamente probanti del vantaggio della chemioterapia intraperitoneo, tanto da indurre, gi\u00e0 nel 2006, il National Cancer Institute ad emettere un eccezionale \"clinical announcement\" volto ad incentivare l'uso della somministrazione intraperitoneale della chemioterapia standard, piuttosto che endovenosa, visto il guadagno medio di oltre 15 mesi nella sopravvivenza globale e questo nonostante il maggior tasso di eventi avversi a carico della somministrazione intraperitoneale.\nIl congresso 2013 della SGO (Society of Gynecology Oncology), 7 anni dopo il \"clinical announcement\" di NCI, ha certificato che ancora nel 2013 alla maggioranza delle donne americane - per ragioni di costo - non viene proposta la terapia intraperitoneale, censura giudicata \"non etica\" da alcuni specialisti .\nIn Italia, ancora nel 2013, alla stragrande maggioranza delle donne affette da tumore ovarico la possibilit\u00e0 di una chemioterapia intraperitoneale non viene nemmeno elencata tra le possibilit\u00e0 di trattamento. In Italia, ma anche in molti altri Paesi europei, .\nTumore allo stadio IV.\nIn questo stadio la malattia non \u00e8 guaribile, ma con le terapie attualmente disponibili \u00e8 possibile avere in molti casi una sopravvivenza relativamente lunga con una buona qualit\u00e0 di vita.\nIn particolare la chemioterapia si basa sull'uso dei sali di Platino (cisplatino o carboplatino) e del Paclitaxel. L'associazione di questi due farmaci consente di ottenere una risposta obiettiva nel 60% delle pazienti con diffusione peritoneale.\nPurtroppo nella maggior parte delle pazienti la risposta alla terapia (che pu\u00f2 anche essere completa, cio\u00e8 la scomparsa di tutti i segni di malattia), \u00e8 inevitabilmente seguita da una ripresa della malattia. La prognosi in questa situazione \u00e8 molto variabile:\nNelle forme resistenti al platino sono disponibili alcuni altri farmaci come il topotecan, l'antraciclina liposomiale, la gemcitabina, la trabectedina. Uno studio ha dimostrato che il bevacizumab associato alla chemioterapia pu\u00f2 prolungare la sopravvivenza.\nPrognosi.\nPoich\u00e9 spesso la diagnosi \u00e8 tardiva la prognosi \u00e8 infausta anche se la sopravvivenza mediana \u00e8 intorno ai due anni anche nelle donne con tumore allo stadio III e IV.\nIl dosaggio del Ca125 (che come gi\u00e0 detto non ha nessun ruolo nello screening) pu\u00f2 essere molto utile nel valutare la risposta della paziente con carcinoma in fase avanzata alla chemioterapia. Infatti questo marcatore \u00e8 quasi sempre aumentato, ma si riduce in modo notevole e rapidamente nel corso della chemioterpia, consentendo di valutare in modo rapido e semplice la risposta della malattia al trattamento.\nIl dosaggio del Ca125 viene usato anche nel follow-up delle pazienti in remissione completa in quanto un aumento di questo marcatore \u00e8 un segno precoce ed affidabile della ripresa della malattia. Non vi \u00e8 per\u00f2 utilit\u00e0 a iniziare una chemioterapia solo sulla base dell'aumento del marcatore. \u00c8 meglio aspettare che la malattia sia visibile: in questo modo non si compromette la prognosi della paziente ma si migliora la sua qualit\u00e0 di vita."}
{"id": "1158620", "revid": "400518", "url": "https://it.wikipedia.org/wiki?curid=1158620", "title": "San Martino (isola)", "text": ""}
{"id": "1158621", "revid": "124214023", "url": "https://it.wikipedia.org/wiki?curid=1158621", "title": "Piazza del Capitolo", "text": " \nPiazza del Capitolo \u00e8 una piazzetta nei pressi di piazza del Duomo a Firenze, situata all'ombra della cupola del Brunelleschi. La piazza deve il suo nome al palazzo del Capitolo dei Canonici di Santa Maria del Fiore.\nStoria e descrizione.\nAnticamente la forma di questa zona di Firenze era molto diversa e fu profondamente mutato nel corso dell'Ottocento quando venne allargata piazza del Duomo, demolendo tutta una serie di edifici, anche molto antichi, che si trovavano a stretto ridosso della cattedrale. \nLa piazza del Capitolo era solo una parte dell'ampia Corte dei Visdomini, una famiglia fiorentina della quale resta una vicina torre in via delle Oche, che aveva il compito di amministrare la mensa vescovile quando la cattedra della diocesi era vacante. La \"corte\" consisteva in un lungo cortile senza uscita, contornato da case della famiglia che arrivava a lambire a pochi metri le absidi della cattedrale. I Visdomini subirono un tracollo quando con la riforma degli \"Ordinamenti di giustizia\" di Giano della Bella (1292) vennero dichiarati magnati e banditi dalla vita politica cittadina.\nPi\u00f9 o meno in quel periodo la piazza prese il nome di San Pietro in Celoro, chiesa fiorentina nella quale fu in seguito ricavato il palazzo del Capitolo, che mantiene la facciata a capanna con due spioventi tipica degli edifici di culto."}
{"id": "1158624", "revid": "1924342", "url": "https://it.wikipedia.org/wiki?curid=1158624", "title": "Plug in Baby", "text": "Plug in Baby \u00e8 un singolo del gruppo musicale britannico Muse, pubblicato il 5 marzo 2001 come primo estratto dal secondo album in studio \"Origin of Symmetry\".\nDescrizione.\nQuinta traccia di \"Origin of Symmetry\", \"Plug in Baby\" \u00e8 caratterizzato da un assolo iniziale di chitarra, ritenuto uno dei 25 riff pi\u00f9 belli di tutti i tempi secondo una lista stilata nel 2004 dalla rivista \"Total Guitar Magazine\". Nel 2010 \u00e8 stato votato sempre da \"Total Guitar magazine\" come il riff pi\u00f9 bello degli ultimi dieci anni.\nNel brano, inoltre, il frontman Matthew Bellamy arriva a toccare note molto alte con il falsetto, ascoltabile nella sezione conclusiva del brano.\nNel febbraio 2012, \u00e8 stata decretata come il quinto ritornello pi\u00f9 esplosivo di tutti i tempi dalla rivista \"New Musical Express\".\nVideo musicale.\nIl videoclip, diretto da Howard Greenhalgh, \u00e8 stato girato in una camera da letto dove si alternano scene del gruppo intento ad eseguire il brano con diverse immagini di donne che una volta inquadrate per intero, rivelano la loro incompletezza in alcune parti del corpo.\nColonna sonora.\nIl singolo appare nella lista tracce del videogioco musicale \"Guitar Hero 5\", gioco nel quale il frontman Matthew Bellamy compare tra i personaggi sbloccabili del gioco."}
{"id": "1158627", "revid": "104458", "url": "https://it.wikipedia.org/wiki?curid=1158627", "title": "Maria Jos\u00e9 Rienda Contreras", "text": ""}
{"id": "1158638", "revid": "94647", "url": "https://it.wikipedia.org/wiki?curid=1158638", "title": "Dialetto giuliano", "text": ""}
{"id": "1158641", "revid": "260676", "url": "https://it.wikipedia.org/wiki?curid=1158641", "title": "Castello di Matsumoto", "text": "Il castello di Matsumoto (in lingua giapponese \u677e\u672c\u57ce, Matsumoto-j\u014d) \u00e8 uno dei pochi castelli monumentali del Giappone, insieme al castello di Himeji e al castello di Kumamoto. Il sito si trova nell'omonima cittadina di Matsumoto, appartenente alla prefettura di Nagano, a pochi chilometri dalla capitale Tokyo, diventando anche per questo motivo una meta preferita dai turisti. Il castello \u00e8 anche soprannominato \"castello del Corvo\" per via delle sue mura nere e delle sue ampie tettoie che sembrano ali.\nStoria.\nLe origini del castello risalgono al periodo Sengoku, quando il clan Ogasawara costru\u00ec sul luogo una fortezza che venne chiamata \"castello di Fukashi\", che in seguito cadde nelle mani del clan di Takeda Shingen e successivamente in quelle di Tokugawa Ieyasu. Quando Toyotomi Hideyoshi fece trasferire Ieyasu nella regione di Kant\u014d, pose il castello sotto la giurisdizione di Ishikawa Kazumasa, il quale, insieme a suo figlio Yasunaga, furono responsabili, tra il 1593 e il 1594, della costruzione della torre e di altre parti del castello, che si sono conservate fino ai giorni nostri.\nL'area del castello copre circa 39 ettari e all'interno delle sue mura si trovava il \"donjon\", ovvero la residenza principale del daimy\u014d e i numerosi magazzini per le armi e le munizioni, la biblioteca e gli oggetti di valore. All'interno del perimetro pi\u00f9 esterno erano racchiusi gli alloggi delle \u00e9lite dei samurai, ovvero i guerrieri che componevano la guardia personale del daimyo e dei suoi consiglieri. Quest'area era circondata da un altipiano in terra progettato per resistere al fuoco dei cannoni, ampio circa 3,5 kilometri di diametro. Ad esso si aggiunge un fossato che obbligava il passaggio per e dal castello da due ponti fortificati, chiamati rispettivamente Masugata e Umadashi. Oltre il perimetro delle mura si trova la cittadella di Matsumoto, costruita con un numero limitato di incroci ad L e a T, appositamente per aumentare la difendibilit\u00e0 del castello."}
{"id": "1158642", "revid": "1793900", "url": "https://it.wikipedia.org/wiki?curid=1158642", "title": "Clemency", "text": " \nClemency (in lussemburghese: \"K\u00ebnzeg\", in tedesco: \"K\u00fcntzig\") \u00e8 un comune soppresso del Lussemburgo sud-occidentale, frazione del comune di K\u00e4erjeng. Fa parte del cantone di Capellen, nel distretto di Lussemburgo.\nIl 1\u00ba gennaio 2012 il comune di Clemency si \u00e8 fuso con il comune di Bascharage per formare il nuovo comune di K\u00e4erjeng.\nComune soppresso.\nOltre al centro abitato di Clemency, faceva parte del comune la localit\u00e0 di Fingig.\nNel 2011 il comune di Clemency aveva una popolazione di 2.135 abitanti su una superficie di 19,14\u00a0km\u00b2."}
{"id": "1158645", "revid": "77358", "url": "https://it.wikipedia.org/wiki?curid=1158645", "title": "Area Marina Protetta e Riserva Naturale dello Stato di Torre Guaceto", "text": ""}
{"id": "1158652", "revid": "36426", "url": "https://it.wikipedia.org/wiki?curid=1158652", "title": "Chiesa di Santa Maria de' Ricci", "text": ""}
{"id": "1158655", "revid": "136175", "url": "https://it.wikipedia.org/wiki?curid=1158655", "title": "Centrale nucleare autofertilizzante", "text": ""}
{"id": "1158662", "revid": "136175", "url": "https://it.wikipedia.org/wiki?curid=1158662", "title": "Centrali nucleari autofertilizzanti", "text": ""}
{"id": "1158666", "revid": "36426", "url": "https://it.wikipedia.org/wiki?curid=1158666", "title": "Magnati", "text": ""}
{"id": "1158667", "revid": "6923", "url": "https://it.wikipedia.org/wiki?curid=1158667", "title": "HRD Motor", "text": "La HRD Motor \u00e8 stata una casa motociclistica fondata a Busto Arsizio, nel 1980, dal designer Luciano Marabese che era anche il progettista dei modelli.\nI prodotti maggior interesse erano i 125cm\u00b3 stradali della serie \"125 WH\" che comprendeva le gemelle \"Red Horse\" e \"White Horse\", con motore TAU da 24 cv, identiche in tutto tranne che nel colore, la \"Silver Horse\", color argento, con motore da 26 cavalli e la \"Formula\", una moto da pista con ben 32 cv.\nSuccessivamente venne prodotta la \"125 WH Road\", una versione turistica, non carenata con manubrio alto e motore depotenziato a 22 cv.\nProdotte artigianalmente in pochi esemplari e vendute a prezzo praticamente doppio rispetto a quello delle concorrenti dell'epoca, queste 125 vengono ricordate dai sedicenni di allora come vere e proprie \"piccole Bimota\" innovative nel design e nella ciclistica.\nNegli anni 1984 e 1985 vari modelli vennero anche testati dalla rivista \"Motociclismo\"\nNel 1987 l'azienda chiude i battenti e il marchio viene assorbito dalla Kram-It."}
{"id": "1158673", "revid": "767487", "url": "https://it.wikipedia.org/wiki?curid=1158673", "title": "Il segreto del Tibet", "text": "Il segreto del Tibet (\"Werewolf of London\") \u00e8 un film del 1935 diretto da Stuart Walker. \u00c8 il primo film della Universal sull'Uomo lupo.\nTrama.\nWilfred Glendon, un botanico inglese, giunge nel Tibet dove organizza una spedizione alla ricerca di una rarissima pianta (la \"mariphasa lupina lumina\"), il cui fiore cresce solo nelle notti di luna piena. Lo trova in una valle desolata, ma durante le sue ricerche Glendon \u00e8 assalito e morso da un essere misterioso dalle sembianze animalesche. Ritornato a Londra, il botanico trascura gli amici e la moglie Lisa concentrandosi nel tentativo di far fiorire con la luce artificiale la pianta. Viene contattato dal dottor Yogami, che lo prega di fornirgli la rara pianta che curerebbe chi \u00e8 affetto da licantropia. Glendon non gli d\u00e0 retta ma, preso a sua volta dal male trasmessogli dallo stesso Yogami in Tibet, durante i periodi di plenilunio si trasforma in un licantropo che uccide ogni notte una nuova vittima. Yogami gli ruba i fiori della pianta per servirsene come cura. Quando Glendon scopre il furto uccide il ladro e, perso ogni controllo, aggredisce la moglie Lisa, fino a che viene ucciso a sua volta dalla polizia.\nProduzione.\nLa pellicola fu inizialmente pensata per Bela Lugosi, che avrebbe dovuto avere il ruolo di Glendon o, in alternativa, quello di Yogami.\nLe riprese durarono dal 28 gennaio al 23 febbraio 1935, sforando di ben 36.000 dollari il budget previsto di 11.159.000 dollari.\nLe scene ambientate in Tibet, secondo i dati di copyright del film, vennero girate sulle Vasquez Rocks nell'Angeles National Forest.\nHenry Hull, all'epoca delle riprese del film nota star di Broadway, rifiut\u00f2 categoricamente il pesante trucco da uomo lupo ideato da Jack Pierce (poi ripreso nella versione con Chaney Jr. del 1941), e costrinse quindi a un radicale alleggerimento (ricordando di pi\u00f9 le fattezze da lupo).\nDurante la lavorazione del film, il produttore Carl Laemmle jr. invi\u00f2 dei suoi impiegati per trovare un titolo adatto al film, promettendo 50 dollari di ricompensa.\nDistribuzione.\nIl copyright del film, richiesto dalla Universal Pictures Corp., fu registrato il 14 maggio 1935 con il numero LP5543. Distribuito dalla Universal Pictures, il film usc\u00ec nelle sale statunitensi il 13 maggio 1935.\nIn Italia, il film fu distribuito nel 1939, dopo aver ottenuto in marzo il visto di censura."}
{"id": "1158676", "revid": "1573940", "url": "https://it.wikipedia.org/wiki?curid=1158676", "title": "Tempio della Congregazione olandese alemanna", "text": "Il tempio della Congregazione Olandese Alemanna, conosciuto pi\u00f9 semplicemente anche come chiesa degli Olandesi, \u00e8 ubicato a Livorno, lungo il Fosso Reale, nel tratto compreso tra piazza della Repubblica e piazza Cavour.\nSi tratta di un luogo di culto protestante, testimonianza del clima interculturale dell'antica citt\u00e0 labronica; \u00e8 anche una rara espressione di architettura neogotica a Livorno, ovvero di uno stile che, sino all'epoca della costruzione della chiesa, era stato destinato alle opere minori e all'arredamento.\nTuttavia, dal 1991 la chiesa \u00e8 inagibile e chiusa al pubblico.\nStoria.\nLa presenza fiamminghi e tedeschi \u00e8 attestata a Livorno sin dalle origini della citt\u00e0, quando, nei primi anni del XVII secolo, fu ufficialmente istituita la Congregazione Olandese Alemanna, un'associazione ancor oggi operante, sebbene abbia ripreso la propria attivit\u00e0 dopo la ricostituzione avvenuta nel 1997.\nQuesta comunit\u00e0 inizialmente era cattolica ed aveva un altare nella chiesa della Madonna assieme a quelli di altre nazioni straniere (francesi, corsi, portoghesi).\nSuccessivamente prevalse la componente riformata calvinista; pertanto si rese necessario un nuovo spazio sia per il seppellimento degli acattolici, che per le celebrazioni religiose.\nInizialmente i riti riformati si tennero in una piccola sala ubicata in via del Consiglio (come all'epoca si chiamava l'attuale via Pollastrini), di fianco all'odierno Palazzo Comunale, e per circa quarant'anni, tra la fine del Settecento e l'inizio dell'Ottocento, il pastore della comunit\u00e0 fu l'amico del Foscolo, Giovanni Paolo Schulthesius.\nSolo con l'Unit\u00e0 d'Italia, dopo aver vinto le resistenze delle autorit\u00e0 civili e cattoliche, furono avviate le pratiche per la costruzione di un tempio vero e proprio. Dopo aver vagliato diversi progetti, tra cui un disegno di Giuseppe Cappellini, fu prescelto l'elaborato di Dario Giacomelli. I lavori furono avviati nel 1862 e terminarono nel 1864.\nPochi anni dopo, la crisi economica legata all'abolizione del porto franco caus\u00f2 il declino della Congregazione, che per\u00f2, nel 1903, non esit\u00f2 a munire la chiesa di un mirabile organo della ditta Agati-Tronci, definito senza uguali in Toscana.\nL'edificio fu risparmiato dai bombardamenti della seconda guerra mondiale, ma fu depredato dell'organo; nel dopoguerra, per la sua ottima acustica, ospit\u00f2 numerosi concerti (si ricorda ad esempio quello del celebre chitarrista Andr\u00e9s Segovia, nel 1949) e sul finire degli anni sessanta fu affittato alla Chiesa cristiana avventista del settimo giorno per alcuni anni.\nL'estinguersi degli ultimi membri della Congregazione, avvenuto nella seconda met\u00e0 del Novecento, fece precipitare il tempio in un lento ed inesorabile stato di degrado: presso l'abside, nell'area un tempo occupata dalla sacrestia, dalle scuole della comunit\u00e0 e dall'alloggio del maestro, fu persino autorizzata la costruzione di un incombente palazzo, mentre l'apparato ornamentale cominci\u00f2 pericolosamente a disgregarsi, a cominciare dagli esili pinnacoli che adornavano la facciata.\nAll'inizio del nuovo millennio, a seguito del ricostituirsi della Congregazione proprietaria della chiesa, furono apportati alcuni restauri alla copertura e alle vetrate, ma ci\u00f2 non porto particolari benefici alla struttura: in questo arco di tempo si registra il crollo della volta interna del controsoffitto, le cui macerie sommersero le panche (diverse delle quali originali) e sfondarono le assi del pavimento ligneo; l'altare fu parzialmente distrutto, mentre il prospetto principale fu interessato da numerosi episodi di distacco del materiale lapideo. Nel 2005 l'allora vicepresidente del concistoro della congregazione sottoline\u00f2 persino il rischio di un disastroso crollo dell'edificio.\nAd accentuare il grave degrado del complesso, il mancato restauro dell'antistante terrapieno in pietra del Fosso Reale, crollato nell'ultimo decennio del Novecento, che fu ricostruito in calcestruzzo a vista, senza l'inserimento del rivestimento in pietra.\nNel 2012, l'edificio ha ottenuto circa 24.000 segnalazioni nell'ambito del sesto censimento \"I luoghi del cuore\", promosso dal Fondo Ambiente Italiano, classificandosi al nono posto in Italia.\nAl 2014, grazie al contributo economico del Comune di Livorno e ai fondi derivanti dal censimento del FAI, si registra l'avvio di un primo intervento di recupero.\nCon un budget di circa centomila euro, le operazioni promosse da un apposito comitato costituito in seno al Lions Club Livorno Host, con il contributo dell'associazione Livorno delle Nazioni, hanno consentito la messa in sicurezza della facciata, la ricostruzione della copertura nella sala del Concistoro, il ripristino del sistema di scolo delle acque meteoriche e la chiusura di alcune profonde lesioni che correvano sui prospetti laterali. L'intervento si \u00e8 ufficialmente concluso il 9 aprile 2016 e, nell'occasione, ha permesso una parziale fruizione della chiesa.\nArchitettura.\nIl tempio della Congregazione Olandese Alemanna \u00e8 una slanciata costruzione neogotica, una delle poche opere ottocentesche in questo stile presenti a Livorno, la pi\u00f9 significativa della citt\u00e0 per epoca di costruzione e dimensioni. In particolare, \u00e8 stato sottolineato come il carattere neogotico del tempio richiamasse alla mente l'architettura di quelle regioni dell'Europa Centrale e Settentrionale da cui provenivano essenzialmente i membri della congregazione; inoltre, staccandosi nettamente dal classicismo in voga nel panorama livornese dell'epoca, la chiesa avrebbe offerto alla comunit\u00e0 quella visibilit\u00e0 che era stata loro negata per oltre un secolo.\nLa facciata presenta tre rosoni dalla geometria raffinata: quello centrale, pi\u00f9 grande e posto sopra la porta d'ingresso, \u00e8 decorato con un motivo floreale ed \u00e8 affiancato da due rosoni dal disegno fiammeggiante.\nL'interno \u00e8 una vasta aula a pianta rettangolare, preceduta da una tribuna (o cantoria) posta sopra il vestibolo d'ingresso e chiusa mediante una grande abside circolare. Qui Giacomelli fuse insieme elementi della tradizione gotica con altri, pi\u00f9 \"rassicuranti\", di matrice classica: lungo la navata \u00e8 possibile infatti osservare l'alternarsi di lesene classicheggianti, sulle quali si aprono gli archi a sesto acuto che inquadrano le finestre ogivali con vetrate colorate."}
{"id": "1158678", "revid": "1543377", "url": "https://it.wikipedia.org/wiki?curid=1158678", "title": "Struttura interna di Giove", "text": "Giove appare suddiviso in pi\u00f9 strati, ciascuno con caratteristiche chimico-fisiche ben precise; presenta dunque una struttura interna ben definita. La sua determinazione \u00e8 stata effettuata da astrofisici e planetologi, sia ricorrendo a modelli sperimentali fisico-matematici, sia elaborando i dati ricevuti dalle sonde inviate per studiare il pianeta gigante.\nSecondo i modelli, partendo dall'interno verso l'esterno, si incontrano in sequenza: un nucleo, presumibilmente di natura rocciosa e composto con molta probabilit\u00e0 da carbonio e silicati; un mantello di idrogeno metallico liquido; uno strato di idrogeno molecolare liquido, elio ed altri elementi, ed una turbolenta atmosfera, l'unico strato che risulta ben visibile e facilmente accessibile agli studi. Al di l\u00e0 di questo schema di base, vi \u00e8 ancora una notevole incertezza.\nSecondo i modelli astrofisici pi\u00f9 moderni e ormai accettati da tutta la comunit\u00e0 scientifica, Giove non possiede una crosta solida; il gas atmosferico diventa sempre pi\u00f9 denso procedendo verso l'interno e gradualmente si converte in liquido, al quale si aggiunge una piccola percentuale di elio, ammoniaca, metano, zolfo, acido solfidrico ed altri composti in percentuale minore. La temperatura e la pressione all'interno di Giove aumentano costantemente man mano che si procede verso il nucleo.\nNucleo.\nAl nucleo del pianeta \u00e8 spesso attribuita una natura rocciosa, ma la sua composizione dettagliata, cos\u00ec come le propriet\u00e0 dei materiali che lo costituiscono e le temperature e le pressioni cui sono soggetti e persino la sua stessa esistenza, sono ancora in gran parte oggetto di speculazione. Secondo i modelli, il nucleo sarebbe costituito in prevalenza da carbonio e silicati, con temperature stimate sui e pressioni dell'ordine dei .\nI risultati, pubblicati nel novembre 2008, di alcune simulazioni computerizzate, indicano che il nucleo di Giove \u00e8 circa il doppio pi\u00f9 massiccio rispetto alle stime iniziali, con una massa pari a 14-; un simile valore rinforzava l'ipotesi secondo cui il pianeta si sia formato per accrescimento, su un embrione planetario massiccio, di grandi quantit\u00e0 di gas dalla nebulosa solare.\nLa probabile esistenza del nucleo \u00e8 stata dedotta nel 1997 tramite misurazioni della gravit\u00e0 del pianeta, che indicarono una massa compresa tra 12 e 45 volte la massa terrestre, o circa il 3%-15% della massa totale del pianeta. La presenza del nucleo durante le prime fasi della storia del pianeta \u00e8 corroborata dai modelli sviluppati sulla formazione dei giganti gassosi, che richiederebbero un nucleo solido di roccia e/o ghiaccio abbastanza massiccio da permettere di accumulare un'imponente copertura di idrogeno ed elio provenienti dalla nebulosa protosolare. Tuttavia, assumendo che sia realmente esistito, questo nucleo roccioso potrebbe esser stato disintegrato dalle alte pressioni degli strati superiori e dalle alte temperature generate dall'attrito con esse, mentre le correnti convettive dello strato di idrogeno metallico avrebbero trasferito parte del materiale nucleare verso gli strati pi\u00f9 esterni del pianeta. Di conseguenza, un nucleo potrebbe essere ora quasi totalmente assente, anche se le misurazioni gravitazionali non sono ancora sufficientemente precise da poter dirimere la questione a favore della presenza o totale assenza di esso. L'incertezza dei modelli \u00e8 strettamente legata al margine di errore dei parametri sinora misurati: uno dei coefficienti rotazionali (il J6) utilizzati per descrivere il momento gravitazionale del pianeta, il raggio equatoriale di Giove e la temperatura atmosferica alla pressione di 1\u00a0bar (105\u00a0Pa).\nMantello.\nMantello interno.\nLa regione nucleare \u00e8 circondata da un denso mantello di idrogeno liquido metallico, che si estende sino al 78% del raggio del pianeta ed \u00e8 sottoposto a temperature dell'ordine dei e pressioni dell'ordine dei .\nIn questo strato si registrano precipitazioni di elio e neon, che impoveriscono di questi elementi l'atmosfera del pianeta. La rapida rotazione del pianeta e le intense correnti elettriche che si generano al suo interno fanno s\u00ec che da questo strato si origini un forte campo magnetico, circa 10 volte pi\u00f9 intenso di quello terrestre.\nMantello esterno.\nAl di sopra dello strato di idrogeno metallico si trova un cospicuo strato di idrogeno liquido e gassoso, che si estende sino a dalla superficie e si fonde con le parti pi\u00f9 interne dell'atmosfera del pianeta. Si ritiene che non vi sia una distinta linea di demarcazione tra questi differenti stati dell'idrogeno, ma probabilmente una graduale transizione tra la fase liquida e quella gassosa.\nQuesta transizione avviene quando la temperatura si trova ad un valore critico, che per l'idrogeno, alla pressione atmosferica terrestre di (1\u00a0atm o ), corrisponde ad appena .\nAtmosfera.\nL'atmosfera di Giove \u00e8 la pi\u00f9 estesa atmosfera planetaria del sistema solare; \u00e8 composta principalmente da idrogeno molecolare ed elio \u2013 con proporzioni simili alla loro abbondanza nel Sole \u2013 con tracce di metano, ammoniaca, acido solfidrico ed acqua. Quest'ultima non \u00e8 stata finora rilevata ma si ritiene che sia presente in profondit\u00e0. Le abbondanze dell'ossigeno, dell'azoto, dello zolfo e dei gas nobili sono superiori di un fattore tre ai valori misurati nel Sole. L'atmosfera del pianeta manca di un chiaro confine inferiore, ma gradualmente transisce negli strati interni del pianeta.\nDal pi\u00f9 basso al pi\u00f9 alto, gli strati dell'atmosfera sono: la troposfera, la stratosfera, la termosfera e l'esosfera. Ogni strato \u00e8 caratterizzato da un gradiente di temperatura specifico. Lo strato pi\u00f9 basso, la troposfera, presenta un sistema complicato di nubi e foschie, compresi strati di ammoniaca, idrosolfuro di ammonio ed acqua.\nL'atmosfera gioviana mostra un ampio spettro di fenomeni attivi: instabilit\u00e0 delle bande, vortici (cicloni ed anticicloni), tempeste e fulmini. Le tempeste sono il risultato di moti convettivi dell'aria umida nell'atmosfera, che portano all'evaporazione e condensazione dell'acqua."}
{"id": "1158686", "revid": "830939", "url": "https://it.wikipedia.org/wiki?curid=1158686", "title": "Geografia del comportamento", "text": "La Geografia del comportamento, o Geografia della percezione, \u00e8 una branca della geografia umana che studia i rapporti tra comportamento e cognizioni umane da un lato, e la dimensione spaziale e territoriale dall'altro.\nDa questo punto di vista, presenta molti punti in comune con la psicologia ambientale; i geografi che si occupano di quest'ambito svolgono per\u00f2 la loro attivit\u00e0 ponendo una maggiore attenzione alle variabili socio-economiche e territoriali, rispetto agli psicologi ambientali che lavorano soprattutto in contesti di laboratorio.\nI geografi del comportamento si occupano delle rappresentazioni cognitive sottostanti il ragionamento spaziale, i processi di decision-making topologico, la costruzione di mappe mentali, l'attaccamento ai luoghi, gli atteggiamenti verso il territorio, le capacit\u00e0 di orientamento e di \"wayfinding\"; parte importante del settore \u00e8 anche lo studio delle rappresentazioni spaziali e territoriali, la percezione del rischio territoriale ed i comportamenti umani su \"microscala geografica\".\nIl nome deriva dal \"behaviourismo\" (in italiano, il comportamentismo), paradigma dominante in psicologia negli anni '60 e '70, durante la nascita e lo sviluppo di tale branca di studi nella cultura geografica anglosassone; in realt\u00e0, il nome corretto sarebbe \"cognitive geography\". \nAllo stesso modo, il termine \"percezione\" \u00e8 erroneamente invalso nell'uso, e viene usato al posto di quello che sarebbe invece pi\u00f9 scientificamente corretto (\"rappresentazione\", termine pi\u00f9 appropriato in un contesto cognitivista)."}
{"id": "1158688", "revid": "287204", "url": "https://it.wikipedia.org/wiki?curid=1158688", "title": "Clemente Merlo", "text": "Attivit\u00e0.\nFiglio del glottologo Pietro Merlo, studi\u00f2 all'Universit\u00e0 degli Studi di Pavia formandosi sugli insegnamenti di Carlo Salvioni; di qui trasse nei suoi lavori un metodo rigoroso e scientificamente fedele, lontano dalle speculazioni teoriche e dalle sistemazioni aprioristiche che nascondessero le incertezze e le zone d'ombra dei lavori.\nNei suoi lavori appare per la prima volta il progetto di sistemare compiutamente l'insieme dei dialetti italiani al di l\u00e0 delle direttrici politiche; in tal senso avanz\u00f2 pi\u00f9 volte la teoria dell'influsso dei sostrati linguistici preromani nell'evoluzione linguistica della penisola.\nNel \"Graziadio Isaia Ascoli e i canoni della glottologia\" troviamo il suo programma fermamente fedele ai principi della glottologia e distante dalle sistemazioni idealistiche che miravano ad adombrare la centralit\u00e0 della fonetica in linguistica in favore di una fallita etimologia fonetica di matrice umanistica.\nAltro lavoro fondamentale \u00e8 \"I nomi romanzi delle stagioni e dei mesi\".\nPi\u00f9 precisi e linguisticamente importanti i lavori strettamente dialettologici sulle parlate dell'Italia centromeridionale: \"I continuatori del lat. ille in alcuni dialetti dell'Italia centro-meridionale\"; \"I dialetti centro-meridionali e le sorti della declinazione latina\"; \"Gli italiani 'amano', 'dicono' e gli odierni dialetti umbro-romaneschi\"; \"Della vocale 'A' preceduta o seguita da consonante nasale nel dialetto di Molfetta\". In questi studi \u00e8 messo in evidenza come i dialetti contemporanei si relazionino col tardo latino dando significato ad una variabilit\u00e0 linguistica non altrimenti riducibile nei confini storici tradizionali degli stati italiani.\nOpere significative.\nDal 1908 Merlo aveva la cattedra di dialettologia presso l'Universit\u00e0 di Pisa.\nAttorno agli anni venti del 1900 Merlo pubblica i suoi lavori pi\u00f9 importanti e pi\u00f9 celebri, che hanno dato prestigio anche ai dialetti studiati fino ad allora poco noti e risolti nei dialetti vicini entro distinzioni storico-politiche piuttosto che entro distinzioni glottologiche.\nTali opere rappresentano la prima sistemazione analitica e positiva della fonetica del territorio italiano centrale e meridionale secondo i dettami di una glottologia scientifica moderna e in linea con i metodi contemporanei. \n\u00abL'Italia dialettale\u00bb.\nCon la docenza nella citt\u00e0 di Pisa insieme ai vari corsi universitari fond\u00f2 e diresse la rivista \"Italia dialettale\" nel 1924. L'interesse si allarg\u00f2 quindi ai dialetti toscani e a tutto il panorama linguistico italiano; in \"Concordanze corso-italiane centro-meridionali\", insieme all\"Atlante linguistico-etnografico italiano della Corsica\" di Gino Bottiglioni dimostrava come i dialetti della Corsica avessero un sostrato centro-meridionale regredito a seguito della dominazione pisana.\nIn \"Lazio sannita ed Etruria latina\" ebbe modo di approfondire quanto gi\u00e0 delineato in \"Fonologia del dialetto di Sora\"; molte delle differenze linguistiche della penisola italiana sono dovute ai confini etruschi ed italici preromani, di cui restano evidentemente l'aspirazione di -c- intervocalica in Toscana e l'assimilazione dei nessi nd&gt; nn e mb&gt; mm dei dialetti italiani centrali. A questo lavoro segu\u00ec poi \"Il sostrato etnico e i dialetti italiani\", \"Studi glottologici\" del 1934, \"La Francia linguistica odierna e la Gallia di Giulio Cesare\" dove lo studioso illustr\u00f2 i risultati di ricerche linguistiche in Francia.\nOmaggi.\nGli \u00e8 stata intitolata una via a Pisa."}
{"id": "1158692", "revid": "287204", "url": "https://it.wikipedia.org/wiki?curid=1158692", "title": "Astinenza dalle carni", "text": "Lastinenza dalle carni \u00e8 un precetto generale della Chiesa cattolica che impone di non mangiare carne nei \"giorni di magro\", ossia il venerd\u00ec e gli altri giorni proibiti. Il pesce \u00e8 ammesso durante l'astinenza, ragion per cui il venerd\u00ec \u00e8 il giorno in cui tradizionalmente si mangia pesce nei paesi a maggioranza cattolica.\nLe norme, insieme con quelle del digiuno, sono fissate dalla costituzione apostolica \"Paenitemini\" di papa Paolo VI del 17 febbraio 1966, e dal Codice di Diritto Canonico (can. 1249 e seguenti), ma possono essere ulteriormente determinate dalle Conferenze Episcopali.\nStoria.\nL'astinenza risale a tempi molto antichi. In origine era di pi\u00f9 giorni alla settimana, poi concentratisi nel venerd\u00ec, scelto in considerazione del venerd\u00ec di Passione. Con la Riforma protestante divent\u00f2 il segno distintivo tra cattolici e riformati, molto sentito dalla popolazione.\nIl Codice di diritto canonico del 1917 prescriveva l'astinenza in tutti i venerd\u00ec dell'anno, con l'eccezione delle feste di precetto che cadessero di venerd\u00ec. e l'astinenza e il digiuno nei venerd\u00ec e sabati di Quaresima, nelle Quattro Tempora e nelle vigilie delle feste di Pentecoste, dell'Assunzione di Maria Vergine, di Ognissanti e di Natale. L'astinenza dalle carni doveva essere osservata a partire dai sette anni di et\u00e0. L'astinenza si protraeva per tutto il giorno di ventiquattro ore, dalla mezzanotte alla mezzanotte.\nLa costituzione apostolica \"Paenitemini\", di papa Paolo VI del 17 febbraio 1966, e il Codice di Diritto Canonico (can. 1249 e seguenti) introdussero alcune innovazioni, ma le modalit\u00e0 dell'astinenza possono essere ulteriormente determinate dalle Conferenze Episcopali.\nSecondo i canoni 1251ss (vedi anche digiuno ecclesiastico), i fedeli di rito latino sono tenuti all'astinenza dalle carni in tutti i venerd\u00ec dell'anno, purch\u00e9 non coincidano con un giorno annoverato tra le solennit\u00e0 dal calendario liturgico della Chiesa cattolica. Le singole conferenze episcopali possono concedere ai fedeli la facolt\u00e0 di sostituire l'astinenza dalle carni con altre forme di penitenza, soprattutto opere di carit\u00e0 o esercizi di piet\u00e0: \u00e8 il caso della Conferenza Episcopale Italiana, che ha ammesso la sostituzione dell'astinenza con una diversa forma di mortificazione in tutti i venerd\u00ec dell'anno, esclusi quelli di Quaresima.\nIl Mercoled\u00ec delle ceneri e il Venerd\u00ec santo sono richiesti il digiuno e l'astinenza; il Sabato santo sono solo consigliati. L'obbligo dell'astinenza inizia a 14 anni d'et\u00e0 compiuti. I fedeli possono essere dispensati dall'obbligo del digiuno e dell'astinenza in taluni casi (ad esempio in caso di malattia in corso). L'obbligo del digiuno inizia dai 18 anni compiuti e termina con il compimento del 60\u00ba anno di et\u00e0.\nFino all'inizio del XX secolo la legge dell'astinenza dalle carni proibiva di consumare uova e latticini, oggi non pi\u00f9; per\u00f2 oggi \u00e8 richiesta anche l'astinenza dai cibi e dalle bevande che ad un prudente giudizio sono da considerarsi troppo ricercati e costosi. L'insieme di queste norme costituisce il quarto dei cinque precetti generali della Chiesa: \"In giorni stabiliti dalla Chiesa astieniti dal mangiare carne e osserva il digiuno\", che nel Catechismo di Pio X figurava al secondo posto."}
{"id": "1158694", "revid": "124117981", "url": "https://it.wikipedia.org/wiki?curid=1158694", "title": "Eugenio Cappuccio", "text": "Biografia.\nDiplomato nel 1985 presso il Centro sperimentale di cinematografia di Roma, in sceneggiatura cinematografica e televisiva. \u00c8 stato assistente di Federico Fellini sul set del film \"Ginger e Fred\".\nDopo qualche esperienza alla regia di corti e videoclip, Cappuccio nel 1996 \u00e8 co-regista con Massimo Gaudioso e Fabio Nunziata della commedia in bianco e nero \"Il caricatore\", originale esempio di film nel film, nel quale i tre registi compaiono anche come attori. Il film ottiene diversi riconoscimenti, tra cui il Ciak d'oro e la Targa Anec.\n\u00c8 ancora una regia a tre quella per \"La vita \u00e8 una sola\" (1999), in cui tornano i tre protagonisti del precedente film e ironizzano sul mondo degli aspiranti registi; nel 2004 \u00e8 regista, stavolta da solo, di \"Volevo solo dormirle addosso\", dramma a sfondo sociale che racconta di un cacciatore di teste con Giorgio Pasotti e Cristiana Capotondi. \nNel 2006 Cappuccio si fa notare alla Festa del Cinema di Roma con la commedia drammatica \"Uno su due\", con Fabio Volo e Anita Caprioli, di cui firma regia e sceneggiatura. Il lavoro successivo di Cappuccio, del 2011, \u00e8 una nuova commedia, \"Se sei cos\u00ec ti dico s\u00ec\", con Emilio Solfrizzi e Bel\u00e9n Rodr\u00edguez, nelle sale nell'aprile 2011; ambientata in Puglia e prodotta dai fratelli Avati.\nNel 2013 dirige i due film per la televisione, che compongono la prima serie de \"I delitti del BarLume\", trasmessa su Sky."}
{"id": "1158696", "revid": "767487", "url": "https://it.wikipedia.org/wiki?curid=1158696", "title": "Tempio di Efesto", "text": "L'H\u0113phaist\u00eaion (\u1f29\u03c6\u03b1\u03b9\u03c3\u03c4\u03b5\u1fd6\u03bf\u03bd in greco antico) o tempio di Efesto (in greco moderno \u039d\u03b1\u03cc\u03c2 \u0397\u03c6\u03b1\u03af\u03c3\u03c4\u03bf\u03c5, \"na\u00f3s \u012af\u00e1istou\") \u00e8 un tempio greco situato ad Atene poco sopra l'antica agor\u00e0. \u00c8 uno dei templi dorici meglio conservati al mondo, pur essendo meno noto del vicino Partenone. Il tempio \u00e8 conosciuto anche come Th\u0113s\u00eaion (in greco moderno: , \"Th\u012bs\u00e9io\") perch\u00e9 ritenuto erroneamente in epoca bizantina, e anche da alcuni studiosi dell'Ottocento, il luogo di sepoltura di Teseo.\nDescrizione.\nIl tempio \u00e8 posto sull'altura che domina il lato occidentale dell'agor\u00e0, nota come \"Kolonos Agoraios\" e, contrariamente a quanto accade spesso per gli edifici di culto antichi, non sembra aver sostituito un qualche tempio precedente.\nIl tempio di Efesto, o \"Hephaisteion\", \u00e8 uno dei templi dorici meglio conservati dell'antichit\u00e0 classica. Si tratta di un tempio lungo 39,44 metri e largo 16,90 con trentaquattro colonne (sei frontali e tredici di lato): \u00e8 un edificio periptero, esastilo, con tredici colonne sui lati lunghi (secondo la proporzione canonica del tempio dorico che pone sui lati lunghi le colonne in numero doppio pi\u00f9 uno rispetto alla fronte). La cella \u00e8 distila \"in antis\", con il pronao pi\u00f9 profondo rispetto all'opistodomo. All'interno la cella vera e propria dovrebbe avere avuto un doppio colonnato interno che correva sui due lati lunghi e sul fondo, facendo da quinta scenica per il gruppo delle due statue di culto di Atena ed Efesto eseguite da Alkamenes tra il 421 e il 415, come testimoniato dai rendiconti epigrafici delle spese per la realizzazione del gruppo in bronzo, su una base di calcare di Eleusi e rilievi in marmo.\nStoria degli studi.\nGi\u00e0 dal Rinascimento i viaggiatori europei ricordano il tempio nelle loro memorie, o lasciano che esso tramandi il loro ricordo attraverso le numerose firme dipinte o graffite sulle pareti del tempio.\nAlcuni di questi viaggiatori cominciano a far conoscere in Occidente le sculture del \u201ctempio di Teseo\u201d insieme a quelle dei monumenti pi\u00f9 famosi, soprattutto il Partenone, per mezzo di disegni anche se per la maggior parte alquanto approssimativi. Tale \u00e8 il caso per esempio, dei disegni di Ciriaco d'Ancona (il quale oltre al Partenone schizza anche il fregio ovest dell'Hephaisteion), o di Giuliano da Sangallo.\nUna spinta verso una maggiore conoscenza dell'edificio viene dall'opera di J. D. Le Roy, \"Les ruines des plus beaux monuments de la Grece\" del 1758, che per un lungo periodo costituir\u00e0 l'unica base per vedere in Francia e in tutta Europa i monumenti che gli altri viaggiatori hanno solo raccontato.\n\u00c8 proprio per fare fronte a questa \u201cignoranza visiva\u201d dei monumenti di Atene, e per soddisfare una certa fame di cultura classica che l'illuminismo aveva ormai diffuso in Europa, che J. Stuart e N. Revett intraprendono il loro viaggio dal 1750 al 1755 per disegnare e rilevare con la maggiore precisione possibile le antichit\u00e0 di Atene. Il terzo volume di \"The Antiquities of Athens\" esce nel 1794, curato da W. Reveley per la ormai sopravvenuta morte di entrambi gli autori. I disegni presenti nei volumi sono sempre accuratissimi, tanto da imporsi subito in Europa quale punto di riferimento sicuro per vedere i tanto citati monumenti.\nProprio queste edizioni illustrate di monumenti antichi eccitano la fantasia collezionistica di coloro che si recano in Grecia, e fra questi dobbiamo citare soprattutto i due casi pi\u00f9 importanti: il conte de Choiseul-Goffier e Lord Elgin. Costoro approfittando della loro posizione di ambasciatori rispettivamente francese e inglese presso la Sublime Porta, e sfruttando i periodi di maggiore influenza delle proprie nazioni alla corte del Sultano, otterranno tutte le facilitazioni per poter riportare in patria disegni e calchi delle antichit\u00e0 pi\u00f9 importanti con il fine di accrescerne la conoscenza in Europa, e frammenti di sculture e iscrizioni che vanno ad accrescere le loro collezioni personali.\nIl conte de Choiseul-Goffier si serve dell'aiuto del suo agente ad Atene, L.-F.-S. Fauvel il quale, insieme al disegnatore Fourmont, riporter\u00e0 una notevole quantit\u00e0 di vedute e di particolari dei monumenti ateniesi. Da una delle lettere di Fauvel sappiamo anche che egli fece realizzare dei calchi delle decorazioni dell'Hephaisteion, come dice lui stesso parlando del fregio est: \u00abpar example, sa description [\u2026] convient absolument au bas-relief qui existe encore et dont on peut voir une partie par les platres que j'ai moul\u00e9s et qui sont \u00e0 la Salle des Antiques\u00bb. Questi calchi, almeno di parte dei fregi, fatti eseguire nel 1787 furono fatti imbarcare per la Francia dal console francese Gaspari il 7 settembre dello stesso anno (\u00abdix-sept caisses de sculptures en platre\u00bb), e dovrebbero tuttora trovarsi al Louvre.\nFauvel, da disegnatore di livello qual era, realizz\u00f2 inoltre una serie numerosa di schizzi e acquerelli, che per\u00f2 le alterne vicende della vita del viceconsole in seguito alla guerra contro gli inglesi, fra cui l'arresto e un rimpatrio frettoloso, ha in parte disperso. In una lettera di John Tweddell al fratello, datata 4 gennaio 1799, possiamo individuare alcuni indizi circa i disegni che pure dovette fare dei rilievi dell'Hephaisteion: fra i suoi disegni \u00e8 \u00abuna preziosa collezione di materiali\u00bb, anche se sono \u00absolo degli schizzi, dei quali molti dipinti solo a met\u00e0\u00bb, il solo disegno \u00abquasi finito \u00e8 quello del tempio di Teseo\u00bb, ma \u00abgli mancano ancora i bassorilievi e altri importanti dettagli\u00bb. In seguito, il 18 marzo dello stesso anno, Tweddell viene incontro alla penuria di denaro liquido di Fauvel acquistando da lui \u00abda quaranta a cinquanta disegni di diversa natura [\u2026] di gran parte dei quali non ha conservato delle copie\u00bb.\nDisgraziatamente le carte di J. Tweddell dopo la sua morte (25 luglio 1799) vengono inviate a Costantinopoli all'ambasciata inglese per essere rimpatriate, su una nave che fa naufragio. Le carte vengono recuperate, si prova a salvarne il salvabile (anche se con qualche ritardo), ma nel frattempo se ne perde traccia. Non arrivarono mai a suo fratello Robert, che di questo accus\u00f2 vigorosamente Lord Elgin e il suo assistente, il cappellano Hunt.\nAlcuni anni dopo, e precisamente nell'agosto del 1800, arriva ad Atene la spedizione di disegnatori, formatori e architetti al servizio di Lord Elgin. Lo scopo principale di questa spedizione era quello di assicurarsi una documentazione accurata soprattutto dei monumenti dell'Acropoli, ma le lungaggini e gli intoppi con il governatore turco della cittadella portano gli artisti di Elgin, guidati da G. B. Lusieri a occuparsi, nei tempi di inaccessibilit\u00e0 dell'Acropoli, dei monumenti della citt\u00e0 bassa. \u00c0 cos\u00ec che nel periodo 1800-1803 viene eseguita, fra le altre cose, una serie completa di matrici per calchi dai fregi dell'Hephaisteion e da alcune -se non tutte- le metope. I \u201ccalchi Elgin\u201d non hanno certo la notoriet\u00e0 dei \u201cmarmi di Elgin\u201d, ma \u00e8 ancora possibile recuperare qualche traccia della loro storia. Ne d\u00e0 notizia Reveley in una nota comparsa nella seconda edizione del III volume delle \"Antiquities of Athens\" di Stuart e Revett.\nUno studio scientifico della decorazione scultorea del tempio, concernente anche aspetti di stile e cronologia delle opere, comincia quindi a partire dagli anni trenta del XIX secolo, grazie ai calchi fatti fare da Choiseul-Gouffier e da Elgin. Sono infatti tanti coloro che scrivono manuali di scultura greca basandosi principalmente sulla visione autoptica delle collezioni di calchi che fiorivano a Londra, Parigi, Monaco, Berlino. E similmente dai calchi sono tratti i disegni prima e le foto poi che compaiono nei libri dell'epoca.\nAgli inizi del XX secolo la zona dell'Agor\u00e0 di Atene acquisisce nuova importanza grazie all'interesse mostrato dalla Scuola archeologica americana.\nStoria dell'edificio.\nDopo essere stato costruito verso la met\u00e0 del V secolo a.C. come tempio di Efesto, esso viene nel VII secolo d.C. convertito in chiesa cristiana dedicata alla memoria di San Giorgio. Questo processo di rifunzionalizzazione porta le prime e pi\u00f9 grandi modifiche: l'orientamento del tempio viene invertito, il pronao viene rivoluzionato mediante l'abbattimento della parete divisoria tra pronao e cella e l'occlusione dell'apertura tra le ante con un'abside, la rimozione delle due colonne \"in antis\" e loro sostituzione con un muro trasversale nel quale \u00e8 ricavato un grande arco a tutto sesto la cui luce corrispondeva quasi completamente con la larghezza del pronao. Inoltre il muro divisorio tra la cella e l'opistodomo viene forato da un grande portale, che diventa l'ingresso principale della nuova chiesa. \u00c8 pure a questo periodo che dobbiamo probabilmente ascrivere la intenzionale distruzione delle teste di tutte le figure umane, ma solo di quelle presenti sulle metope e sui fregi scolpiti.\nNel corso del Medioevo si susseguono nuovi rimaneggiamenti. Nel XII secolo viene tamponato il portale principale, e viene invece aperta una pi\u00f9 modesta apertura sul lato meridionale della cella. Viene inoltre eretta una grande volta a botte in concreto, con mattoni e alcune delle formelle di marmo dei lacunari reimpiegate, che copre lo spazio della cella e del pronao del tempio classico. Nel frattempo nella chiesa vengono anche alloggiate delle sepolture, come era allora in uso: ventisei nel peristilio, cinque nel nartece (quello che era l'opistodomo) e ventidue nella navata della chiesa.\nCon l'occupazione turca la chiesa continua a mantenere la sua funzione di edificio di culto cristiano, forse anche grazie alla sua posizione al di fuori della citt\u00e0. L'unico rischio in tal senso lo corse nel 1660, quando solo un ordine diretto da Costantinopoli pot\u00e9 fermare una distruzione a quanto pare gi\u00e0 intrapresa dai turchi per farne una moschea.\nMa nonostante ci\u00f2 il deperimento e la trasformazione continuano: infatti nel corso dei secoli il pavimento di marmo subisce continue spoliazioni, vuoi a causa della escavazione delle tombe, vuoi per semplice depredamento. Gi\u00e0 nel 1765 Chandler dice che \u00abthe pavement has been removed\u00bb, mentre Hobhouse nel 1809-1810 afferma: \u00abthe paviment inside having been removed, the floor is of mud\u00bb. Almeno parte del pavimento nella parte est del peristilio doveva ancora essere presente nel 1751, quando Stuart e Revett annotano la presenza di una linea che corre in senso N-S, incisa sulle lastre della pavimentazione. Nel 1770 \u00e8 testimoniata una incursione di Albanesi, seguita da una guerra nel 1785 e una carestia nel 1800, tutti fatti ricordati dalle iscrizioni graffite sulle colonne della peristasi.\nNel frattempo diviene una chiesa protestante e nel suo interno sono poste le tombe di alcuni viaggiatori europei (soprattutto anglosassoni) e di caduti per l'indipendenza greca, tra cui due giovani italiani di Novara, Giuseppe Tosi di 16 anni e Carlo Serassi di 18 anni (23 aprile 1819).\nDurante il periodo della guerra di indipendenza greca l'edificio cambia ancora destinazione per essere sfruttato come stalla della cavalleria ottomana. In seguito all'indipendenza, dopo un breve ritorno alla funzione sacra per celebrarvi un solenne \"Te Deum\" di ringraziamento per l'arrivo e poi l'incoronazione di Ottone di Baviera, il \"Theseion\" diventa sede espositiva delle raccolte di antichit\u00e0 in attesa che venga costruito il Museo Nazionale.\nAttualmente, il tempio \u00e8 classificato come sito archeologico dal ministero della cultura ellenico.\nDecorazione scultorea.\nLe metope, dieci sulla fronte, e ventiquattro sulla parte orientale di ognuno dei lati lunghi, rappresentano rispettivamente le fatiche di Eracle e le imprese di Teseo. I due eroi sono spesso associati sia nella scultura che nella pittura vascolare di et\u00e0 classica per il fatto che, secondo Plutarco, Teseo voleva essere considerato un secondo Eracle. Lo stile delle sculture, per quello che si pu\u00f2 ormai vedere, \u00e8 molto corposo, con le figure quasi a tutto tondo che si staccano considerevolmente dalla lastra di fondo; i corpi sono resi in modo massiccio e scattante; i pochissimi panneggi non coprono le aree vuote del campo figurativo lasciando vistosi spazi inutilizzati.\nI fregi dell'Hephaisteion sono posti sull'architrave del pronao e dell'opistodomo della cella. Il fregio orientale, pi\u00f9 lungo di quello occidentale, conta ventitr\u00e9 figure impegnate in una scena di battaglia alla presenza di sei divinit\u00e0 sedute su due gruppi di grosse rocce. L'interpretazione pi\u00f9 accreditata al momento, ma non senza contestazioni, dipende dalla lettura della scena centrale del fregio che inquadra una figura maschile nuda, con un mantello che pende da una spalla, che blocca con una sola mano un gruppo di quattro altre robuste figure che gli lanciano contro grossi massi di pietra. Pertanto \u00e8 stato ipotizzato (H. A. Thompson) che si tratti di Teseo che combatte contro i Pallantidi. Il fregio occidentale invece tratta di una centauromachia di Teseo.\nIl rilievo \u00e8 pi\u00f9 basso rispetto alle metope, ma prevale comunque il tuttotondo. Lo stile delle figure \u00e8 vigoroso e punta alla resa plastica delle masse muscolari contratte dei combattenti, risentendo in questo ancora degli insegnamenti della grande scuola severa di scultura.\nDei frontoni non si sa molto, dal momento che andarono completamente perduti in et\u00e0 post-antica. Forse erano fatti di marmo pario, a differenza delle parti strutturali del tempio che erano realizzate in marmo pentelico. Le scene raffigurate, composte di figure a grandezza naturale, dovevano riguardare Atena (frontone est) e una scena di gigantomachia (frontone ovest).\nIl gruppo bronzeo di Atena ed Efesto fu creato dallo scultore Alkamenes, vicino agli ambienti dei conservatori ateniesi guidati da Nicia, tra il 421 e il 416 a.C. come sappiamo dalla datazione dei rendiconti delle spese. Probabilmente venne vista ancora da Pausania nel II secolo d.C. periodo dopo il quale ne perdiamo le tracce. Le due statue erano poste su una base bassa e larga sulla quale era scolpita la narrazione del mito attico della nascita di Erittonio, altro tema -quello dell'autocton\u00eca- caro ai conservatori ateniesi."}
{"id": "1158705", "revid": "44638", "url": "https://it.wikipedia.org/wiki?curid=1158705", "title": "Bipop Reggio Emilia", "text": ""}
{"id": "1158708", "revid": "76963", "url": "https://it.wikipedia.org/wiki?curid=1158708", "title": "Arabella Field", "text": ""}
{"id": "1158713", "revid": "1573940", "url": "https://it.wikipedia.org/wiki?curid=1158713", "title": "Fabbri tuareg", "text": "I fabbri (o, meglio, gli artigiani) costituiscono una delle caste della societ\u00e0 tradizionale dei Tuareg. Si tratta di un gruppo rigidamente endogamico e che viene considerato \"esterno\" alla tradizionale ripartizioni in trib\u00f9 della societ\u00e0 tuareg.\nIl nome.\nIl nome tuareg degli appartenenti a questa classe \u00e8 \"in\u0103\u1e0d\u0103n\" (singolare \"en\u0103\u1e0d\"/\"enh\u0103\u1e0d\"). Si tratta di un termine assai antico. Gi\u00e0 nelle pi\u00f9 antiche iscrizioni libiche (RIL 1.7) si trova l'espressione \"nb\u1e6dn n zl\", corrispondente al punico \"h-n\u0161km \u0161-brzl\" \"i fonditori di ferro\". E anche se nei dialetti berberi del nord il termine \u00e8 quasi dovunque scomparso, soppiantato da prestiti arabi come \"a\u1e25eddad\" o da altri termini formati sulla radice di \"ferro\" (\"uzzal\"), come \"amzil\", alcune tracce rimangono ad, esempio nel dialetto arabo di Tlemcen, dove \"fabbro\" si dice \"nya\u1e6di\", una parola che non ha alcuna etimologia araba e rappresenta sicuramente un prestito dai parlari indigeni (Mar\u00e7ais 1902: 287).\nDal momento che oggi il termine \"en\u0103\u1e0d\" ha un senso abbastanza generico di \"artigiano\", si suole distinguere tra \"in\u0103\u1e0d\u0103n \u0259n t\u0259\u1e93oli\" (lett. \"artigiani del ferro\"), specializzati nella metallurgia, non solo del ferro ma eventualmente anche dell'argento e dei gioielli, \"in\u0103\u1e0d\u0103n \u0259n t\u0103laq\" (\"artigiani dell'argilla\"), specializzati nella lavorazione della terracotta, e \"in\u0103\u1e0d\u0103n n a\u0161\u0259k\" (\"artigiani del legno\"; ma pi\u00f9 spesso si usa allora il termine \"t\u0103mn\u0103nn\u0103\u1e0d\"), esperti di falegnameria ed ebanisteria.\nLa \"ten\u0103\u1e6d\".\nUna caratteristica degli artigiani tuareg \u00e8 quella di utilizzare tra loro, a mo' di gergo, una sorta di lingua segreta, denominata \"ten\u0103\u1e6d\".\nCome spesso avviene con lingue di questo tipo, le strutture fonetiche, morfologiche e sintattiche della lingua base (in questo caso la tamashek) rimangono inalterate, mentre le maggiori trasformazioni si osservano nel lessico. D. Casajus (1989) ha dedicato un articolo all'argomento, raccogliendo 126 termini di \"ten\u0103\u1e6d\", insieme ad una descrizione delle principali caratteristiche di questo gergo.\nLe modificazioni principali consistono nel fatto che i nomi possono essere derivati dai corrispondenti nomi tuareg mediante un infisso \"-aw-\", e i verbi mediante un infisso \"-gl-\"."}
{"id": "1158714", "revid": "339392", "url": "https://it.wikipedia.org/wiki?curid=1158714", "title": "Aznar I", "text": ""}
{"id": "1158721", "revid": "34928", "url": "https://it.wikipedia.org/wiki?curid=1158721", "title": "Fabbro africano", "text": ""}
{"id": "1158723", "revid": "2039948", "url": "https://it.wikipedia.org/wiki?curid=1158723", "title": "Jules Romains", "text": "Biografia.\nEsord\u00ec come poeta: \"La vie unanime\" (1908; \"La vita unanime\"), una delle sue prime raccolte, riflette il suo apporto all'unanimismo, nel cui ambito si muovono molte delle sue opere successive. Nella vastissima produzione narrativa, iniziata da Romains nel 1906, spiccano la trilogia \"Psych\u00e9\" (1922-1929; \"Psiche\"), sull'amore coniugale, e l'imponente ciclo in 27 volumi pubblicato fra il 1932 e il 1947 sotto il titolo generale \"Les hommes de bonne volont\u00e9\" (\"Gli uomini di buona volont\u00e0\"), in cui si rispecchiano 25 anni di vita francese (dal 1908 al 1933).\nNotevole anche la sua attivit\u00e0 per il teatro: collaboratore di Jacques Copeau alla scuola drammatica del Th\u00e9\u00e2tre du Vieux-Colombier, Romains scrisse alcuni lavori, tra i quali \"Knock ou le triomphe de la m\u00e9decine\" (1923; \"Knock, ovvero il trionfo della medicina\"), reso popolarissimo anche nella versione cinematografica da una magistrale interpretazione di Louis Jouvet, protagonista anche nel film \"L'avventuriero di Venezia\" (\"Volpone\", 1941), tratto da un altro suo adattamento, quello del romanzo \"Volpone\" di Ben Jonson.\nNel campo della saggistica, infine, Romains pubblic\u00f2, tra l'altro, \"Lettres \u00e0 un ami\" (1964-1965; \"Lettere ad un amico\"), \"Lettre ouverte contre une vaste conspiration\" (1966; \"Lettera aperta contro una cospirazione\") e \"Pour raison garder\" (1960-1967; \"Dalla parte della ragione\")."}
{"id": "1158728", "revid": "739639", "url": "https://it.wikipedia.org/wiki?curid=1158728", "title": "Aldo Lado", "text": "Biografia.\nDopo una serie di esperienze come aiuto regia di Maurizio Lucidi e Bernardo Bertolucci, la carriera registica di Lado inizia con il thriller \"La corta notte delle bambole di vetro\", con Jean Sorel (1971). Segue l'anno successivo \"Chi l'ha vista morire?\" (1972). Ambientato a Venezia, narra di omicidi di bambine e misteri nascosti nel passato dei protagonisti. Lado abbandona poi il thriller per dedicarsi ad uno stile pi\u00f9 morboso e kitsch come in \"Sepolta viva\", con l'esordiente Agostina Belli. Nel 1975 esce \"L'ultimo treno della notte\" con la Irene Miracle di \"Inferno\", rape and revenge movie di stampo craveniano e riflessione nichilista sul potere,diventato un cult in tutto il Mondo.\nNel 1979 esce \"L'umanoide\", un action fantascientifico fra \"Guerre stellari\" e \"Frankenstein\" che diviene un cult del cinema italiano di fantascienza.\nNegli anni ottanta si dedica a film per la TV come \"Figli dell'ispettore\" e \"La citt\u00e0 di Miriam\", per poi tornare al thrilling nei primi anni novanta con \"Alibi perfetto\" e \"Venerd\u00ec nero\".\nNel 2020 l'editore francese Le Chat qui fume ripropone in blu-ray i suoi film di inizio unitamente al libro \"Conversation avec Aldo Lado\" di Laure Charcossey, che ripercorre la sua vita professionale.\nDal 2015 inizia a raccontare storie unicamente con la pagina scritta. Il suo racconto \"Il gigante e la bambina\", dedicato al cantante Lucio Dalla, \u00e8 contenuto nell'antologia \"Nuovi delitti di lago\" (Morellini Editore) uscita nel 2016. Nel 2017 partecipa all'antologia \"Delitti di lago vol. 3\" (Morellini Editore) con il racconto \"Cold Case sul Lago Maggiore\".\nIl 26 giugno 2017 esce il libro \"I film che non vedrete mai\", una raccolta di storie scritte da Lado per il cinema tra gli anni sessanta e novanta e mai arrivate sullo schermo. \u00c8 pubblicato sulla piattaforma Amazon Publisher anche nella versione inglese.\nA seguito del grande successo avuto dal libro \"I film che non vedrete mai,\" Lado fonda il marchio Edizioni Angera Films, con cui pubblicher\u00e0 altri titoli firmandosi Aldo Lado o George B. Lewis.\nNel 2018 vengono pubblicati i libri \"Un pollo da spennare\", \"Hotel delle cose\" e \"Il Mastino\", a cui seguono \"Miriam\" e \"Costanza\" nella serie \"Storie di Donne\" e il giallo \"Il Rider.\""}
{"id": "1158731", "revid": "2080390", "url": "https://it.wikipedia.org/wiki?curid=1158731", "title": "Bacco (Caravaggio)", "text": "Bacco \u00e8 un dipinto realizzato tra il 1596 ed il 1598 dal pittore italiano Caravaggio, conservato nella Galleria degli Uffizi di Firenze.\nStoria.\nFu commissionato dal cardinale Francesco Maria Bourbon del Monte, ambasciatore mediceo a Roma e committente e protettore del Caravaggio, per regalarlo a Ferdinando I de' Medici in occasione della celebrazione delle nozze del figlio Cosimo II, per rinsaldare l'amicizia con Ferdinando che aveva avuto cos\u00ec tanta importanza per favorire la carriera del cardinal Del Monte. Il dipinto, in questo senso sarebbe concepito, secondo Maurizio Marini, come emblema oraziano dell'amicizia.\nL'opera inizialmente venne destinata alla villa d'Artimino, progettata da Bernardo Buontalenti e solo in seguito venne collocata presso le collezioni granducali degli Uffizi con una cornice nera filettata d'oro come riporta l'inventario mediceo del 1609. In seguito venne quasi dimenticata ed accantonata nei depositi degli Uffizi, dopo l'Unit\u00e0 d'Italia; la riscoperta del Bacco si deve al Marangoni, che nel 1913 la trov\u00f2 in un deposito di via Lambertesca.\nDescrizione e stile.\nL'opera rappresenta Bacco, dio del vino e dell'ebbrezza. Secondo l'iconografia tradizionale \u00e8 nudo, con una corona di foglie di vite o di edera, con in mano il tirso e un grappolo d'uva o una coppa di vino. In due disegni e in una tavoletta di Domenico Veneziano, Bacco in trionfo porta un cesto di frutti (i doni pagani del dio). Questa immagine \u00e8 presente anche in una illustrazione del romanzo mitologico di Francesco Colonna, \"Hypnerotomachia Poliphili\", un'opera molto diffusa negli ambienti colti del nord e del Centro Italia, le cui illustrazioni erano spesso replicate e diffuse nelle botteghe degli artisti.\nIl Bacco del Caravaggio si presenta seduto su una specie di triclinio, coperto da un lenzuolo in forma di tunica che scopre parte del torso. Il dio offre la coppa di vino appena versato (se ne vedono le bollicine) con la mano sinistra, per cui si pensa che il pittore abbia usato uno specchio in cui si riflette la propria immagine (il volto \u00e8 pi\u00f9 paffuto e colorito, offrendo un'immagine di salute e abbondanza rispetto invece al dimagrimento patologico del cosiddetto \"Bacchino malato\"\"). La mano che versa il vino non sembra sicura, ma incerta (come mostrano la posizione delle dita e le vibrazioni sul bicchiere), ed \u00e8 probabile che il pittore volesse inserire un indizio di ubriachezza.\nNon si conosce il modello dell'opera: alcuni sostengono che si tratti dello stesso Caravaggio (seppur molto trasformato) che avrebbe lavorato alla stesura dell'opera con un sistema di specchi; altri, invece, notano la somiglianza di questo Bacco con Mario Minniti, compagno e amico di Caravaggio, che probabilmente aveva posato in altre opere del pittore lombardo.\nLe interpretazioni del dipinto sono diverse. Il Posner d\u00e0 un significato omosessuale all'opera notando delle somiglianze con il ritratto di Antinoo, l'amato di Adriano; su questa linea Frommel ritiene che Caravaggio volesse rifarsi al rapporto che c'era tra lui e il modello, Mario Minniti; per R\u00f6ttengen il \"Bacco\" vuole rappresentare un tema caro a Caravaggio, quello dell'eterna giovinezza. L'ipotesi formulata da Maurizio Calvesi, invece, \u00e8 portata a vedere in Bacco Cristo redentore che offre il vino (il sangue di Dio) come simbolo di sacrificio e redenzione. Ed \u00e8 possibile, sempre secondo Calvesi, che Caravaggio, inoltre, conoscesse il testo del Comanini, \"Gli effetti della mistica theologia\", del 1590 che parla di Ges\u00f9 come di un \"grappolo d'uva\" che viene \"torchiato\" e rinasce come vino. Ma Bacco, secondo un'allegoria nota anche al cardinal Del Monte, \u00e8 anche lo Sposo del \"Cantico dei Cantici\", \"dai capelli ricci e negri\" e la frutta rappresentata nel cesto allude anch'essa al Cantico (l'uva, le mele, la melograna, i fichi).\nLa mano destra del Bacco tiene un fiocco, posto in corrispondenza dell'ombelico \"onfale del mondo\". Esso sarebbe da interpretarsi come il nodo che unisce Dio all'uomo, \u00e8 quindi un \"Homo copula mundi\" tipico della filosofia neoplatonica di Marsilio Ficino, che unitamente all'alchimia era ben nota al cardinale.\nNel corso di una fase di restauro, le sofisticate analisi utilizzate hanno permesso di scoprire, all'interno della citata caraffa di vino, un volto di uomo, che i ricercatori ritengono essere l'autoritratto dello stesso Caravaggio.\nIn Svizzera, di recente, \u00e8 stato rinvenuto un altro Bacco ad olio su tela (cm 98x95) che a detta degli studiosi dovrebbe essere una copia realizzata da un seguace o collaboratore del Caravaggio, forse Prospero Orsi, con interventi e supervisione del maestro. Prospero avrebbe realizzato la copia del Bacco, commissionata dallo stesso Del Monte e realizzata contemporaneamente al dipinto degli Uffizi."}
{"id": "1158732", "revid": "124251971", "url": "https://it.wikipedia.org/wiki?curid=1158732", "title": "Buona ventura (Caravaggio Parigi)", "text": "Buona ventura \u00e8 un dipinto a olio su tela () realizzato tra il 1596 ed il 1597 dal pittore italiano Caravaggio. \u00c8 conservato nel Louvre di Parigi.\nStoria e descrizione.\nDi pochi anni posteriore alla \"Buona ventura\" della Pinacoteca Capitolina, questa \u00e8 una delle versioni ritenute di mano del pittore del fortunato soggetto, collocabile probabilmente poco dopo il trasferimento di Caravaggio presso il palazzo del cardinale Del Monte. Questa replica \u00e8 ricordata da Giulio Mancini nel 1620 nella collezione di Alessandro Vittrice, che lo descrive come l'esempio pi\u00f9 autorevole di quel principio di \"fedelt\u00e0 al vero\" di cui Caravaggio si faceva portavoce.\nDalla residenza di Alessandro Vittrice, membro della stessa famiglia che commissioner\u00e0 anni dopo all'artista la \"Deposizione\", oggi ai Musei Vaticani, il dipinto entr\u00f2 a far parte della collezione dei Doria Pamphilj che ne faranno dono a Luigi XIV, in occasione del viaggio a Parigi di Gian Lorenzo Bernini. Quest'ultimo assistette all'apertura della cassa che custodiva il dipinto, che si scopr\u00ec danneggiato per via di un'infiltrazione d'acqua che ha irrimediabilmente lesionato alcune parti.\nEntrambi i dipinti, seppur descrittivi e realistici, contengono tuttavia un monito morale, una condanna del malcostume, in particolare di coloro che vorrebbero venire a conoscenza della propria sorte non rispettando l'imperscrutabilit\u00e0 della volont\u00e0 divina. Non si tratta dell'unico monito contenuto implicitamente in un'opera caravaggesca, un altro esempio \u00e8 dato dal dipinto \"I bari\", in cui \u00e8 espressa la condanna del vizio del gioco. "}
{"id": "1158733", "revid": "125272862", "url": "https://it.wikipedia.org/wiki?curid=1158733", "title": "Canestra di frutta", "text": "La canestra di frutta (nota anche con il nome antico di fisc\u011blla lat. diminutivo di \"fiscina\" e di \"f\u00edscus\" 'cestello') \u00e8 un dipinto a olio su tela di di altezza e 47 di lunghezza realizzato tra il 1597 e il 1600 dal pittore italiano Caravaggio (1571-1610). \u00c8 conservato nella Pinacoteca Ambrosiana di Milano. \n\u00c8 considerato l'incunabolo del genere della natura morta. L'opera sintetizza diverse esperienze, quella tardo manierista interessata ai grandi apparati naturali e dall'altro lato, nell'assolutezza della figura che il cesto colmo determina e nell'insolito punto di vista equatoriale, in cui il Merisi afferma un interesse per il soggetto inanimato non pi\u00f9 periferico e complementare alla figura umana, ma centrale ed esauriente.\nIl tema della natura morta \u00e8 gi\u00e0 documentato nell'arte ellenistica dei secoli III e II a.C. e nei mosaici di Pompei, Ercolano, Stabia ,\n,(sec. I a.C - I d.C.). Oltre a ci\u00f2 il tema interesso l'iconografia ricca di richiami evocativo-simbolici dell'arte religiosa. Si afferm\u00f2 come genere autonomo solo negli anni della Controriforma. Negli ultimi decenni del Cinquecento, lo sviluppo della natura morta si inser\u00ec all'interno del rinnovamento iconografico della pittura di devozione come conseguenza del riconoscimento, sancito dal Concilio di Trento, della capacit\u00e0 degli elementi naturali di stimolare la devozione religiosa con la loro semplice immediatezza. Nella cultura controriformista si svilupp\u00f2 il gusto per i soggetti emblematici, allegorici, concettosi, che ebbe una notevole importanza per la fortuna della natura morta.\nStoria.\nL'opera venne forse commissionata dal cardinale Borromeo, mentre quest'ultimo soggiornava a Roma. Infatti il dipinto \u00e8 presente nella collezione del cardinale Federico Borromeo gi\u00e0 dal 1607, come documenta lo stesso cardinale in un codicillo del 17 di settembre di quell'anno: \"\"Un quadro di lunghezza di un braccio, et di tre quarti all' incirca di altezza, dove in campo bianco \u00e8 dipinto un Canestro di frutti parte ne rami con lor foglie, et parte spiccati da essi/fra questi vi sono due grappoli di uva, uno di bianca, et / l'altro di nera, fichi, mele, et altri di mano di Michele/\" \"Agnolo da Caravaggio\"\". Il Borromeo fu a Roma una prima volta dall'ottobre 1586 al luglio 1595 e vi torn\u00f2 nel 1599 sino all'autunno del 1601. \u00c8 in questo periodo che Borromeo potrebbe aver conosciuto personalmente il Caravaggio (ospite del cardinale Francesco Maria Del Monte).Nel 1618 Borromeo, divenuto cardinale arcivescovo di Milano, decise di far costruire un edificio destinato alla futura Pinacoteca Ambrosiana, accanto alla preesistente struttura della Biblioteca Ambrosiana, attiva dal 1609. La \"Canestra\" venne donata alla Pinacoteca Ambrosiana dal Borromeo a lavori ultimati, unitamente a tutte le opere della sua collezione privata. La tela \u00e8 menzionata anche nel \"Musaeum\", un volumetto scritto da Federico Borromeo sulla sua collezione privata, tuttavia in quest'opera il cardinale commette l'errore di indicare come il dipinto raffiguri una canestra di fiori e non di frutti. Si tratta di una semplice distrazione, per altro presente in altri passi del volume e la dimostrazione che il cardinale non aveva uno specifico interesse per la fiscella: Cinotti e Calvesi hanno preferito considerare come Federico avesse deliberatamente voluto intendere l'aspetto simbolico e sacrale dello scambio fiori-frutti, Ferdinando Bologna, invece, segnalando come il cardinale indicasse normalmente, senza simbolismi, i dipinti dove comparivano fiori e frutti, precisa come si trattasse di una svista compilativa. Tuttavia nello stesso passo Borromeo elogia la \"fiscella\" precisando \"\"Io avrei voluto porgli accanto un altro canestro simile, ma non potendo alcuno raggiungere la bellezza ed eccellenza incomparabile di questo, rimase solo\", che per\u00f2 pu\u00f2 anche essere indicazione che il mercato dell'arte non era allora in grado di poter soddisfare, ad un tale livello di \"mimesis,\" le richieste della committenza.\nIndagini radiografiche hanno confermato che il dipinto \u00e8 stato realizzato su una tela di recupero, secondo una consuetudine del periodo romano, quando il Caravaggio dipingeva direttamente su precedenti stesure pittoriche, fattore che testimonia la povert\u00e0 di mezzi che caratterizza la giovinezza del pittore (prima del protettorato presso il cardinale); non \u00e8 stato dimostrato che il dipinto (un genio alato) nel sostrato della tela sia dello stesso Caravaggio, possibile invece che sia del suo amico Prospero Orsi (non a caso detto \"Prosperino delle grottesche\" in quanto specialista in questo genere pittorico). Le indagini radiografiche hanno dato modo a Roberto Longhi di poter dire che il dipinto non era in alcun modo il ritaglio di uno pi\u00f9 grande e con un soggetto di figura come si riteneva all'epoca della grande mostra milanese del 1951. In questo senso dunque Caravaggio, considerato come ampiamente dimostrato che nature morte autonome gi\u00e0 esistevano prima che il pittore realizzasse la fiscella, Ferdinando Bologna ritiene che egli ne fu il promotore convinto e la pratic\u00f2 (sappiamo che nella collezione Del Monte, l'inventario del 1627, figura \"un quadretto nel quale vi \u00e8 una caraffa di fiori\", che potrebbe anche essere quella ricordata dal Bellori: \"caraffa di fiori con le trasparenze dell'acqua e del vetro e coi riflessi della finestra di una camera\"\nDescrizione e iconografia.\nL'opera mostra una canestra definita con precisione analitica e quasi fiamminga negli incastri del vimini, all'interno della quale ci sono frutti e foglie di ogni genere. La natura morta \u00e8 assunta a soggetto protagonista, tanto quanto lo sarebbe stato un eroe della mitologia in un quadro di storia. Il canestro sporge impercettibilmente in avanti nel suo tangibile realismo tridimensionale (che si contrappone allo sfondo bidimensionale), come fosse in una situazione precaria, creando un colpo d'occhio che attrae lo spettatore moderno nell'immediato: questa tendenza, cos\u00ec come la presentazione di frutti bacati o intaccati dalle malattie, simboleggia la \"vanitas\"\" dell'esistenza umana, ovvero il richiamo alla caducit\u00e0 della vita, un bene effimero destinato a svanire nel tempo.\nSi tratta in realt\u00e0 di un sipario decontestualizzato, quasi sottratto dal suo reale contesto naturale; anche il realismo \u00e8 soltanto apparente, poich\u00e9 sono rappresentati insieme frutti di stagioni diverse, destando nello spettatore la sensazione di una inedita circolarit\u00e0, affine forse al rispecchiamento di un umile desco da nascita, astrologico.\nIl cesto di vimini \u00e8 rappresentato come se si trovasse in alto rispetto allo sguardo di un ipotetico spettatore, come se fosse posto su una tavola da cui d\u00e0 l'impressione di sporgere lievemente. La scelta di questo taglio permette alla composizione di far emergere la natura morta attraverso l'uso di uno sfondo chiaro, uniforme e luminoso; la luce sembra provenire da una fonte naturale e svela le gradazioni di colore che differenziano gli acini chiari, acerbi in primo piano e quelli gi\u00e0 molto maturi nel grappolo posto dietro la mela bacata (che simboleggia la precariet\u00e0 delle cose e il trascorrere del tempo), creando un effetto illusionistico di tridimensionalit\u00e0 dell'immagine.\nLa frutta diventa la protagonista del quadro e acquista un significato ambiguo: ora fresca e fragrante ora florida e matura, fragile al punto da essere subito intaccata, \u00e8 ripresa in una cornice di foglie, argentee e rinsecchite, metafora puramente esistenziale e, forse, colta e cristologica. L'artista paragona cos\u00ec la brevit\u00e0 della giovinezza e dell'esistenza umana alla maturazione della frutta e dei fiori. Una canestra di vimini contenente frutta, prima della \"fiscella\" di Caravaggio, \u00e8 possibile rinvenirla in un'opera di Perin del Vaga e di Giovanni da Udine, nella \"Madonna del Gruccione Indiano\" della Galleria Borghese; il bellissimo dipinto della cesta, dopo il restauro del 2007, mostra un precedente importante dell'opera del Merisi, realizzato intorno agli anni'30 del XVI secolo, prima delle opere di Vincenzo Campi, come la \"Fruttivendola\" del 1580, che mostra la ricca variet\u00e0 e abbondanza di frutti, e del \"Piatto di Pesche\" di Ambrogio Ficino databile al 1599c che mostra un insieme di frutti integri e ben resi evidenti e godibili dalla luce che ne rivela l'intaccabilit\u00e0 nel tempo e dunque sono un'allegoria visiva del tema della \"vanitas\" (opere queste ultime due probabilmente note al Caravaggio). L'associazione della prima \"canestra\" all'immagine della Madonna con Bambino potrebbe essere sia un riferimento agli \"xenia\" romani, i frutti offerti come omaggio agli ospiti secondo Plinio (un riferimento che possiamo trovare anche nel \"Giovane con canestro\" di frutta di Caravaggio), ma stante il tema religioso la cesta ricolma di frutti (ciliegie, pesche, pere e mele) pu\u00f2 rappresentare il valore della provvidenza divina secondo quanto ne dice S. Ambrogio nel xv cap. dell\"Hexameron\", inoltre la cesta \u00e8 associata, sempre secondo S. Ambrogio, alla Madonna: come Mos\u00e8 \u00e8 stato trovato in una cesta di Vimini, cos\u00ec la Madonna offre il frutto di s\u00e9, Ges\u00f9, all'umanit\u00e0. Secondo Maurizio Calvesi nella \"fiscella\" i frutti sarebbero legati alla simbologia cristologica. Le nature morte secondo questa tradizione erano due: una legata al culto mariano, sul tipo di quella innanzi detta ed una legata a Cristo. Inoltre la figura del cesto nel \"Cantico dei Cantici\" \u00e8 il simbolo della sposa, ossia della Chiesa: lo sporgere in avanti della cesta verso lo spettatore sarebbe dunque un segno di offerta di s\u00e9 nei confronti dell'umanit\u00e0. Va detto del rapporto simbolico che, nello stesso contesto figurativo si attua fra la figura sacra e gli elementi naturali (animati o no), come \u00e8 palese nella tradizione iconografica e come si pu\u00f2 rinvenire nell'opera di Perin del Vaga e Giovanni da Udine, dove i simboli sono rafforzati anche dalla presenza del libro con passi biblici, dall'immagine pensierosa della Vergine, dal lino candido ripiegato che rivela i frutti nella cesta; questo rapporto simbolico non sembra, seguendo le pertinenti osservazioni di Ferdinando Bologna, si attui invece nella figurazione autonoma della natura morta della \"fiscella\" un'operazione di simbolismo cristologico che potesse fornire al Borromeo una giustificazione morale all'immagine: egli non vi vede simbolismi n\u00e9 li ritiene prioritari per un'opera d'arte figurativa, ma mostra particolare interesse e piacere per l'imitazione del naturale, per una finzione capace di proiettarlo, in una specie di privato paradiso terrestre e in questo servivano bene le opere paesaggistiche, gli amati dipinti di fiori di Giovanni Brueghel presenti all'Ambrosiana. Ed in questo senso si attuava pienamente quell'interesse per l'illusionismo (il richiamo all'aneddoto raccontato da Plinio sull'uva dipinta da Zeusi i cui acini erano cos\u00ec verosimili che gli uccelli ingannati venivano a beccare gli acini), per la mimesi classicista di cui era permeata la cultura artistica del tempo.\nCome detto non era comune, all'epoca, vedere un soggetto simile ed in questo Caravaggio \u00e8 veramente iniziatore ed innovatore del concetto di natura morta, preso nella sua unicit\u00e0 e naturalezza ed elevato al rango di una qualunque pittura di storia (motivo che sta alla base di molte critiche che vennero mosse al pittore): ecco infatti che quando il modello del Bacco degli Uffizi se ne va, a lavoro ultimato, sul tavolo permangono i residui della messa in scena, dai bicchieri, alla frutta, alla mosca che salta sulla pera tagliata.\nFu proprio il marchese Vincenzo Giustiniani, che aveva redatto una lista dei generi pittorici suddivisa in dodici livelli (ponendo la natura morta solo al quinto posto), a ricordare nel \"Discorso sulla pittura,\" in forma di una lettera all 'Amayden, come \"il Caravaggio disse che tanta manifattura gli era fare un quadro buono di fiori come di figure\". La Canestra riesce ad eliminare la distinzione rinascimentale che vedeva agli opposti margini l'elevatezza della natura umana e l'\"inferior natura\" che veniva dipinta per svago e personale sollazzo."}
{"id": "1158735", "revid": "125484031", "url": "https://it.wikipedia.org/wiki?curid=1158735", "title": "Riposo durante la fuga in Egitto (Caravaggio)", "text": "Riposo durante la fuga in Egitto \u00e8 il soggetto di un dipinto realizzato nel 1597 dal pittore italiano Caravaggio. \u00c8 conservato nella Galleria Doria Pamphilj di Roma. Il dipinto \u00e8 un cosiddetto \"quadro da stanza\", cio\u00e8 un'opera realizzata per essere posta a ornamento di una dimora privata.\nStoria.\nSecondo Giulio Mancini, che redasse una biografia di Caravaggio (rimasta a lungo inedita) ben dieci anni dopo la morte del pittore, una \"Madonna che va in Egitto\" fu commissionata da monsignor Fantino Petrignani, che abitava nella parrocchia di San Salvatore in Lauro a Roma e presso il quale Caravaggio ricevette \"\"la comodit\u00e0 di una stanza\" all'inizio del 1594, dopo aver abbandonato la bottega del Cavalier d'Arpino. \nTale informazione, per\u00f2, non ha convinto unanimemente gli studiosi: vista l'importanza data al tema della musica, Maurizio Calvesi ha ipotizzato che l'opera sia stata commissionata da ambienti legati agli Oratoriani. Altri studiosi, invece, ipotizzano che il dipinto sia frutto della committenza del cardinal Pietro Aldobrandini (nipote di papa Clemente VIII) il quale si dilettava di musica. Tuttavia, nell'Inventario dei dipinti del Cardinal Pietro - redatto nel 1603 da Monsignor Girolamo Agucchi - non vi \u00e8 traccia dell'opera del Caravaggio. Secondo la recente ricerca di Lothar Sickel, il \"Riposo\" apparteneva a Girolamo Vittrici, cognato di Prospero Orsi, amico del Caravaggio; dopo la morte di Girolamo, la sorella Caterina lo vendette a Camillo Pamphilj. \u00c8 certo, comunque, che il dipinto divenne propriet\u00e0 di Olimpia Aldobrandini Principessa di Rossano (nipote di Pietro Aldobrandini e sposa - in seconde nozze - di Camillo Pamphilj nel 1640) solo pi\u00f9 tardi, dopo la morte di Caravaggio. Da allora il dipinto appartiene alla famiglia Pamphilj nella cui Galleria \u00e8 tuttora esposto.\nDescrizione e stile.\nIl colorismo e i molti brani di natura morta presenti in questo dipinto e realizzati con estrema verosimiglianza dimostrano l'adesione del giovane Caravaggio alla cultura pittorica lombardo-veneta. Si veda, ad esempio, il mirabile paesaggio sullo sfondo (\"unicum\" nella pittura caravaggesca insieme a quello del Sacrificio di Isacco della Galleria degli Uffizi di Firenze), la cui trattazione (il cielo cupo, nuvoloso e carico di pioggia) ricorda la \"Tempesta\" di Giorgione, pur raffigurando - secondo Maurizio Marini - uno scorcio della campagna sulle rive del Tevere.\nNel dipinto di Caravaggio, la natura e il paesaggio svolgono un ruolo simbolico di rilievo: gli elementi naturali accanto all'anziano Giuseppe rimandano all'aridit\u00e0 e alla siccit\u00e0, mentre la natura ed il paesaggio sono pi\u00f9 rigogliosi a destra, dove si trova la Vergine col Bambino. Ai piedi della Vergine il pittore ha dipinto piante simboliche che alludono alla verginit\u00e0 di Maria (l'alloro), alla Passione (il cardo e la spina della rosa) e alla Resurrezione (il Tasso barbasso). Secondo Maurizio Calvesi, il pittore ha raffigurato - da sinistra a destra - un percorso di salvazione cristiana, dall'inanimato minerale (il sasso) all'animale (l'asino), all'essere umano (Giuseppe), passando per l'angelico (l'angelo violinista), sino alla meta finale: il divino (la Vergine che abbraccia il Bambino Ges\u00f9).\nDi notevole bellezza \u00e8 la postura dell'angelo musicista, forse ispirata all'allegoria del\" Vizio\" raffigurata nell\"'Ercole al Bivio\" che Annibale Carracci stava dipingendo per il \"Camerino\" di Odoardo Farnese (a Palazzo Farnese) proprio in quegli stessi anni (l'opera di Carracci \u00e8 ora al Museo di Capodimonte). Analogamente all'angelo di Caravaggio, questa allegoria indossa una veste leggera che\" \"lascia intravedere le forme del corpo nudo. L'angelo \u00e8 il perno della raffigurazione che divide in due parti distinte la scena: a sinistra il vecchio Giuseppe, seduto sulle sue masserizie e con i piedi nudi posati sul terreno scuro, veglia - stanco - reggendo la partitura affinch\u00e9 l'angelo apparso possa leggere e suonare.\nSecondo Maurizio Calvesi, l'intero dipinto si riferisce al Cantico dei Cantici: Giuseppe rappresenta la povert\u00e0 e la semplicit\u00e0 dello sposo terreno, mentre Maria Vergine, raffigurata con i capelli fulvi (\"\"le chiome del tuo capo sono come porpora\", Ct. 7:6), \u00e8 - per la patristica - un riferimento simbolico alla futura passione di Cristo. La Vergine, addormentata, abbraccia e protegge teneramente il Figlio-Sposo celeste e anche ci\u00f2 richiamerebbe il Cantico dei Cantici: \"Io dormo, ma il mio cuore veglia\" (Ct. 5:2), e \"Ponimi come un sigillo sopra il tuo cuore\" (Ct. 8:6 ).\nRecentemente, Herwarth R\u00f6ttgen (noto studioso della grafica di Cavalier d'Arpino), ha individuato un disegno del Cesari per un Riposo nella fuga in Egitto in un gruppo di disegni di Giuseppe Cesari d'Arpino e conservati al British Museum. Il foglio raffigura la Vergine col capo piegato, come nel Riposo di Caravaggio, il quale potrebbe aver visto il disegno mentre si trovava nella Bottega del Cavaliere. Il volto di Maria Vergine \u00e8 stato da alcuni identificato con quello della celebre cortigiana Fillide, amica del Caravaggio, o quello di Fillide Melandroni, che sembra abbia posato anche per la \"Maddalena penitente\" (Roma, Galleria Doria Pamphilj). Curiosamente, sia Maria Vergine che la Maddalena penitente hanno la stessa posa col capo ripiegato.\nAspetti musicali.\nNel 1983, Franca Camiz e Agostino Ziino hanno identificato la partitura dipinta da Caravaggio, la quale riproduce con estrema precisione un mottetto del compositore fiammingo Noel Bauldewijn (1480-1529), basato sul testo del Cantico dei Cantici e intitolato \"Quam pulchra es\"\". Il mottetto venne composto e pubblicato nel 1519, ma fu stampato a Roma solo nel 1526.\nLa partitura non riporta i versi del \"Cantico\" (salvo una Q e una L dell'incipit \"Quam pulchra\"), ma solo le note. Come si \u00e8 detto poc'anzi, l'intero dipinto si riferisce al \"Cantico dei Cantici\" che, secondo l'interpretazione mariana data dalla Chiesa Cattolica, celebra l'amore mistico dello sposo (Cristo) per la sposa (la Vergine, la Chiesa). I versi del mottetto di Bauldewijn, ispirati al \"Cantico dei Cantici\", sono i seguenti:\nIl violino suonato dall'angelo \u00e8 stato dipinto con una corda spezzata che starebbe ad indicare, simbolicamente, la precariet\u00e0 e sterilit\u00e0 della vita umana (simboleggiata da Giuseppe) rispetto all'immortale rigogliosa vita celeste (simboleggiata dalla Vergine e il Bambino). Si tratta di un'allegoria comune nell'iconografia musicale rinascimentale, essa \u00e8 infatti presente nella \"S. Cecilia\" di Raffaello, del 1515, alla Pinacoteca di Bologna, in cui sono raffigurati strumenti musicali rotti ai piedi della Santa.\nI dipinti di Caravaggio a tema musicale furono spesso eseguiti su richiesta dei suoi colti committenti, appassionati di musica e della nuova moda del \"recitar cantando\", diffusa da Emilio de' Cavalieri nella fiorentina Camerata dei Bardi."}
{"id": "1158736", "revid": "2124237", "url": "https://it.wikipedia.org/wiki?curid=1158736", "title": "Santa Caterina d'Alessandria (Caravaggio)", "text": "Santa Caterina d'Alessandria \u00e8 un dipinto a olio su tela () realizzato nel 1598-1599 dal pittore italiano Caravaggio. \u00c8 conservato nel Museo Thyssen-Bornemisza di Madrid.\nStoria e descrizione.\nIl dipinto faceva parte della raccolta del cardinale Francesco Maria Del Monte, dove \u00e8 ricordato nel 1627. La santa, insieme a S. Maria Maddalena era fra le preferite del cardinale che la ricord\u00f2 nel suo testamento e, secondo Alessandro Zuccari, venne dipinta su suggerimenti del prelato (quando Caravaggio soggiornava presso di lui a Palazzo Madama) che aveva ripreso le istanze della revisione iconografica controriformistica, portata a vedere nelle sante della leggenda delle persone storiche. Il Robb, sostenendo che Caravaggio poteva essere fra gli spettatori del supplizio inferto a Beatrice Cenci, nel dipinto (dove sono mostrati gli strumenti del martirio, come la spada e la ruota dentata), potrebbe aver raffigurato nella Santa un ricordo della decapitazione della giovane parricida che tanto scalpore aveva fatto a Roma, proprio nel 1599.\nLa postura della santa viene vivacizzata dall'espressione vitale dello sguardo che dona un effetto di spontaneit\u00e0 alla scena unita alla complicit\u00e0 della luce che, dall'alto, scende da destra. La santa \u00e8 ritratta come una donna moderna, nobile, vestita con abiti lussuosi, poggiata su di un cuscino damascato, con appena un sottile cerchietto ad indicare la santit\u00e0 (piuttosto raro se non unico nella iconografia del pittore), ma senza raggi di luce divina, seni nudi o labbra socchiuse come nella tradizione figurativa, ma pallida ed umana, con uno sguardo interrogativo che, come sottolinea Robb, denota incertezza e le dita posate sulla lunga lama che \u00e8 gi\u00e0 arrossata ad indicare il sangue del martirio. Dietro la Santa si vede una rappresentazione realistica (si vedano le nervature del legno) di uno strumento di tortura, la ruota dentata (i due denti si vedono in alto), che per\u00f2 non \u00e8 completa ma spezzata, ne manca cio\u00e8 una parte: un riferimento alla leggenda del martirio della santa, secondo la quale la ruota di tortura a cui stava per essere sottoposta si ruppe. In basso sul cuscino, invece, un simbolo di iconografia tradizionale, la palma del martirio, che va ad incrociare la lama insanguinata della spada con la quale fu decapitata. \" \"\nNelle sembianze della Santa, Caravaggio ha ritratto Fillide Melandroni, nota prostituta romana di cui s'invagh\u00ec, e che gli sar\u00e0 causa di molti mali. Fillide torner\u00e0 ritratta da lui nella Conversione della Maddalena, in Giuditta e Oloferne e nel ritratto singolo bruciato a Berlino durante l'ultima guerra. Recentissimi studi riconoscono invece per modella del quadro della Santa Caterina, cos\u00ec come della Conversione e della Giuditta, la cortigiana romana Maddalena Antognetti."}
{"id": "1158739", "revid": "599013", "url": "https://it.wikipedia.org/wiki?curid=1158739", "title": "Martin Crepaz", "text": "Carriera.\nClub.\n\u00c8 un difensore di stecca sinistra. Ha iniziato la sua carriera nella squadra della sua citt\u00e0, l'HC Brunico, nel 1983-84. Con i pusteresi ha giocato per quasi tutta la sua carriera, anche dopo il cambio di nome in HC Val Pusteria nel 2001: fanno eccezione solo due stagioni (1990-91 e 1991-92) con la maglia dell'Hockey Club Bolzano.\nNel campionato 1986-87 \u00e8 stato eletto miglior difensore del torneo. Si \u00e8 ritirato dall'hockey professionistico al termine della stagione 2003-04.\nNazionale.\nHa indossato pi\u00f9 volte la maglia della Nazionale. L'esordio risale al 21 dicembre 1985 contro la Repubblica Democratica Tedesca. Ha partecipato poi ai mondiali, tutti di gruppo B, del 1986, 1989 e 1990. L'ultimo incontro in maglia azzurra \u00e8 nel 1991.\nVita privata.\nCrepaz proviene da una famiglia di hockeisti. Il padre Heiner, i fratelli Josef e Klaus, ed i figli di quest'ultimo, Hannes e Lukas, hanno tutti vestito la maglia della squadra brunicense."}
{"id": "1158743", "revid": "466539", "url": "https://it.wikipedia.org/wiki?curid=1158743", "title": "Th\u00e9odore de Banville", "text": "Biografia.\nFiglio di un ufficiale di marina, una volta trasferitosi a Parigi, studi\u00f2 legge. Dopo essersi introdotto nella \"boh\u00e8me\" artistica, inizi\u00f2 la sua carriera giornalistica collaborando con il \"Pamphlet\" (1848), occupandosi di costume.\nStrinse amicizia con Th\u00e9ophile Gautier, e assieme a lui collabor\u00f2 con numerose riviste, tra le quali si ricordano: \"Le Corsaire\", L'Artiste, che aprirono la porta al movimento parnassiano.\nLa sua prima raccolta, \"Le cariatidi\", usc\u00ec nel 1857 in Italia (e pubblicati per la prima volta nel 1841 in Francia) ed evidenzi\u00f2 un forte legame dell'autore con il Romanticismo. Da un componimento contenuto in questa raccolta, \"Viae Lactee\", Arthur Rimbaud si ispir\u00f2 per la composizione della poesia \"Ofelia\". \"Les cariatides\" rimase comunque un'opera anticipatrice del movimento del parnassianesimo, a cui Banville ader\u00ec.\nLe sue linee guida furono il culto della bellezza, grazie ad un episodico recupero dei classici, unito ad una scarsa stima del mondo borghese. Il suo percorso artistico lo condusse verso la cosiddetta \"arte per l'arte\", concretizzata nella ricerca di novit\u00e0 e sperimentazioni.\nTra i suoi lavori pi\u00f9 significativi, si annoverano: \"Odes funambolesques\" (1857), caratterizzate da una forte carica di umorismo, ricerca tecnica ed emozione poetica; \"Contes f\u00e9eriques\", una serie di racconti; \"Diane au bois\" (1864), opera teatrale ispirata alla mitologia.\nA lui \u00e8 attribuito il titolo \"Petits po\u00e8mes en prose\" dell'opera postuma di Baudelaire \"Le Spleen de Paris\", uscita nel 1869. L'anno dopo riceve \"Oph\u00e9lie\" e altre poesie del sedicenne Arthur Rimbaud, il quale chiede a Banville in una lettera allegata di far parte dei poeti parnassiani. Banville criticher\u00e0 poi \"Bateau ivre\" di Rimbaud per l'accostamento dell'io lirico col battello. Nel 1873, sulla falsariga dei ragionamenti sul ritmo e sui metri, pubblica \"Petit trait\u00e9 de po\u00e8sie fran\u00e7aise\" che ha il merito di riconsiderare i versi di ogni misura (dal monosillabo in poi), creare un collegamento stretto tra musica e poesia e negare l'equazione canonica tra versificazione e poeticit\u00e0."}
{"id": "1158746", "revid": "1077968", "url": "https://it.wikipedia.org/wiki?curid=1158746", "title": "Coppa Kirin", "text": "La Coppa Kirin (in inglese: Kirin Cup) \u00e8 un torneo di calcio amichevole organizzato in Giappone dalla Kirin Holdings con cadenza annuale fino al 2009.\nDisputata per la prima volta nel 1978, questa competizione vede sempre la partecipazione della nazionale giapponese, ma fino al 1991 vi parteciparono contemporaneamente sia squadre nazionali che squadre di club. Dall'edizione del 1992 ad oggi, invece, sono ammesse solo rappresentative nazionali."}
{"id": "1158747", "revid": "20090", "url": "https://it.wikipedia.org/wiki?curid=1158747", "title": "Stati cuscinetto", "text": ""}
{"id": "1158749", "revid": "1543377", "url": "https://it.wikipedia.org/wiki?curid=1158749", "title": "Mauricio Pinilla", "text": "Durante la sua esperienza al , con la cui maglia ha segnato 24 reti in altrettante partite di campionato, \u00e8 stato soprannominato \"Pinigol\".\nBiografia.\nPossiede il passaporto italiano in quanto i nonni sono liguri, di Lumarzo (GE).\nL'11 giugno 2011 si \u00e8 sposato a Santiago del Cile con Gisella Gallardo, da cui aveva avuto gi\u00e0 due figlie, Agustina Paz (nata nel 2006) e Matilda, nata a Palermo il 16 settembre 2010. Il 14 aprile 2012, a Cagliari, \u00e8 nato il terzo figlio, Mauricio Alessandro.\nRisalto ha avuto anche un litigio con il connazionale Luis Antonio Jim\u00e9nez, anch'egli calciatore, in un locale a Santiago del Cile durante le vacanze natalizie del 2008, a causa di frasi verso Mar\u00eda Jos\u00e9 L\u00f3pez, all'epoca moglie di Jim\u00e9nez, il quale ha spinto Pinilla, facendolo cadere e procurandogli un trauma cranico e una leggera lesione cervicale. La rivalit\u00e0 tra i due risale all'anno precedente, quando la macchina della L\u00f3pez fu vista sotto casa di Pinilla: lei neg\u00f2 dicendo che l'auto venne prestata al fratello, lui dichiar\u00f2 di guardare un film in DVD (\"Il re leone\") Nel periodo dell'ultima lite Pinilla era reduce da una cura disintossicante in una clinica di Marbella..\nIn Cile possiede un ranch.\nCaratteristiche tecniche.\nEra un attaccante completo, robusto e potente, ma discretamente veloce, in grado di difendere bene il pallone grazie alla sua abilit\u00e0 coi piedi e di fare reparto da solo per merito del suo senso della posizione. Bravo di testa e dotato di un tiro potente e preciso, peccava per\u00f2 nella realizzazione dei rigori. Da ragazzo veniva paragonato a Christian Vieri.\nTra i suoi colpi pi\u00f9 caratteristici c'\u00e8 anche la rovesciata (\"La Chilena\"): 11 i gol realizzati con questa acrobazia (5 dei quali con la maglia dell'Atalanta).\nLa sua carriera \u00e8 stata costellata da numerosi infortuni di tipo muscolare che ne hanno limitato le presenze in campo.\nCarriera.\nClub.\nGli esordi con l'Universidad de Chile.\nConsiderato inizialmente il miglior giovane della storia del calcio cileno, pi\u00f9 forte di Iv\u00e1n Zamorano (del quale veniva considerato l'erede) e di Marcelo Salas, muove i primi passi da calciatore professionista nell'Universidad de Chile, dove, nelle stagioni 2002 e 2003, realizza 20 gol in 39 partite. Gi\u00e0 dall'et\u00e0 di sette anni si occupava di calcio a tempo pieno.\nLa prima esperienza italiana: Inter e Chievo Verona.\nNel luglio 2003 viene acquistato dall' per 2.520.000 euro, ben impressionata - soprattutto nella figura del direttore tecnico Marco Branca - dalle sue prestazioni in patria e dalle parole dell'ex attaccante nerazzurro Iv\u00e1n Zamorano, suo procuratore. Della somma totale, il 16,6% va al giocatore mentre il 10% finisce all'agenzia di procuratori \"Pass Ball\" che gestisce i diritti del giocatore, e della quale fa parte anche lo stesso Zamorano.\nIl calciatore viene immediatamente girato in prestito al . Nella squadra veneta il giovane cileno non riesce a trovare spazio disputando 6 partite in Serie A e 2 in Coppa Italia nella stagione 2003-2004, senza realizzare alcuna rete, prima di rientrare all'Inter dopo cinque mesi. L'esordio nel campionato italiano avviene il 31 agosto 2003, nella prima giornata di campionato in trasferta contro il (1-1).\nIl Celta Vigo e l'esordio in Champions League.\nNel gennaio 2004 i nerazzurri decidono di cedere il giocatore in prestito agli spagnoli del per il resto della stagione, in cui colleziona 6 presenze in campionato, 2 in Coppa del Re (con 2 reti, le uniche in questa sua esperienza) e 2 in Champions League, esordendo nella massima competizione internazionale d'Europa in Celta Vigo- (2-3); la seconda ed ultima partita in Europa \u00e8 la gara di ritorno finita 2-0 per gli inglesi.\nIn Portogallo ed in Europa con lo Sporting Lisbona.\nNel luglio dello stesso anno viene ceduto dall'Inter, che mantiene comunque una parte del cartellino, ai portoghesi dello per 1.350.000 euro.\nNella stagione 2004-2005 colleziona 16 presenze e 5 reti in campionato (chiuso al terzo posto) e una presenza in Coppa del Portogallo 4 in Coppa UEFA (finalista perdente), esordendo nella partita contro il del 16 settembre 2004 (2-0), subentrando a partita in corso. L'esordio in campionato avviene alla prima giornata contro il (vittoria per 3-2), mentre la prima rete arriva alla decima giornata contro il , segnando al 92' la rete che chiude l'incontro sul punteggio di 6-1; il 1\u00ba maggio 2005, alla 31\u00aa giornata di campionato contro il , segna tutte e tre le reti con cui la sua squadra vince, realizzando la prima tripletta in carriera. In semifinale di Coppa UEFA segna un gol contro l' (il suo unico nella competizione) che il quotidiano \"A Bola\" chiama \"Pinbomba\".\nNella stagione 2005-2006 gioca 4 partite di campionato (senza segnare alcuna rete) e la partita del terzo turno preliminare di Champions League contro l' segnando al 90' la rete del 2-3 che comunque non permette alla sua squadra di passare il turno in virt\u00f9 della sconfitta anche nella gara di andata. Passati quindi in Coppa UEFA, gioca in entrambe le partite del primo turno contro l', subentrando a partita in corso: il doppio confronto termina 4-4 in totale ed a qualificarsi sono gli svedesi in virt\u00f9 della regola dei gol fuori casa.\nRacing Santander: il ritorno in Spagna.\nDopo aver realizzato complessivamente 7 reti in 28 presenze con il club portoghese, nel gennaio 2006 viene nuovamente ceduto in prestito, questa volta al , con cui colleziona 13 presenze in campionato andando a segno una sola volta.\nIl debutto con la nuova squadra, che a fine anno si salver\u00e0 per un solo punto (17\u00ba posto), arriva il 22 gennaio 2006 alla 20\u00aa giornata contro il (sconfitta per 3-2). L'unica rete della stagione arriva alla 25\u00aa giornata contro l' (2-2), segnando al 26' su calcio di rigore la rete del momentaneo 1-1.\nHearts of Midlothian e prestito all'Universidad de Chile.\nA fine stagione, dopo il rientro a Lisbona, viene ceduto alla squadra scozzese dell' per 1.350.000 euro; qui, disputa 3 partite di campionato (realizzando 2 gol, alla 5\u00aa e all'8\u00aa giornata), la partita di ritorno del terzo turno preliminare della Champions League (persa per 3-0 contro l') e quindi le due partite del primo turno di Coppa UEFA contro lo .\nChiude la sua prima esperienza in Scozia dopo 6 presenze. Le sue prestazioni vengono limitate da un infortunio alla schiena e dunque la societ\u00e0 lo cede, in prestito, all', squadra che lo aveva lanciato quattro anni prima. Con i cileni gioca 4 partite segnando 2 gol, quindi fa ritorno all'Hearts, giocandovi 2 partite di campionato (una ad ottobre, l'altra a novembre). Il 7 maggio 2008 rinnova per altri tre anni il contratto con gli scozzesi, mentre il 1\u00ba luglio dello stesso anno la societ\u00e0 annuncia la rescissione del contratto.\nVasco da Gama e Apollon Limassol.\nIl 17 settembre 2008 si lega ai brasiliani del ; qui, gioca 3 partite del Campeonato Brasileiro S\u00e9rie A 2008, e a novembre finisce fuori squadra a causa di uno stiramento muscolare; nel gennaio del 2009, dopo quattro mesi, rescinde il contratto con i brasiliani per passare, il 2 febbraio, ai ciprioti dell': con essi, gioca 5 partite di campionato segnando 2 reti; anche nel corso di questa esperienza accusa alcuni problemi fisici.\nL'esplosione con il Grosseto.\nNell'estate del 2009, dopo una settimana di prova, convince lo staff tecnico del che decide di tesserarlo offrendogli un contratto annuale di 130\u00a0000 euro con opzione a favore del club per la stagione successiva. Il calciatore era svincolato ed aveva da poco fallito un provino con i belgi dell' (club della seconda divisione belga).\nNella stagione 2009-2010, nonostante due infortuni (uno nell'autunno del 2009 di circa un mese, un altro dall'aprile del 2010 fino al termine della stagione che lo ha costretto a un'operazione al ginocchio il 15 aprile 2010) riesce ad eguagliare il record italiano di marcature in partite consecutive (13, dalla 15\u00aa alla 26\u00aa giornata), che in precedenza apparteneva a Gabriel Batistuta (dal 1994-1995), ed a realizzare 24 reti in 24 partite disputate (secondo in classifica marcatori della serie B dietro solo all'empolese \u00c9der autore di 27 centri). L'esordio con la squadra toscana avviene alla seconda giornata di campionato in trasferta contro la (29 agosto 2009, sconfitta per 1-0), mentre segna la sua prima rete in maglia biancorossa alla quarta giornata, nel pareggio per 1-1 in trasferta contro il ; gioca anche una partita di Coppa Italia, il derby con il perso per 2-0. Durante la stagione la societ\u00e0 ha esercitato il diritto di opzione sul contratto del cileno portandogli l'ingaggio a 200\u00a0000 euro.\nIl 6 marzo 2010, prima dell'inizio della partita Brescia-Grosseto (2-3), ha esposto insieme al connazionale Nicol\u00e1s C\u00f3rdova (militante tra le file degli avversari) uno striscione che recitava \u00abForza Cile\u00bb, a sostegno della loro nazione colpita dal terremoto.\nIl Palermo ed il ritorno in Serie A e in Europa.\nL'11 giugno 2010 viene ufficializzato il suo trasferimento a titolo definitivo al , con un contratto della durata di quattro anni a 800\u00a0000 euro a stagione. Nella stessa trattativa \u00e8 rientrata la compartecipazione di Marco Giovio ceduta al Grosseto. Al club toscano sono andati inoltre anche 3 milioni di euro. \u00c8 il primo calciatore cileno della storia della societ\u00e0 rosanero.\nEsordisce con la maglia rosanero nell'andata dei play-off di Europa League contro gli sloveni del (vittoria per 3-0), entrando al 70' al posto di Massimo Maccarone.\nIl 29 agosto torna a giocare nella massima serie italiana, dopo le 6 presenze con il Chievo nella Serie A 2003-2004, subentrando ad Abel Hern\u00e1ndez al 77' della prima giornata di campionato pareggiata per 0-0 contro il . Gioca la prima gara da titolare alla quarta giornata contro la (vittoria in trasferta per 3-1). \u00c8 titolare anche nella giornata successiva, in cui segna la sua prima rete sia con la maglia rosanero che nel massimo campionato italiano in Palermo- (2-2). Il 23 novembre segna il suo primo gol in ambito europeo con la maglia del Palermo nella quinta partita della fase a gironi dell'Europa League pareggiata per 2-2 in casa contro i cechi dello .\nDurante la stagione si ferma spesso per infortuni di vario tipo, e quello pi\u00f9 grave \u00e8 la frattura da stress del quinto metatarso del piede sinistro rimediata in allenamento negli ultimi giorni del dicembre 2010: visitato e poi operato a Villa Stuart dal professor Pier Paolo Mariani, i tempi di recupero sono stati stimati in sessanta giorni. Torna in campo il 27 febbraio 2011 nella partita casalinga contro l'Udinese persa 7-0, subentrando al 74' ad Abel Hern\u00e1ndez. Chiude la stagione con 31 presenze e 9 reti complessive, suddivise fra campionato, Coppa Italia (persa in finale contro l'Inter per 3-1) ed Europa League.\nNella stagione 2011-2012 parte titolare perdendo poi il posto anche a causa dei soliti infortuni. Lascia la squadra a gennaio, dopo 13 presenze in campionato con 2 gol ed un'apparizione in Europa League.\nIl trasferimento al Cagliari.\nIl 25 gennaio 2012 passa al Cagliari in prestito con diritto di riscatto fissato a 3 milioni di euro, firmando un contratto quadriennale. Voluto dal Presidente Massimo Cellino, debutta in maglia \"rossobl\u00f9\" tre giorni dopo, giocando titolare in -Cagliari (3-0) della 20\u00aa giornata di campionato. Alla sua seconda presenza realizza la prima rete con i \"rossobl\u00f9\", in occasione di Cagliari- (4-2) del 1\u00ba febbraio. Il 18 marzo realizza la sua seconda tripletta in carriera segnando tutti i gol (due su calcio di rigore) con cui la sua squadra batte il nella 28\u00aa giornata. Chiude la stagione con 14 presenze ed 8 gol. Con 10 reti complessive (considerando anche le due realizzazioni col Palermo) supera le 8 marcature in campionato della stagione precedente.\nIl 2 luglio 2012 viene riscattato dal Cagliari per 3,2 milioni di euro. Nella stagione 2012-2013, dopo un girone d'andata difficile, inanella migliori prestazioni impreziosite da due doppiette, contro ed Inter. Proprio in quest'ultima partita l'attaccante cileno \u00e8 protagonista di un episodio controverso: al 17' del secondo tempo un contatto tra Pinilla e il difensore interista Silvestre viene punito dall'arbitro Celi con un calcio di rigore; a fine gara la punta sudamericana dichiara di \u00abessersi buttato appena sentito il tocco con l'avversario\u00bb, scatenando numerose polemiche. Tuttavia il calciatore non viene squalificato in quanto la simulazione viene giudicata \u00abnon evidente\u00bb. Conclude la stagione con 23 presenze e 7 gol, dei quali 5 su calcio di rigore.\nIl rendimento nella stagione 2013-2014 \u00e8 condizionato da vari infortuni e squalifiche, che comunque non gli impediscono di diventare il capocannoniere della compagine cagliaritana con 7 gol in 26 partite, alcuni dei quali decisivi per la salvezza dei rossoblu.\nGenoa.\nIl 7 agosto 2014 viene acquistato dal firmando un contratto di due anni con opzione per il terzo. Gioca la sua prima partita ufficiale con la maglia del Genoa il 24 agosto nella gara in trasferta contro la valevole per il terzo turno preliminare della Coppa Italia, gara nella quale segna su rigore il gol partita. In campionato fa il suo esordio il 31 agosto successivo, alla prima giornata, segnando il gol del momentaneo 1-1 nella gara poi persa 2-1 contro il . Il 21 settembre si ripete nella gara casalinga contro la , segnando il gol vittoria a pochi minuti dal termine, fissando il risultato sull'1-0 e portando il Genoa alla settima vittoria consecutiva in Serie A contro i biancocelesti. Il 26 ottobre, in occasione della gara numero 1600 in Serie A del Genoa, segna la sua terza rete stagionale in campionato siglando il gol che permette alla squadra rossobl\u00f9 di imporsi per 2-1 al Bentegodi contro il Chievo.\nAtalanta.\nL'8 gennaio 2015 viene ufficializzato il suo passaggio all' in prestito con obbligo di riscatto fissato a 2 milioni di euro. Fa il suo esordio con la formazione bergamasca alla prima gara utile, giocando da titolare la partita dell'11 gennaio contro il Chievo, terminata 1-1. Il 1\u00ba febbraio segna il suo primo gol con la maglia nerazzurra nella partita casalinga vinta per 2-1 contro il Cagliari; il 29 aprile segna invece la sua prima doppietta con la maglia della squadra bergamasca nella partita pareggiata 2-2 contro il . Chiude la stagione con 6 reti in 14 partite, grazie alle quali viene inoltre convocato per la Coppa America con la sua nazionale.\nIl 1\u00ba luglio 2015 viene riscattato dall'Atalanta per 2 milioni di euro.\nIl ritorno al Genoa.\nIl 5 gennaio 2017 viene ufficializzato il ritorno in prestito con obbligo di riscatto al Genoa; segna il suo primo gol stagionale con la formazione ligure il 18 gennaio, nella partita degli ottavi di finale di Coppa Italia giocata sul campo della Lazio.\nNazionale.\nHa iniziato la trafila in nazionale nel 2001 partendo con l'Under-17 segnando 5 reti in 3 presenze. Dopo aver disputato 3 incontri con l'Under-20, con cui nel gennaio del 2003 gioca il campionato sudamericano di calcio Under-20, nello stesso anno esordisce in nazionale maggiore, mentre militava nell'Universidad de Chile, esordendo il 30 marzo in un'amichevole contro il Per\u00f9 vinta per 2-0 e nella quale ha anche segnato andando a rete dopo 4 minuti.\nDopo aver sperato nella convocazione ai Mondiali in Sudafrica, il suo nome non figura tra l'elenco dei 23 convocati dal CT Marcelo Bielsa.\nIl 20 agosto 2010 Bielsa e la Federazione cilena diramano la lista dei giocatori militanti in squadre non cilene convocati per l'amichevole del 7 settembre contro l', lista della quale Pinilla torna a far parte dopo oltre due anni. Alla vigilia della partita riporta un infortunio muscolare all'adduttore sinistro che lo costringe a due settimane di stop, rinviando il ritorno in campo con la \"Roja\".\nIl 1\u00ba marzo 2011 torna ad essere convocato, dal nuovo commissario tecnico Claudio Borghi, per due amichevoli contro e , ma anche stavolta \u00e8 costretto a dare forfait a causa di una lesione di primo grado del vasto mediale della coscia sinistra.\nIl 27 maggio 2011 riceve la pre-convocazione per la Copa Am\u00e9rica 2011, venendo inserito in una lista di 28 calciatori da cui poi usciranno i 23 definitivi, ma sempre a causa di problemi fisici \u00e8 costretto a dare forfait e perci\u00f2 la sua convocazione viene revocata quattro giorni dopo.\nTornato il 28 luglio 2011 fra i convocati per l'amichevole del 10 agosto contro la , \u00e8 nuovamente costretto a dare forfait a causa di un infortunio patito il giorno stesso in occasione della sfida di andata del terzo turno preliminare di Europa League Palermo- (2-2). Il 22 settembre torna ad essere convocato, precisamente per la partita contro l' del 7 ottobre valida per le qualificazioni ai Mondiali 2014 che la sua squadra perde per 4-1; stavolta Pinilla gioca, tornando a vestire la maglia della sua Nazionale dopo cinque anni: titolare, ha lasciato il campo al 55' per far spazio a Marcos Gonz\u00e1lez.\nNel 2014 viene incluso dal commissario tecnico Jorge Sampaoli nella rosa di 23 giocatori che prendono parte al Campionato mondiale in Brasile, andando anche a segno nell'ultima amichevole di preparazione contro l'Irlanda del Nord. Esordisce nella competizione iridata nella prima partita del primo turno, vinta dalla sua Nazionale per 3-1 sull'Australia, subentrando all'87' al posto di Edu Vargas. Con la \"Roja\" si qualifica al secondo turno, prima di uscire agli ottavi contro il Brasile (sconfitta 4-3 dopo i calci di rigore). In questa partita entra in campo alla fine del secondo tempo regolamentare, colpendo in pieno la traversa con un potente tiro da fuori area al 119', quando le squadre erano inchiodate sul risultato di 1-1. Durante la lotteria dei rigori \u00e8 uno dei tre giocatori cileni (insieme a S\u00e1nchez e Jara) a fallire la trasformazione dagli undici metri, permettendo cos\u00ec al Brasile di passare il turno.\nViene convocato per la Coppa America 2015, che tra l'altro si svolge nel suo paese, il Cile e contribuisce con 2 presenze ma senza segnare, a far laureare la sua Nazionale, Campione Sudamericana; non gioca la Finale, dove il Cile ha la meglio sull'Argentina per 4 a 1 ai calci di rigore, dopo che tempi regolamentari e supplementari, non si erano schiodati dallo 0 a 0.\nViene convocato per la Copa Am\u00e9rica Centenario negli Stati Uniti, vincendo per la seconda volta in carriera questa competizione, ancora una volta dopo una finale ai rigori contro l'Argentina.\nStatistiche.\nPresenze e reti nei club.\n\"Statistiche aggiornate al 22 novembre 2018.\"\nCronologia presenze e reti in nazionale.\n "}
{"id": "1158753", "revid": "1865216", "url": "https://it.wikipedia.org/wiki?curid=1158753", "title": "Davide e Golia (Caravaggio)", "text": "Il David e Golia \u00e8 un dipinto a olio su tela (116x91 cm) realizzato tra il 1597 ed il 1598 dal pittore italiano Caravaggio. \u00c8 conservato nel Museo del Prado.\nStoria e descrizione.\nL'opera \u00e8 documentata nelle collezioni reali spagnole nel 1781, all'epoca di re Carlo III. Venne trasferita nel Museo del Prado dalla regina Maria Isabella di Braganza, moglie di Ferdinando VII.\nStudi approfonditi sul dipinto non hanno ancora fatto soccombere il dibattito critico circa la sua autografia. Non figura in alcuna biografia contemporanea dell'artista e presenta il problema irrisolto dell'iconografia, alquanto ardua. Rinunciando alle riproposizioni eroiche sollevate sin dal 1400 intorno alla figura di Davide, qui il pittore sceglie di rappresentare l'eroe poco pi\u00f9 che bambino, concentrato sui capelli di Golia. Non si indulge sul futuro approfondimento dell'artista sulle espressioni derivate dagli atti di violenza. Si tratta invece di una rilettura del mito tacitamente astratta, in ossequio forse pi\u00f9 alla descrizione realistica ed intellettuale che associavano la naturalezza, non tanto alla raffigurazione della cruda realt\u00e0, quanto alla collocazione del mito in un'atmosfera quasi gioviale, bucolica, che rinuncia all'imperfezione.\nL'unico accenno al non lontano interesse del pittore verso le future ricerche espressive \u00e8, nell'angolo sulla sinistra, il pugno stretto del corpo decapitato del gigante.\nIl dipinto venne eseguito durante i primi anni di carriera dell'artista, al tempo in cui viveva come membro della famiglia del cardinale Francesco Maria Del Monte.\nIl volto di Golia \u00e8 un autoritratto del pittore. Il pittore conosce abilmente gli effetti della luce e sa giocare con essa; non ritrae fedelmente il chiaroscuro naturale ma evidenzia con i suoi giochi di ombre solo ci\u00f2 che ritiene importante. Il Caravaggio si ritrae nelle vesti del gigante decapitato perch\u00e9 \u00e8 un peccatore angosciato, avvezzo ad ogni tipo di vizio ma tutto invaso da un forte senso di colpa cristiano. \nL'autore torner\u00e0 a ritrarsi nelle sembianze di Golia quasi tutte le volte che dipinger\u00e0 lo stesso soggetto.\nIl dipinto e altri due realizzati intorno allo stesso periodo - la prima versione del \"Sacrificio di Isacco\" e il primo \"San Giovanni Battista\" - vennero portati in Spagna subito dopo la loro esecuzione e qui divennero oggetto di copie e imitazioni da parte degli artisti locali.\nCollegamenti esterni.\n \u2013 Scheda dell'opera sul sito ufficiale del Museo del Prado"}
{"id": "1158757", "revid": "1305772", "url": "https://it.wikipedia.org/wiki?curid=1158757", "title": "Top Player's Golf", "text": "Top Player's Golf \u00e8 un videogioco sportivo di golf pubblicato da SNK nel 1990 per Neo Geo arcade e successivamente per la console Neo Geo domestica (AES) e per Neo Geo CD. \u00c8 caratterizzato da una prospettiva dall'alto, ma dotata di zoom in base all'altitudine della pallina. La critica della sua epoca lo accolse il pi\u00f9 delle volte con buoni giudizi.\nLa versione arcade emulata \u00e8 stata pubblicata nel 2018 nella serie \"Arcade Archives\" per piattaforme moderne.\nModalit\u00e0 di gioco.\nSi pu\u00f2 scegliere tra due percorsi completi da 18 buche e tra quattro diversi golfisti. Si pu\u00f2 giocare in singolo o sfidarsi in multigiocatore a due. La partita pu\u00f2 essere in tre modalit\u00e0: \"stroke\", il classico sistema in cui si vince con il minor numero totale di tiri; \"match\" dove conta il numero di buche nelle quali si ha vinto; \"Nassau\" che al gioco normale aggiunge delle mini competizioni secondarie a seconda della buca, ad esempio a chi arriva pi\u00f9 lontano con il primo tiro. Nella versione arcade \u00e8 sempre presente un avversario computerizzato nel giocatore singolo e pu\u00f2 essere necessario un continua dopo ogni buca se i propri risultati sono insufficienti.\nLa visuale sul campo \u00e8 dall'alto, con scorrimento multidirezionale. Prima del tiro si pu\u00f2 esaminare tutta la buca scorrendola, esaminare pi\u00f9 da vicino il green e visualizzare la mappa della buca per intero. Dopo che \u00e8 stata colpita la pallina, il suo volo viene seguito dallo scorrimento e anche dallo zoom: la scala della visuale si ingrandisce e si rimpicciolisce seguendo la variazione della distanza della pallina dal suolo. Sono presenti voci digitalizzate in inglese: descrizioni delle buche e consigli dati dalla caddie e commenti del cronista. I testi della caddie appaiono anche scritti, in inglese o giapponese secondo la versione.\nPer controllare il tiro, il giocatore tramite un men\u00f9 sceglie quale mazza utilizzare e tramite un cursore sceglie in che direzione colpire la pallina. La potenza viene indicata in base a una barra il cui indice sale e scende continuamente fino a quando il giocatore non lo ferma al punto giusto. Accanto alla barra appare anche un'animazione da vicino del golfista, che altrimenti non \u00e8 visibile nell'inquadratura dall'alto del campo. Con la stessa barra e con certi movimenti del joystick si possono dare i vari effetti al colpo. Sono presenti l'influenza del vento e della pendenza del green."}
{"id": "1158762", "revid": "131358", "url": "https://it.wikipedia.org/wiki?curid=1158762", "title": "1. FC Dynamo Dresden", "text": ""}
{"id": "1158764", "revid": "1305772", "url": "https://it.wikipedia.org/wiki?curid=1158764", "title": "Rankovce (Macedonia del Nord)", "text": " \nRankovce (in macedone: \"\u0420\u0430\u043d\u043a\u043e\u0432\u0446\u0435\") \u00e8 un comune nella parte settentrionale della Macedonia del Nord. La sede comunale \u00e8 nella localit\u00e0 omonima.\nIl comune confina con la Serbia a nord, con Kriva Palanka ad est, con Kratovo a sud e con Staro Nagori\u010dane ad ovest.\nSociet\u00e0.\nEvoluzione demografica.\nSecondo il censimento nazionale del 2002 questo comune ha 4.144 abitanti. I principali gruppi etnici includono:\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "1158766", "revid": "289247", "url": "https://it.wikipedia.org/wiki?curid=1158766", "title": "Lock up the wolves", "text": ""}
{"id": "1158768", "revid": "43492", "url": "https://it.wikipedia.org/wiki?curid=1158768", "title": "Art of illusion", "text": ""}
{"id": "1158770", "revid": "1305772", "url": "https://it.wikipedia.org/wiki?curid=1158770", "title": "Genie in a Bottle", "text": "Genie in a Bottle \u00e8 il singolo di debutto di Christina Aguilera, nonch\u00e9 uno dei suoi maggiori successi, pubblicato il 22 giugno 1999 dall'etichetta discografica RCA. Il singolo ha venduto oltre 8 milioni di copie in tutto il mondo.\nPubblicato a met\u00e0 1999, il singolo \u00e8 rimasto in vetta alla \"Billboard Hot 100\" per cinque settimane. In Italia \u00e8 l'unico brano dell'Aguilera ad aver raggiunto la vetta della classifica dei singoli pi\u00f9 venduti, risultando l'undicesimo singolo pi\u00f9 venduto del 1999 nella penisola. Il singolo ha ottenuto una nomination ai Grammy Award del 2000 come \"miglior performance femminile pop\", e nello stesso anno ha contribuito alla vittoria da parte della cantante del Grammy come \"migliore nuova artista dell'anno\".\nDescrizione.\n\"Genie in a Bottle\" \u00e8 stata scritta da David Frank, Steve Kipner e Pamela Sheyne e prodotta da Frank e Kipner. Il testo del brano cre\u00f2 piuttosto scalpore in quanto si parlava delle frustrazioni sessuali di una giovane donna. Nel testo la cantante afferma che il corpo le dice di \"andare\" (\"\"My body's saying let's go\"), mentre il cuore le dice di aspettare (\"my heart is saying no\"\"). La Aguilera fu considerata troppo giovane per un testo cos\u00ec audace, anche in considerazione del fatto che la cantante, avendo lavorato in precedenza con la Disney (per la colonna sonora del film \"Mulan\"), era seguita da un pubblico molto giovane. Per ovviare al problema alcune parti del testo della canzone furono censurate o registrate nuovamente ad hoc. Per la versione di \"Genie in a Bottle\" trasmessa da Radio Disney la Aguilera sostitu\u00ec il verso \"you gotta rub me the right way\" (\"mi devi toccare/strofinare nel modo giusto\"), con il meno suggestivo \"you gotta treat me the right way\" (\"mi devi trattare bene\").\nVideo musicale.\nIl video prodotto per \"Genie in a Bottle\" fu diretto da Diane Martel, e trasmesso per la prima volta nel luglio del 1999. Il video segue la storia d'amore fra un giovane corteggiatore e una titubante Aguilera, che si concretizza solo alla fine del video davanti ad un fal\u00f2. A queste sequenze sono intervallate altre in cui la Aguilera \u00e8 mostrata mentre interpreta il brano in varie location nei pressi di una spiaggia. Durante il ritornello la cantante si esibisce in una coreografia con un gruppo di ballerini.\nIl video \u00e8 stato parodiato dai blink-182 nel loro singolo \"All the Small Things\".\nAltre versioni.\nUna versione elettronica della canzone, intitolata \"Genie 2.0\", \u00e8 inclusa nella raccolta \"Keeps Gettin' Better - A Decade of Hits\". \u00c8 stata eseguita per la prima volta durante gli MTV Video Music Awards 2008. Altra versione alternativa del brano \u00e8 \"Genio atrapado\", versione in lingua spagnola inserita nell'album \"Mi reflejo\", totalmente inciso in spagnolo e pubblicato nel 2000.\nCover.\nLa canzone \u00e8 stata oggetto di un discreto numero di cover, soprattutto da artisti emergenti. Si ricordano fra i pi\u00f9 celebri Sara Bareilles, The Dan Band, Speedway e Thrice. Il comico Hawaiian Ryan ha registrato anche una parodia del brano intitolata \"Weenie in a Bottle\", spesso, erroneamente, attribuita a \"Weird Al\" Yankovic. La stessa Aguilera ha cantato \"Weenie in a Bottle\" in un episodio di \"Saturday Night Live\" del 2004.\nNel 2016, Dove Cameron ha eseguito una nuova versione del singolo, come parte della colonna sonora della nuova serie animata \"\"."}
{"id": "1158771", "revid": "1437331", "url": "https://it.wikipedia.org/wiki?curid=1158771", "title": "Scudo con testa di Medusa", "text": "Scudo con testa di Medusa \u00e8 il soggetto di un dipinto realizzato circa nel 1598 dal pittore italiano Michelangelo Merisi da Caravaggio, conservato presso la Galleria degli Uffizi di Firenze.\nStoria.\nEsistono due versioni di Medusa realizzate dal pittore italiano Caravaggio:\nLa seconda versione commissionata dal cardinal Francesco Maria Bourbon del Monte, ambasciatore a Roma del Granduca di Toscana, che poi la diede in regalo al granduca Ferdinando I de' Medici. Nel 1598 il Granduca stava allestendo le sale della Galleria di Palazzo Vecchio ed aveva in animo di sistemarvi la sua ricca collezione di armi. Venuto a conoscenza delle intenzioni di Ferdinando, il cardinale pens\u00f2 di arricchire la collezione con un pezzo prestigioso che potesse inserirsi nel contesto delle armi e dei tornei e con l'intenzione di far conoscere a Firenze le straordinarie abilit\u00e0 del suo protetto, Caravaggio. Il cardinale port\u00f2 personalmente il dono a Firenze consegnandolo il 25 luglio 1598 come registrato nel Guardaroba Mediceo.\nIl tema della Medusa, caro ai Medici, non sembra essere stato casuale. In ambito umanistico, la testa della Medusa o Gorgone aveva un valore simbolico in quanto allegoria della prudenza e della sapienza. Tale simbologia era ben nota e presente in molti trattati di pittura dell'epoca. Infatti, nel \"Dialogo dei colori\" di Ludovico Dolce (1565), si legge che la Medusa raffigura la prudenza acquisita per mezzo della sapienza. Il dono dell'immagine di Medusa aveva dunque un valore augurale (oltre, naturalmente, a quello apotropaico tradizionale). il dipinto, di autore fiammingo anonimo, \u00e8 del 1600. Inoltre, in Piazza della Signoria era gi\u00e0 esposta la celebre scultura in bronzo del Perseo con la testa di Medusa di Benvenuto Cellini. Lo scudo o \"rotella\" dipinto dal Caravaggio, era invece stato posto in una sala della Galleria del Granduca, su di un manichino a cavallo vestito alla persiana, insieme ad altre armi da torneo o parata. Quando, nel Settecento, l'Armeria venne dismessa e venduta rimase la sola \"rotella\" a testimonianza del rispetto e l'ammirazione per l'opera del Caravaggio.\nDescrizione e stile.\nLo 'scudo' dipinto da Caravaggio \u00e8 un saggio stimabile delle capacit\u00e0 ottiche del pittore, che riesce ad annullare gli effetti della convessit\u00e0 del supporto. La luce, proveniente dall'alto, proietta l'ombra della testa sul fondo verde dello scudo. L'osservatore ha dunque l'impressione che l'ombra venga proiettata su di un fondo concavo e quindi che la testa vi fluttui sopra. Il volto della Medusa \u00e8 colto nel momento dell'urlo, scaturito dall'improvviso taglio della testa dalla cui base sgorga un fiotto di sangue. Gli occhi spalancati ed allucinati, la tensione del corrugamento della fronte, la bocca spalancata che mostra i denti e il fondo oscuro dell'interno, sono esaltati dalla luce calda e improvvisa. La luce evidenzia anche l'orrore prodotto dalla capigliatura di serpi.\nIconografia.\nCome \u00e8 noto il tema deriva da Esiodo (Teogonia, 274-284) e soprattutto da Ovidio (Metamorfosi, IV, 769-803). Medusa o Gorgone era un mostro con la testa ricoperta da una capigliatura di serpi sibilanti, il cui sguardo aveva il potere di pietrificare chiunque la guardasse. L'eroe Perseo, grazie all'aiuto di Minerva e Mercurio scov\u00f2 Medusa e la uccise recidendole il capo. Per poter evitare lo sguardo terrificante, l'eroe non guard\u00f2 il mostro, ma la sua immagine riflessa su di un lucido scudo di bronzo. In seguito, don\u00f2 la testa recisa (che ancora conservava il suo potere terrificante) a Minerva che la colloc\u00f2 sulla sua egida per terrorizzare i nemici.\nNel Rinascimento, si poteva disporre di ottime traduzioni in volgare delle \"Metamorfosi\", di cui alcune illustrate. Una, molto nota, era quella di Giovan Andrea dell'Anguillara, pubblicata a Venezia nel 1563. La fortuna delle Metamorfosi fu vastissima: il mito fu infatti molto rappresentato nelle dimore nobiliari. Nel 1606, Antonio Tempesta, amico di Caravaggio, illustr\u00f2 proprio le \"Metamorfosi\" attraverso varie xilografie pubblicate ad Anversa. Una \"Uccisione di Medusa\" (1546), opera di Perin del Vaga, \u00e8 raffigurata nell'appartamento farnesiano di Castel Sant'Angelo. Nel Barocco, l'immagine trionfer\u00e0 a Palazzo Pallavicini-Rospigliosi con l'opera di Giovanni Marozzi detto Giovanni da San Giovanni, del 1623, ma anche con Pieter Paul Rubens, che dipinse la bellissima \"Testa di Medusa\" (1617-1618), ora al Kunsthistorisches Museum di Vienna.\nNel suo dipinto, Caravaggio non raffigura l'uccisione di Medusa da parte di Perseo, ma la testa appena recisa, con il sangue che sgorga e la bocca spalancata nell'urlo (un'immagine affine per ci\u00f2 che concerne l'urlo, la testa recisa e il sangue che schizza \u00e8 la \"Giuditta ed Oloferne\" del 1599 dello stesso Caravaggio). Lo schizzo di sangue che fuoriesce dalla testa mozzata di Medusa \u00e8 un elemento che, generalmente, \u00e8 associato all'immagine dell'uccisore, come in un'opera di Jacopo Ligozzi agli Uffizi del 1581. Secondo Giacomo Berra, Caravaggio avrebbe fuso, nel dipinto, due distinti aspetti del mito: l'immagine di Medusa riflessa nello scudo-specchio di Perseo e la testa del mostro collocata sull'egida di Minerva. Secondo lo studioso, la testa conserverebbe il suo valore apotropaico, cio\u00e8 il suo valore magico-benefico, come il poeta Giovan Battista Marino nell'elogio dell'opera nella sua \"Galeria\" di una decina d'anni dopo, sembra voler considerare. Tuttavia, come sottolineato da Kimura, l'ipotesi non \u00e8 sufficientemente attendibile.\nPer ci\u00f2 che riguarda la capigliatura della Medusa, alcuni hanno suggerito che Caravaggio si sia avvalso di alcuni disegni botanico-naturalistici di Jacopo Ligozzi posseduti dai Medici (e tuttora a Firenze, nel Gabinetto delle stampe e disegni degli Uffizi) raffiguranti delle vipere, e forse messi a disposizione di Caravaggio dal cardinal del Monte, frequentatore assiduo della Corte di Palazzo Vecchio e delle sue collezioni. L'ipotesi di Kimura \u00e8 che l'opera di Caravaggio volesse dimostrare la superiorit\u00e0 della pittura (che pu\u00f2 raffigurare tanto la luce che l'ombra), sulla scultura, che non ne ha la possibilit\u00e0. A giustificare la tesi, lo studioso scrive che, nella stessa stanza dove era collocata la Medusa, si trovava anche uno scudo in ferro con il rilievo della testa della Medusa. Gli ospiti selezionati e lo stesso Granduca avrebbero avuto modo di \"paragonare\" i due scudi (uno dipinto e l'altro scolpito) visitando la sala della Galleria. Il tema era quello del dibattutissimo \"paragone\" fra pittura e scultura, di grandissima attualit\u00e0 durante tutto il Cinquecento \u00e8 illustrato da Vasari nella sua Casa di Firenze nell\u2019affresco il cui soggetto \u00e8 Apelle. La tesi implica per\u00f2 una guida iconologica per Caravaggio.\nRestauri.\nLa \"Medusa\" venne sottoposta a restauro (conclusosi nel 2002), dopo l'attentato di via dei Georgofili del 1993, nei pressi degli Uffizi, in conseguenza del quale aveva riportato danni strutturali di minima entit\u00e0, ma che ne avevano compromesso il gi\u00e0 precario stato di conservazione. Il restauro ha permesso di approfondire il valore dell'opera, che rientra nella tradizione degli scudi da parata cinquecenteschi. \u00c8 stato accertato dalle analisi che il pittore utilizz\u00f2 una rotella dell'epoca. La testa della Gorgone era infatti una delle immagini pi\u00f9 utilizzate su questa particolare tipologia di scudi."}
{"id": "1158772", "revid": "767487", "url": "https://it.wikipedia.org/wiki?curid=1158772", "title": "Sereno ad ovest", "text": "Sereno ad ovest \u00e8 il terzo album in studio del cantautore italiano Niccol\u00f2 Fabi, pubblicato il 21 aprile 2000.\nIl disco.\nDopo il successo immediato che ha ricevuto con i primi due album, Fabi si prende una pausa di due anni al termine dei quali pubblica questo lavoro, che \u00e8 il primo in cui scrive e suona le canzoni il pi\u00f9 possibile da solo. Ha l'opportunit\u00e0 di presentare le canzoni dell'album ai fan di Sting durante 7 date del suo tour europeo, e questo gli d\u00e0 una visibilit\u00e0 internazionale che prima non aveva. Il successo ricevuto durante queste apparizioni spingono Fabi, l'anno successivo, a tradurre in spagnolo alcune canzoni di quest'album.\nIl singolo di traino dell'album, nonch\u00e9 la canzone pi\u00f9 orecchiabile, \u00e8 la seconda traccia \"Se fossi Marco\". Nella settimana successiva al 21 aprile \"Sereno ad ovest\" ha debuttato al 22\u00ba posto nella classifica di vendita italiana Fimi/Nielsen. Il secondo singolo \u00e8 il brano che apre l'album, \"Qualcosa di meglio\"."}
{"id": "1158774", "revid": "298229", "url": "https://it.wikipedia.org/wiki?curid=1158774", "title": "Alexandreio Melathron", "text": "L'Alexandreio Melathron, chiamato anche Palais des Sports, \u00e8 un palazzetto dello sport di Salonicco. Si trova nell'area dell'esposizione internazionale della citt\u00e0. \u00c8 dedicato ad Alessandro Magno.\nCostruito nel 1967 e aperto nel 1968, ha una capacit\u00e0 di circa 5.138 spettatori. \u00c8 il campo in cui giocano le squadre di pallacanestro dell'Aris Basketball Club e di pallavolo dell'Aris Volley Club. Vi giocava in passato anche il PAOK Basketball Club. Tra gli altri sport che si praticano all'Alexandreio, i principali sono la pallamano e la ginnastica. Ha ospitato anche vari eventi cittadini. Possiede anche alcuni negozi e un bar, ritrovo dei tifosi dell'Aris."}
{"id": "1158775", "revid": "767487", "url": "https://it.wikipedia.org/wiki?curid=1158775", "title": "Struttura interna di Saturno", "text": "Saturno possiede una struttura interna molto simile a quella di Giove; come l'altro gigante gassoso, presenta una composizione affine a quella del Sole, essendo costituito per il 75% di idrogeno ed il 25% di elio, con tracce d'acqua, metano ed ammoniaca.\nNello strato esterno \u00e8 presente un'atmosfera dove si alternano fasce chiare e scure parallele all'equatore con perturbazioni cicloniche e formazioni di nubi; il tutto digrada nella zona sottostante, un oceano liquido di \"idrogeno molecolare\" ed \"elio\" che sovrasta un involucro tra 0,2 e 0,5 raggi planetari sottoposto ad una pressione di 3 milioni di atmosfere dove domina l'idrogeno metallico liquido ad una temperatura di circa 20\u00a0000\u00a0\u00b0C.\nSuccessivamente, al centro del pianeta, \u00e8 presente il nucleo, che misura 0,2 raggi planetari, circa le dimensioni della Terra, con una temperatura di circa 12\u00a0000\u00a0\u00b0C ed una pressione di 8 milioni di atmosfere, formato da silicati ferrosi e ghiaccio.\nDato che \"Saturno\" irradia nell'infrarosso, al pari di \"Giove\", un'energia all'incirca doppia di quella che riceve dal Sole, si pensa che l'elio, pi\u00f9 pesante dell'idrogeno, sprofondi nell'oceano liquido, e di conseguenza liberi il calore, generato dalla compressione, per convezione verso l'alto fino all'atmosfera, dove pu\u00f2 sfuggire nello spazio."}
{"id": "1158777", "revid": "287204", "url": "https://it.wikipedia.org/wiki?curid=1158777", "title": "Fratelli (Prison Break)", "text": "Fratelli \u00e8 l'episodio pilota della serie televisiva statunitense \"Prison Break\". \u00c8 andato in onda la prima volta negli Stati Uniti il 29 agosto 2005. L'episodio presenta i due protagonisti della serie, Michael Scofield (interpretato da Wentworth Miller) e Lincoln Burrows (Dominic Purcell) e introduce il piano che Michael sta organizzando per fare evadere suo fratello dal penitenziario di Fox River.\nL'episodio \u00e8 diretto da uno dei produttori della serie, Brett Ratner, e scritto dal suo creatore e produttore, Paul T. Scheuring.\nTrama.\nL'episodio punta ad introdurre i protagonisti, Michael e Lincoln, e a dare primi accenni al piano di fuga di Michael che caratterizzer\u00e0 la prima stagione della serie.\nMichael Scofield, un brillante ingegnere edile, \u00e8 un uomo disperato in una situazione altrettanto disperata: suo fratello, Lincoln Burrows, \u00e8 stato condannato a morte per l'omicidio del fratello della Vicepresidente degli Stati Uniti e, rinchiuso nel Fox River State Penitentiary, attende rassegnato il giorno dell'esecuzione. Nonostante le prove schiaccianti, Michael \u00e8 fortemente convinto dell'innocenza di Lincoln. Non avendo altre possibilit\u00e0 ed avvicinandosi il giorno dell'esecuzione, inscena una rapina in una banca di Chicago col solo scopo di farsi incarcerare nella stessa prigione del fratello e farlo evadere. Michael ha infatti partecipato con la sua societ\u00e0, attraverso un sub-appalto, alla ristrutturazione dell'edificio avvenuta solo pochi anni prima e perci\u00f2 possiede le mappe con la pianta della prigione. Il possesso delle mappe \u00e8 per\u00f2 soltanto il primo tassello di un complesso puzzle per arrivare alla fuga dal carcere.\nGiunto al Fox River, Michael \u00e8 costretto a confrontarsi non soltanto con gli altri detenuti, ma anche con le guardie capitanate da Brad Bellick. Per mettere in atto il suo piano dovr\u00e0 stringere accordi con i suoi compagni di penitenziario, a cominciare dal mafioso John Abruzzi, capo delle P.I., le Prison Industries. \nNel frattempo, all'esterno della prigione, viene ucciso il vescovo MacMorrow, da sempre fermo oppositore della pena capitale che si era interessato al caso Burrows (bench\u00e9 ci\u00f2 non risulti direttamente dalla scena, l'omicida del vescovo \u00e8 presumibilmente l'agente Paul Kellerman, che nel seguito del telefilm diventer\u00e0 un vero e proprio personaggio-chiave). \u00c8 a questo punto che l'ex fidanzata di Lincoln, l'avvocato Veronica Donovan, comincia a nutrire dei dubbi sulla colpevolezza dell'uomo e inizia ad indagare."}
{"id": "1158778", "revid": "827882", "url": "https://it.wikipedia.org/wiki?curid=1158778", "title": "Savannah (nave ibrida)", "text": "La Savannah \u00e8 stata una nave ibrida statunitense dotata di sistemi di propulsione a vela e a vapore, costruita nel 1818 dalla Speedwell Ironworks in New Jersey. Raggiunse una certa fama in quanto fu la prima nave a vapore ad attraversare l'Oceano Atlantico, impresa che riusc\u00ec a compiere tra il maggio ed il giugno 1819. A dispetto della storica traversata, la \"Savannah\" non ebbe successo commerciale e fu riconvertita in nave a vela poco dopo il ritorno dall'Europa.\nLa nave fu demolita dopo aver riportato danni toccando il fondale al largo di Long Island nel 1821. Dopo il suo viaggio pionieristico, nessun altro vapore americano avrebbe solcato la stessa rotta per almeno trent'anni.\nLa \"Savannah\" salp\u00f2 dal porto di Savannah (Georgia) il 22 maggio del 1819, con al comando Moses Rogers, e approd\u00f2 a Liverpool, in Inghilterra il 20 giugno, utilizzando i motori a vapore per parte del viaggio.\nCostruzione.\nLa \"Savannah\" era stata originariamente costruita come nave staffetta presso l'arsenale newyorkese Fickett &amp; Crocker. Mentre la nave in costruzione si trovava ancora in secca, il comandante Moses Rogers riusc\u00ec a persuadere la Scarborough &amp; Isaacs, una ricca societ\u00e0 di armatori originaria di Savannah, ad acquistare il vascello, convertirlo in nave a vapore e cercare di guadagnare prestigio inaugurando il primo servizio transatlantico a vapore.\nIn seguito, quindi, alla nave furono aggiunti il motore a vapore e le ruote a pale, pur mantenendo le vele. L'installazione delle macchine fu supervisionata dallo stesso Moses Rogers, mentre il cognato Steven Rogers controllava la preparazione dello scafo e del sartiame.\nCaratteristiche.\nLa compagnia Allaire Iron Works di New York costru\u00ec il cilindro, mentre gli altri componenti del motore della \"Savannah\" ed i componenti della trasmissione furono costruiti dalla Speedwell Ironworks in New Jersey. Il motore a bassa pressione erogava una potenza di 90 cavalli vapore ed era di tipo inclinato ad azione diretta, dotato di un cilindro da circa 1 metro di diametro e 1,52 metri di corsa. Le dimensioni dei macchinari erano enormi per l'epoca, e dopo il varo Moses Rogers ebbe difficolt\u00e0 a trovare una caldaia adatta, rifiutandone molte prima di installarne una in rame prodotta dallo specialista Daniel Dod. Le ruote a pale in ferro battuto presentavano un diametro di 4,9 metri, con 8 pale per ruota. Come combustibile, il vascello trasportava 75 tonnellate di carbone e 90 metri cubi di legname.\nVisto che la nave era troppo piccola per portare molto combustibile, si decise di utilizzare il motore solo in acque tranquille, dove le vele erano incapaci di fornire una velocit\u00e0 superiore a 4 nodi. Per ridurre la probabilit\u00e0 di trascinarle sul fondo e rovinarle quando non erano in uso, le pale erano collegate da catene, e non da barre, al resto della nave, permettendo all'equipaggio di tirarle a bordo ed appoggiarle sul ponte. Per lo stesso motivo, le protezioni delle ruote erano costruite da tela attaccata ad un telaio in metallo che poteva essere ritirato al momento del bisogno. L'intero processo di protezione delle ruote non richiedeva pi\u00f9 di 15 minuti. La \"Savannah\" \u00e8 stata l'unica nave che si conosca ad applicare questo accorgimento.\nLo scafo ed il sartiame della \"Savannah\" erano infine stati costruiti secondo i dettami del comandante Steven Rogers, poi responsabile della navigazione a vela. La nave era praticamente uguale ad una normale nave a vela, se si eccettua l'assenza del royal mast e dei royal. Rapporti dell'epoca riportano che l'albero maestro era stato posizionato molto pi\u00f9 a poppa che nelle normali navi, per consentire l'alloggiamento del motore e della caldaia.\nInterni.\nLa \"Savannah\" era stata dotata di 32 cuccette per i passeggeri, ognuna in cabine separate, con il reparto per le donne completamente distinto da quello per gli uomini. Furono approntati anche tre saloni dotati di ogni comfort, con tappeti importati, tende, arazzi e specchi. L'interno delle cabine era spazioso e confortevole e fu descritto come pi\u00f9 simile a quello che si vedeva sugli yacht che sulle navi diligenza.\nInizio carriera.\nQuando si diffuse la notizia che la \"Savannah\" era stata pensata per il servizio transatlantico, si guadagn\u00f2 il soprannome di \"bara a vapore\" negli ambienti newyorkesi e per Moses Rogers divenne impossibile assoldare un equipaggio in citt\u00e0. Fu costretto a fare rotta verso la Contea di New London nel Connecticut, dove godeva di una salda reputazione di comandante competente, e trov\u00f2 un numero sufficiente di marinai.\nLa \"Savannah\" effettu\u00f2 con successo un viaggio di prova di due ore nel New York Harbor per testare il motore luned\u00ec 22 marzo 1819. La domenica successiva, alle ore 10 del mattino, la nave salp\u00f2 per il suo viaggio inaugurale da New York a Savannah. Il mattino seguente, la nave avvi\u00f2 il motore per la prima volta alle ore 11, ma lo ritir\u00f2 dopo mezz'ora quando il mare mosso consigliava di passare alla vela. La destinazione fu raggiunta il 6 aprile, dopo aver utilizzato il motore per 41 ore e mezza su un totale di 207 ore di navigazione. Anche se arriv\u00f2 alle 4 del pomeriggio, una folla festante di persone lo attendeva in porto.\nIl Presidente a bordo.\nPochi giorni dopo l'arrivo al porto di Savannah, il presidente degli Stati Uniti James Madison, giunse in visita alla vicina citt\u00e0 di Charleston in Carolina del Sud, all'interno di un programma di ispezione di arsenali, fortezze ed opere pubbliche in generale su tutta la East Coast. Venuto a conoscenza dell'evento, il proprietario della \"Savannah\" William Scarborough ordin\u00f2 a Rogers di fare rotta verso Charleston per invitare il presidente a fare ritorno a Savannah a bordo del vapore.\nLa \"Savannah\" salp\u00f2 a vapore verso Charsleston il 14 aprile e, nonostante una sosta durata un'intera notte presso il faro di Tybee Island, giunse a Charleston in due giorni. L'invito di Scarborough fu spedito, ma in seguito alle pressioni delle autorit\u00e0 locali, che volevano impedire che il presidente lasciasse la South Carolina a bordo di una nave georgiana, decise di rinviare l'invito. Il 30 aprile quindi, la \"Savannah\" fece vapore verso la base ancora una volta, giungendovi in 27 ore.\nIl 7 e l'8 maggio, la nave si riforn\u00ec di carbone, ed il giorno 11 il presidente Madison mantenne la promessa e giunse in citt\u00e0 per salire a bordo. Dopo i benvenuti di rito, la \"Savannah\" fece rotta alle 8 del mattino per il faro di Tybee, dove giunse alle 10:30, e ripart\u00ec per tornare in citt\u00e0 alle 11. Madison, che pranz\u00f2 a bordo, espresse entusiasmo per l'idea di Scarborough di avviare una nave americana al primo servizio transoceanico a vapore della storia. Fu inoltre impressionato dai macchinari ed invit\u00f2 l'armatore a portare la nave a Washington dopo il ritorno dall'Europa, in modo che il Congresso potesse ispezionarla e valutare l'ipotesi di acquistarla per utilizzarla come incrociatore contro i pirati che infestavano le acque di Cuba.\nLa storica traversata dell'Atlantico.\nNei giorni successivi alla partenza di Madison, l'equipaggio, con Moses Rogers al comando e Steven Rogers come primo ufficiale, complet\u00f2 i preparativi per la traversata dell'Atlantico. Il 15 maggio la nave ruppe gli ormeggi a causa di un groppo, ma non vi furono danni, se si eccettuano quelli, di piccola entit\u00e0, alle ruote a vapore.\nGli armatori della nave fecero il possibile per assicurarsi passeggeri e merci da trasportare in Europa, ma nessuno voleva rischiare la vita o gli averi su una nave cos\u00ec innovativa. Un annuncio di ritardo comparve il 19 maggio sul giornale locale, annunciando la partenza per il giorno successivo. La \"Savannah\", infatti, aveva ritardato la partenza di due giorni dopo che un membro dell'equipaggio, dopo essere ritornato a bordo in stato di ebbrezza, era caduto dalla passerella ed era annegato. Nonostante il ritardo, nessun passeggero si fece vivo e la nave intraprese il suo storico viaggio con un carico esclusivamente sperimentale.\nIl grande viaggio.\nDopo aver lasciato il porto di Savannah ed aver atteso presso il faro di Tybee per diverse ore, la nave part\u00ec per il suo storico viaggio pionieristico alle 5 del mattino di luned\u00ec 24 maggio 1819, alimentata contemporaneamente a vela e a vapore e diretta a Liverpool. Alle 8 circa del primo giorno, le ruote vennero ritirate per la prima volta e la nave continu\u00f2 spinta dal vento. Diversi giorni dopo, il 29 maggio, lo schooner \"Contract\" avvist\u00f2 un vascello che produceva \"una voluminosa colonna di fumo\" e, supponendo che fosse in corso un incendio, lo insegu\u00ec per diverse ore senza riuscire a raggiungerlo. Lo skipper dello schooner intu\u00ec quindi la verit\u00e0, cio\u00e8 che un vascello a vapore stava facendo rotta per l'Europa, ed espresse la sua ammirazione per \"un orgoglioso monumento alle capacit\u00e0 ed all'intraprendenza yankee\".\nIl 2 giugno, la \"Savannah\", navigando alla velocit\u00e0 di 9 o 10 nodi, affianc\u00f2 la nave a vela \"Pluto\". Dopo essere stato informato dell'ottimo funzionamento della nuova tecnologia, l'equipaggio della \"Pluto\" salut\u00f2 la \"Savannah\" con tre \"Hurr\u00e0\", congratulandosi per \"il pi\u00f9 felice sforzo del genio tecnologico che avesse mai solcato i mari occidentali\". L'incontro successivo fu quello del 19 giugno, al largo delle coste irlandesi, con il cutter britannico HMS \"Kite\", che commise lo stesso errore compiuto dalla \"Contract\" tre settimane prima, cio\u00e8 pens\u00f2 di aver avvistato una nave a fuoco. Non essendo in grado di raggiungere la nave americana, la \"Kite\" spar\u00f2 diversi segnali di pericolo, che spinsero il comandante Rogers ad ordinare l'alt. Il comandante della \"Kite\", riuscito a raggiungere il collega, chiese il permesso di salire a bordo per una ispezione. Concesso il permesso, i marinai britannici si dissero \"alquanto gratificati\" dall'aver potuto soddisfare la loro curiosit\u00e0.\nIl 18 giugno, la \"Savannah\", dopo aver esaurito il combustibile, fu preda della bonaccia al largo di Cork, ma il 20 giugno riusc\u00ec comunque a raggiungere Liverpool. Centinaia di barche e navi lasciarono il porto per poter osservare da vicino la strana nave, incluso uno sloop-of-war. Un ufficiale di bordo, che era stato in passato un superiore del comandante della navigazione a vela della \"Savannah\", Steven Rogers, fu invitato sul ponte. In seguito la \"New London Gazette\" del Connecticut riporter\u00e0 l'incontro in questi termini:\nAvvicinandosi alla citt\u00e0, la \"Savannah\" fu salutata dalle molte persone che affollavano i moli ed i tetti delle case. La nave moll\u00f2 le ancore alle 6 del pomeriggio. Il viaggio era durato 19 giorni ed 11 ore, per un totale di 80 ore di navigazione a motore.\nA Liverpool.\nDurante la sosta a Liverpool, la \"Savannah\" ricevette la visita di migliaia di persone di tutte le classi sociali pi\u00f9 importanti, tra le quali ufficiali dell'esercito e della marina ed altre persone \"di alto rango ed influenti\". Probabilmente riflettendo le incomprensioni ancora presenti tra gli Stati Uniti e l'Impero britannico dopo la guerra del 1812, alcuni uomini insinuarono il sospetto che la \"Savannah\" avesse l'intenzione di liberare Napoleone Bonaparte dal suo stato di prigionia a Sant'Elena, missione per la quale il fratello dell'ex imperatore francese, Girolamo Bonaparte, aveva offerto una ricompensa molto consistente.\nLa \"Savannah\" si trattenne a Liverpool per un totale di 25 giorni, durante i quali l'equipaggio raschi\u00f2 e ridipinse la nave, effettu\u00f2 dei controlli sul motore e riforn\u00ec le riserve di provviste e combustibile. Il 21 luglio la nave abbandon\u00f2 finalmente la citt\u00e0 inglese diretta a San Pietroburgo, in Russia.\nIn Svezia.\nLa \"Savannah\" raggiunse Elsinore, in Danimarca, il 9 agosto, e l'equipaggio rimase in quarantena per 5 giorni. Il 14 la nave salp\u00f2 per Stoccolma, in Svezia, prima nave a vapore a solcare il Mar Baltico.\nApprodata il 22 agosto, il 28 ricevette la visita del principe di Svezia e Norvegia. Il primo settembre fu organizzata una gita attraverso le isole locali, alla quale parteciparono l'ambasciatore statunitense ed altri suoi pari, oltre ai pi\u00f9 importanti cittadini di Stoccolma. Il governo svedese fece anche un'offerta per l'acquisto del vascello, ma Moses Rogers non la giudic\u00f2 abbastanza alta e la rifiut\u00f2. Prima della partenza, il re di Svezia Jean-Baptiste Jules Bernadotte don\u00f2 a Rogers uno \"stone and muller\", attrezzo simile ai nostri mortaio e pestello, utilizzato all'epoca dagli artisti nella preparazione dei pigmenti. Il 5 settembre la \"Savannah\" salp\u00f2 in direzione di Kron\u0161tadt, in Russia, dove giunse il giorno 9.\nIn Russia.\nA Kron\u0161tadt, l'imperatore russo Alessandro I sal\u00ec sulla \"Savannah\" e don\u00f2 al comandante Rogers un orologio d'oro e due sedie in ferro battuto. Poi la nave salp\u00f2 per San Pietroburgo, dove giunse il 13 settembre. Nell'intero tragitto da Liverpool a San Pietroburgo fu fatto largo uso del motore della nave, impiegato complessivamente per 241 ore di navigazione.\nMolti cittadini importanti di San Pietroburgo accettarono l'invito dell'ambasciatore statunitense in Russia a visitare la nave. Il 18, il 21 ed il 23 settembre la \"Savannah\" comp\u00ec numerose escursioni a vapore tra le acque del porto, dimostrando la sua efficacia a membri della famiglia reale russa ed altri nobili, oltre a ufficiali dell'esercito e della marina zaristi. Anche il governo russo, come precedentemente quello svedese, si offr\u00ec di acquistare il vascello, ma ancora una volta Moses Rogers non trov\u00f2 l'offerta adeguata.\nIl 27 ed il 28 settembre, la \"Savannah\" fu occupata nel caricare a bordo il carbone e le provviste necessarie a ritornare negli Stati Uniti. Prima della partenza, il nobiluomo inglese Lord Lyndoch, che aveva viaggiato sulla nave da Stoccolma a San Pietroburgo, fece dono al comandante ed al suo primo ufficiale Steven Rogers rispettivamente di una caffettiera in argento e di una tabacchiera dorata.\nRitorno a casa.\nIl 29 settembre la \"Savannah\" ripart\u00ec alla volta di Kron\u0161tadt per la prima tappa del viaggio verso l'America. Dopo aver fatto i conti per diversi giorni con il maltempo nella citt\u00e0 baltica, dove perse un'\u00e0ncora ed un cavo d'ormeggio, la nave salp\u00f2 il 10 ottobre spinta a vapore alla volta di Copenaghen, in Danimarca, giungendovi il 17. Qui la \"Savannah\" si affid\u00f2 ad un rimorchiatore che la train\u00f2 ad Arendal, sulla costa norvegese, per tentare l'attracco.\nDi l\u00ec la nave riprese la rotta attraverso l'Atlantico, dove incontr\u00f2 bufere e mare mosso praticamente per tutta la durata del viaggio, e quindi il motore non pot\u00e9 essere impiegato fino al ritorno in acque territoriali americane. Il viaggio attraverso l'oceano dur\u00f2 cos\u00ec 40 giorni. La \"Savannah\" risal\u00ec quindi il Savannah River a vapore e giunse sana e salva nella citt\u00e0 della Georgia alle ore 10 del 30 novembre, sei mesi ed 8 giorni dopo essere partita..\nAvvenimenti successivi.\nLa \"Savannah\" rimase in porto fino al 3 dicembre, quando part\u00ec alla volta di Washington, dove giunse il giorno 16. Poi, nel mese di gennaio del 1820, la citt\u00e0 di Savannah fu colpita da un violento incendio, che danneggi\u00f2 pesantemente il distretto finanziario della citt\u00e0. La societ\u00e0 proprietaria della \"Savannah\", la \"Scarborough and Isaacs\", risent\u00ec gravemente dell'accaduto, e fu costretta a vendere la nave.\nIl motore a vapore fu rimosso e rivenduto per la cifra di 1600 dollari alla \"Allaire Iron Works\", la compagnia che l'aveva costruito. Il cilindro fu conservato dal proprietario della fabbrica, James P. Allaire, e fu poi esposto alla \"New York Crystal Palace Exhibition\" del 1856. La nave, invece, dopo la rimozione del motore fu usata come diligenza da New York a Savannah, prima di incagliarsi e di conseguenza essere demolita a Long Island il 5 novembre 1821.\nLa \"Savannah\" aveva provato che una nave a vapore era in grado di attraversare l'oceano, ma l'opinione pubblica non era ancora preparata a credere alla convenienza di questo tipo di propulsione in mare aperto, ed il grande spazio occupato dal motore e dal carbone a bordo lo rendeva per l'epoca decisamente antieconomico.. Sarebbero passati circa 20 anni prima che delle navi a vapore iniziassero dei servizi regolari tra l'Europa e l'America, e prima che una nave americana lo facesse, nel 1847, ne passarono addirittura 30."}
{"id": "1158780", "revid": "95049", "url": "https://it.wikipedia.org/wiki?curid=1158780", "title": "Casal Selce", "text": ""}
{"id": "1158784", "revid": "110157", "url": "https://it.wikipedia.org/wiki?curid=1158784", "title": "Demir Hisar", "text": " \nDemir Hisar (in macedone \"\u0414\u0435\u043c\u0438\u0440 \u0425\u0438\u0441\u0430\u0440\") \u00e8 un comune urbano della Macedonia del Nord. \nIl comune confina con Drugovo a nord, con Kru\u0161evo e Mogila ad est, con Bitola a sud e con Resen, Ocrida e Debarca ad ovest.\nSociet\u00e0.\nEvoluzione demografica.\nSecondo il censimento nazionale del 2002 il comune conta 9.497 abitanti. I principali gruppi etnici includono:\nLocalit\u00e0.\nIl comune \u00e8 formato dall'insieme delle seguenti localit\u00e0:\nCollegamenti esterni.\nSito di informazioni sul comune"}
{"id": "1158785", "revid": "466539", "url": "https://it.wikipedia.org/wiki?curid=1158785", "title": "Vocazione di san Matteo", "text": "La Vocazione di San Matteo \u00e8 un dipinto realizzato tra il 1599 ed il 1610 dal pittore italiano Michelangelo Merisi detto Caravaggio, ispirato all'episodio raccontato in . Si trova nella Cappella Contarelli, nella chiesa di San Luigi dei Francesi a Roma.\nStoria e descrizione.\nIl dipinto \u00e8 realizzato su due piani paralleli, quello pi\u00f9 alto vuoto, occupato solo dalla finestra, mentre quello in basso raffigura il momento preciso in cui Cristo indicando San Matteo, lo chiama all'apostolato. San Matteo \u00e8 seduto ad un tavolo con un gruppo di persone, vestite come i contemporanei del Caravaggio, come in una scena da osteria.\n\u00c8 la prima grande tela nella quale Caravaggio, per accentuare la tensione drammatica dell'immagine e focalizzare sul gruppo dei protagonisti l'attenzione di chi guarda, ricorre all'espediente di immergere la scena in una fitta penombra tagliata da squarci di luce bianca, che fa emergere visi, mani (per evidenziare e guidare lo sguardo dello spettatore sull'intenso dialogo di gesti ed espressioni) o parti dell'abbigliamento e rende quasi invisibile tutto il resto.\nE cos\u00ec, solo alcuni dei personaggi investiti dalla luce (i destinatari della \"vocazione\" insieme a Matteo il Pubblicano) volgono lo sguardo verso Ges\u00f9, mentre gli altri preferiscono restare a capo chino, distratti dalle proprie solite occupazioni. Forse non \u00e8 casuale che uno dei compagni di Matteo porti gli occhiali, quasi che fosse accecato dal denaro.\nLa luce inoltre ha la funzione di dare direzione di lettura alla scena, che va da destra a sinistra e torna indietro quando incontra l'umanissima espressione sbigottita ed il gesto di San Matteo che punta il dito contro se stesso al fine di ricevere una conferma, come se chiedesse a Cristo e a San Pietro: \"State chiamando proprio me?\".\nAltri, tra i quali Sara Magister e papa Francesco a Manila (Filippine), il 18-01-2015, invece notano come San Matteo possa essere il giovane a capotavola, ipotesi poco probabile secondo il Prof. Roberto Filippetti, docente di \u201cIconologia e iconografia cristiana\u201d nel Master in Architettura, arti sacre e liturgia presso l\u2019Universit\u00e0 Europea di Roma.\nL'opera prende vita, movimento dalla luce ed i personaggi si muovono sulla tela come attori su un palco grazie ad essa.\nIl fatto, poi, che essi siano vestiti alla moda dell'epoca del Pittore ed abbiano il viso di modelli scelti tra la gente comune e raffigurati senza alcuna idealizzazione, con il realismo esasperato che ha sempre caratterizzato l'opera di Caravaggio, trasmette la percezione dell'artista dell'attualit\u00e0 della scena (il quale vuole comunicarci che la chiamata di Dio \u00e8 universale e senza precisa collocazione nel tempo: ognuno di noi sar\u00e0 chiamato), la sua intima partecipazione all'evento raffigurato, mentre su un piano altro, totalmente metastorico, si pongono giustamente il Cristo e lo stesso Pietro, avvolti in una tunica senza tempo. La gestualit\u00e0 dei personaggi dipinti dal Caravaggio (gi\u00e0 di sicuro visti dal pittore nell'Ultima cena di Leonardo da Vinci) danno un movimento e un coinvolgimento dei personaggi unico nel suo genere e fanno notare come il Merisi sia stato un frequentatore di locande dei \"bassifondi\" romani del periodo e sia stato in grado di riprodurre atteggiamenti, espressioni e azioni (come nelle Scene di Genere da lui dipinte) di sicuro appresi da esso nella sua vita. Tale partecipazione viene espressa in modo ancor pi\u00f9 efficace, se possibile, nell'altra tela di grandi dimensioni, raffigurante il Martirio del Santo, nella quale da una colonna sulla sinistra sbuca, timido e pregno di compassione, un volto che non \u00e8 altro se non l'autoritratto di Caravaggio stesso, che pare riaffermare la propria personale partecipazione all'evento narrato.\nDi grande intensit\u00e0 e valenza simbolica, nella Vocazione, \u00e8 il dialogo dei gesti che si svolge tra Cristo, Pietro e Matteo. Il gesto di Cristo (che altro non \u00e8 che l'immagine speculare della mano protesa nella famosissima scena della Creazione di Adamo \u2013 Cristo \u00e8 il \"nuovo Adamo\"! \u2013 della Cappella Sistina michelangiolesca, che Caravaggio avr\u00e0 certo avuto modo di studiare ed apprezzare) viene ripetuto da Pietro, simbolo della Chiesa Cattolica Romana che media tra il mondo divino e quello umano (siamo in periodo di Controriforma) e a sua volta ripetuto da Matteo. \u00c8 la rappresentazione simbolica della Salvezza, che passa attraverso la ripetizione dei gesti istituiti da Cristo (i sacramenti) e ribaditi, nel tempo, dalla Chiesa. Tuttavia, alcuni storici dell'arte hanno notato la stretta analogia del gesto di Cristo del Caravaggio con quello del Masaccio ne \"Il Tributo di Pietro\", suo capolavoro. Effettivamente come il Cristo del Masaccio sta indicando Pietro dicendogli: \"Va al mare, getta l'amo e il primo pesce che viene prendilo, aprigli la bocca e vi troverai una moneta d'argento.\" (Vangelo di Matteo 17, 24-27), cos\u00ec il Cristo del Caravaggio indica San Matteo per chiamarlo all'ordine.\nGrazie alla radiografia, sappiamo che nella prima versione, non era presente la figura di San Pietro, aggiunta successivamente. La scienza moderna ci ha messo nelle condizioni di poter rievocare l'opera cos\u00ec come essa si \u00e8 andata formando, siamo quasi in grado di ricostruirla pennellata dopo pennellata. E cos\u00ec, il fatto che san Pietro sia stato aggiunto in un secondo momento, ci fa pensare alle riflessioni, ai suggerimenti e perch\u00e9 no, in questo caso, alla frequentazione degli Oratoriani e di san Filippo Neri in particolare. La Chiesa nella personificazione di san Pietro \u00e8 con Cristo, \u00e8 Cristo. Ricordiamo che proprio mentre Caravaggio sta dipingendo la cappella Contarelli giungono alla Chiesa Nuova di san Filippo Neri suppellettili d'argento e parati che il re di Francia invia al cardinal Baronio, memore del ruolo svolto accanto a san Filippo Neri per il suo ravvedimento. Un'ultima considerazione a proposito di quest'opera. Maurizio Calvesi ha notato come il gesto della chiamata di Cristo corrisponde esattamente alle parole usate nella bolla di riabilitazione di Enrico IV del 1595: \u201cNoi consideriamo la sovrabbondanza della Grazia divina nella tua conversione e riflettiamo come tu, dalla pi\u00f9 densa oscurit\u00e0 degli errori e delle eresie, quasi da un abisso del male, per un atto potente della destra del Signore, sia avvenuto alla luce della verit\u00e0\u201d.\nQuesta \u00e8 una delle prime pitture sacre, esposte al pubblico, in cui compaiono notazioni realistiche.\nCollegamenti esterni.\n1600-1602. olio su tela, 322x340 cm Roma, Chiesa di San Luigi dei Francesi, Cappella Contarelli"}
{"id": "1158801", "revid": "1305772", "url": "https://it.wikipedia.org/wiki?curid=1158801", "title": "Kru\u0161evo", "text": "Kru\u0161evo (in macedone: \"\u041a\u0440\u0443\u0448\u0435\u0432\u043e\", in albanese: \"Krushev\u00eb\", in arumeno: \"Crushuva\") \u00e8 un comune nella parte centrale della Macedonia del Nord. La sede municipale si trova a Kru\u0161evo, la citt\u00e0 pi\u00f9 alta di Macedonia del Nord perch\u00e9 sorge a una altezza di 1250 m s.l.m.\nIl comune confina con Plasnica a nord-ovest, con Makedonski Brod a nord, con Dolneni e Krivoga\u0161tani ad est, con Mogila a sud e con Demir Hisar e Drugovo a sud.\nSociet\u00e0.\nEvoluzione demografica.\nSecondo il censimento nazionale del 2002 questo comune ha 9.684 abitanti. I principali gruppi etnici includono:\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "1158805", "revid": "547034", "url": "https://it.wikipedia.org/wiki?curid=1158805", "title": "La tana dei lupi", "text": "La tana dei lupi (\"Cuna de lobos\") \u00e8 una telenovela messicana prodotta dalla Televisa e creata da Carlos T\u00e9llez. Dato l'enorme successo riscosso in patria, \u00e8 stata esportata in diversi paesi del mondo. In Italia \u00e8 andata in onda verso la fine degli anni ottanta su Rete A.\nTrama.\nInizio delle vicende.\nLe vicende della telenovela ruotano attorno al clan dei Larios, ricca famiglia di industriali del settore farmeceutico, e alla figura della perfida matriarca Catalina Creel (magistralmente interpretata da Mar\u00eda Rubio), personaggio \"cattivo\", simile per certi aspetti ad Alexis Carrington di \"Dynasty\" o a J.R. Ewing di \"Dallas\". Oggetto emblematico di tutta la telenovela \u00e8 l'inquietante benda multicolore che Caterina (questo il nome del personaggio nella versione italiana) porta sull'occhio destro.\nLa storia prende le mosse una mattina come tante altre nella sontuosa villa dei Lario (cos\u00ec il riadattamento del nome nella versione italiana). L'anziano patriarca Carlo Lario (Carlos Larios in spagnolo) ha appena scoperto, per puro caso, un terribile segreto nascostogli per anni dalla moglie Caterina. Profondamente adirato e intenzionato ad andare fino in fondo, Carlo affronta la moglie annunciandole che intende, quanto prima, modificare il suo testamento e chiedere il divorzio.\nLa donna, per\u00f2, uccide il marito prima che questi riesca a mettere in atto il suo proposito, versandogli un potente veleno nella spremuta d'arancia. Carlo Lario muore cos\u00ec nel giro di poche ore, mentre \u00e8 al volante della sua auto, andandosi a schiantare con la vettura contro la vetrina di uno studio di architetti.\nPochi giorni dopo, alla presenza di Caterina e dei due figli, viene aperto il testamento del defunto: tutte le sostanze di casa Lario sono destinate al primo dei figli che far\u00e0 nascere un maschietto. Ancora, infatti, nessuno dei due fratelli ha dato un erede al ricco casato: il primogenito Pierluigi (Jos\u00e8 Carlos, a cui d\u00e0 il volto Gonzalo Vega), nato dal primo matrimonio di Carlo Lario, vive lontano dalla famiglia e conduce da anni una vita scioperata dividendosi tra donne e gioco; Alessandro (Alejandro, interpretato da Alejandro Camacho), l'unico figlio di Caterina e di Carlo, \u00e8 invece un uomo affermato che dirige con successo i laboratori farmaceutici Lar-Creel; Vilma (Rebecca Jones), la sua giovane moglie, non pu\u00f2 tuttavia avere figli.\nCaterina, che odia profondamente il figliastro Pierluigi e che vuole fare di tutto perch\u00e9 il patrimonio di famiglia finisca nelle sole mani di Alessandro, spinge quest'ultimo a sedurre la giovane segretaria Eleonora Nardini (Leonora Navarro, interpretata da Diana Bracho), e a metterla incinta per poi sottrarle il bambino.\nPierluigi e l'occhio di Caterina.\nI motivi per cui Pierluigi non riesce a condurre un'esistenza \"normale\" sono da ricercarsi in un drammatico episodio della sua infanzia che lo ha segnato prondamente. Da piccolo infatti, giocando con una trottola, ha ferito seriamente la matrigna, causandole la perdita dell'occhio destro. Questo, almeno, \u00e8 ci\u00f2 che crede lui e che credono tutti. Ma Caterina non ha mai perso l'occhio: sotto la sua benda colorata non si trova un occhio di vetro, come la donna da anni va raccontando, ma un occhio perfettamente sano. Questo terribile inganno, portato avanti per anni, ha avuto come unico obiettivo quello di distruggere psicologicamente Pierluigi, cresciuto con un profondo senso di colpa, e di dirottare l'amore di Carlo sull'altro figlio Alessandro.\nIl segreto scoperto da Carlo la mattina in cui Caterina lo ha ucciso \u00e8 proprio questo.\nDopo la morte del padre Pierluigi torna a Citt\u00e0 del Messico e inizia una relazione con una sua vecchia amica Paolina (Edna Bolkan), ma la matrigna riesce a farli separare allontanando quindi lo spettro di un possibile erede maschio che avrebbe portato l'eredit\u00e0 nelle mani del figliastro.\nEleonora e l'inganno di Alessandro.\nIntanto Alessandro, d'accordo con Caterina, continua il suo piano. Da un lato costringe la moglie Vilma a simulare una gravidanza, dall'altro seduce e mette incinta Eleonora promettendole di sposarla e, addirittura, inscenando un finto matrimonio. Al momento del parto nella clinica del compiacente dottor Syndel, Alessandro sottrae alla madre il bambino appena nato, lasciando Eleonora in preda alla disperazione e incapace di poter dimostrare ci\u00f2 che \u00e8 avvenuto.\nIl piccolo cresce cos\u00ec con il nome di Edoardo (Edgard) insieme ad Alessandro e Vilma, credendo che questa sia la sua vera madre.\nDopo un anno passato in una clinica psichiatrica, Eleonora inizia a riprendersi e medita la vendetta diventando anch'essa un lupo per poter affrontare la famiglia Lario. Conosce Pierluigi e lo seduce, senza tener per\u00f2 conto che l'uomo, con la sua sensibilit\u00e0, riesce a conquistare la sua fiducia e farla innamorare davvero. Durante un viaggio a Chiapas, Eleonora e Pierluigi decidono di sposarsi subito e di andare a vivere nella villa dei Lario: al loro ritorno, grande \u00e8 la sorpresa di Caterina, Alessandro e Vilma.\nI crimini di Caterina: il gioielliere, Guglielmi, l'incendio, Rosalia e Luciana.\nAlla storia di Eleonora e della lotta per riprendersi il suo bambino, si intreccia nel frattempo una serie di efferati delitti tutti commessi - direttamente o indirettamente - da Caterina. Le sue vittime, uccise in vari modi, hanno l'unico torto di conoscere il segreto celato dalla benda con tutto quello che ne \u00e8 seguito o di aver tentato di intralciare la strada della matriarca.\nSi comincia con il gioielliere Scudiero (Escudero) che, avendo incontrato per caso Caterina in una gioielleria di New York e avendola vista senza benda, vorrebbe raccontare a Pierluigi la verit\u00e0. Per impedirglielo Caterina, travestita con parrucca bionda, occhiali scuri e un impermeabile nero, lo fredda di notte con pochi colpi di pistola in un parcheggio sotterraneo. Del delitto viene incolpato l'ignaro Pierluigi che, proprio per questo motivo, sconter\u00e0 ingiustamente un anno di prigione.\nPoi \u00e8 la volta di Reginaldo Guglielmi (Reynaldo Gutierrez, interpretato da Carlos Camara), direttore generale dei laboratori Lar-Creel che, mettendo insieme varie tessere del mosaico, ha scoperto la verit\u00e0 sulla morte di Carlo Lario e del gioielliere ed \u00e8 pronto a rivelare tutto alla polizia. Caterina, con lo stesso travestimento utilizzato per uccidere Scudiero, si presenta nella camera d'albergo dove l'uomo si trova nascosto e, dopo averlo messo ko spruzzandogli negli occhi uno spry anti-furti, gli inietta del veleno in un braccio con una siringa. Prima di lasciare la stanza, mette nelle mani alla sua vittima un'autoconfessione con tanto di firma falsa (ovviamente preparata da lei), in cui Reginaldo Guglielmi si autoaccusa di aver ucciso Carlo Lario e il gioielliere. La polizia pensa cos\u00ec che Guglielmi si sia suicidato e prende per buona la falsa confessione.\nSegue l'incendio nella casa di riposo, commissionato da Caterina all'infermiera Rosalia Mendoza (l'attrice Lilia Aragon) e da questa puntualmente eseguito: per mettere a tacere la sua segretaria Berta Moscati (Bertha Moscoso, l'attrice Maria Rosa Bianchi), che nel frattempo \u00e8 venuta a sapere tutto sui crimini di Caterina, la donna fa dare fuoco alla clinica dove \u00e8 ricoverata la nonna di Berta e dove Berta stessa si trova in visita. Tutti i pazienti ricoverati muoiono soffocati dalle fiamme, ma Berta riesce miracolosamente a salvarsi.\nAnche Rosalia per\u00f2 fa una brutta fine. Dato che la polizia \u00e8 sulle tracce dell'infermiera, Caterina convince la sua complice a lasciare il Messico e le consegna una valigia piena di denaro. Poi le fa indossare gli abiti da lei messi per uccidere il gioielliere e Guglielmi e, appena la donna parte da casa Lario, Caterina allerta l'ispettore di polizia Luna. Questi, in compagnia di altri poliziotti, raggiunge Rosalia alla stazione di Buena Vista. Dopo un drammatico inseguimento che si trasforma ben presto in una sparatoria, l'infermiera, colpita dal proiettile di un poliziotto, si accascia al suolo e spira cos\u00ec sul marciapiede di un binario senza riuscire a rivelare niente di quello che sa.\nInfine \u00e8 il turno della giovane Luciana (Lucero nella versione in spagnolo), un'amica di Berta, che entrata in casa Lario, aveva cercato di ottenere la prova che la falsa confessione di Guglielmi era in realt\u00e0 stata scritta con la macchina da scrivere di Caterina. Procuratasi le chiavi di casa di Luciana, Caterina entra di notte nell'appartamento della ragazza e, sorpresala in dormiveglia sul divano, la strangola con il filo di un registratore.\nIl sodalizio tra Eleonora e Berta e l'epilogo delle vicende.\nFrattanto con l'ausilio della stessa Berta, che ne conosce tutti i segreti e le malefatte, Eleonora riesce ad incastrare Caterina che lentamente si vede accerchiata su tutti i fronti. Pierluigi, accorso in ospedale al capezzale della matrigna che ha appena avuto un incidente di macchina, scopre che la benda di sua madre non nasconde un occhio di vetro come ha creduto per anni, ma un occhio perfettamente sano. Decide cos\u00ec di affrontare la donna. Nel frattempo scopre anche - ascoltando un colloquio tra il fratello Alessandro e la cognata Vilma - che Caterina \u00e8 l'autrice dei delitti di Guglielmi e del gioielliere.\nLe cattiverie della matriarca si ritorceranno, alla fine, proprio sull'amato figlio Alessandro, che insieme alla moglie Vilma rimane ucciso in un incidente aereo pianificato da Caterina per assassinare Pierluigi ed Eleonora.\nAppena scoperto di aver ucciso il figlio per sbaglio, Caterina, che peraltro ha appena ucciso anche l'ispettore di polizia Suarez, spingendolo nella piscina del giardino di villa Lario e poi gettando in acqua un tagliaerba acceso, si sente crollare il mondo addosso e decide subito di suicidarsi, ingerendo lo stesso veleno con cui, a suo tempo, aveva assassinato il marito Carlo.\nLa polizia ritrova cos\u00ec Caterina Creel riversa sul letto, senza benda, e con addosso una parrucca bionda e un impermeabile nero. \"Se non lo avesse fatto lei, lo avrei fatto io\", commenta il figliastro Pierluigi, guardando il cadavere di Caterina adagiato su una lettiga.\nFine?\nLa telenovela si conclude cinque anni dopo le tragiche vicende, quando Eleonora e Pierluigi sono ormai una coppia felice e oltre al piccolo Edoardo (rinominato Riccardo nella versione italiana e Braulio nella versione originale), hanno anche un altro figlio di nome Pierluigi (Jos\u00e8 Carlos). Sono proprio i due bambini, giocando nella grande villa di famiglia, ad aprire l'ex camera di Caterina, rimasta chiusa per anni. Nell'ultimo inquietante fotogramma Edoardo si gira verso il fratellino indossando una delle tante bende colorate con cui Caterina era solita coprire il suo occhio e, con voce quasi diabolica, esclama \"Io non sono Riccardo, sono il piccolo Edoardo\" (Yo no soy Braulio, soy el pequeno Edgard).\nCrimini di Caterina Creel.\nNel corso della telenovela Caterina Creel commette, direttamente o indirettamente, i seguenti omicidi:\nOltre agli omicidi suddetti, Caterina tenta ripetutamente di avvelenare Speranza durante la sua malattia, tenta di strangolare Eleonora, tenta di uccidere Berta una volta nel sonno e una volta inseguendola con la macchina. Ha inoltre un ruolo attivo nell'inganno a Eleonora e nella sottrazione del piccolo Edoardo."}
{"id": "1158819", "revid": "124772549", "url": "https://it.wikipedia.org/wiki?curid=1158819", "title": "Sally Ride", "text": "Prima di lei solo due donne sovietiche, Valentina Vladimirovna Tere\u0161kova e Svetlana Evgen'evna Savickaja avevano compiuto la medesima impresa.\nGiovent\u00f9 e studi.\nSally Ride nacque a Encino, Los Angeles, California, figlia primogenita di Dale e Joyce Ride. Sua sorella Karen \u00e8 ministro del culto della chiesa Presbiteriana. Sally ha frequentato la Westlake School for Girls high school a Los Angeles (attualmente Harvard-Westlake School) con una borsa di studio per il tennis. Oltre all'interesse per le scienze, Sally era una giocatrice di tennis a livello nazionale. Frequent\u00f2 lo Swarthmore College e si laure\u00f2 in Inglese e fisica alla Stanford University vicino a Palo Alto, California. Quindi consegu\u00ec il master e il dottorato in fisica presso la stessa universit\u00e0 mentre era ricercatrice in astrofisica e fisica del laser.\nCarriera alla NASA.\nSally \u00e8 stata una delle 8.900 persone a rispondere ad un annuncio su un giornale alla ricerca di candidati per il programma spaziale. A seguito di questa risposta, Sally \u00e8 entrata alla NASA nel 1978 nel primo corso per astronauti aperto anche alle donne. Durante la sua carriera Sally \u00e8 stata addetta alle comunicazioni nella seconda (STS-2) e terza (STS-3) missione del Programma Space Shuttle ed ha collaborato allo sviluppo del braccio robotico dello Space Shuttle.\nIl 18 giugno 1983 \u00e8 diventata la prima donna americana membro dell'equipaggio in una missione del Challenger, la STS-7.\nL'equipaggio di 5 persone ha messo in orbita due satelliti per telecomunicazioni, condotto esperimenti farmaceutici ed ha usato per la prima volta il braccio robotico per posizionare e recuperare il satellite nello spazio. Il suo secondo volo spaziale \u00e8 stato nel 1984 sempre a bordo del Challenger. Complessivamente ha passato pi\u00f9 di 343 ore nello spazio.\nSally era all'ottavo mese di addestramento per la sua terza missione al momento del Disastro dello Shuttle Challenger. \u00c8 stata nominata membro della commissione di inchiesta che ha indagato sulle cause dell'incidente. In questo ambito, il generale Donald J. Kutyna, membro come Ride della stessa commissione, ha rivelato nel 2012, che fu lei ha fornirgli alcune informazioni chiave riguardanti i difetti delle guarnizioni sottoposte a temperature molto basse. Grazie a queste informazioni, Richard Feynman, anch'esso componente della commissione, pot\u00e8 illustrare durante una seduta pubblica della commissione, che le guarnizioni diventavano inefficienti una volta congelate, rendendo evidente la causa del disastro. \nDopo le indagini, Sally \u00e8 stata trasferita al quartier generale della NASA a Washington DC.\nVita privata.\nDeceduta nel 2012 a La Jolla all'et\u00e0 di 61 anni a seguito di un tumore al pancreas, \u00e8 stata sposata con l'astronauta della NASA Steven Hawley dal 1982 al 1987.\nLa fondazione a lei intitolata ha rivelato dopo la sua morte che ebbe una relazione, durata 27 anni, con una donna, l'ex atleta e collega Tam O'Shaughnessy. Amante della privacy, aveva mantenuto segreta la relazione in conformit\u00e0 con il \"don't ask, don't tell\". \u00c8 considerata la prima astronauta LGBT+ della storia."}
{"id": "1158822", "revid": "490399", "url": "https://it.wikipedia.org/wiki?curid=1158822", "title": "Battaglia di Rakovor", "text": "La battaglia di Rakovor () anche conosciuta come \"battaglia di Wesenberg\" (Tedesco: Schlacht bei Wesenberg) fu uno scontro bellico verificatosi il 18 febbraio 1268 tra i cavalieri di Livonia, i livoni e una coalizione di Principi russi. I Cavalieri furono sconfitti tanto duramente che, dopo aver vanamente cinto d'assedio Pskov l'anno seguente, non intrapresero per i successivi trent'anni alcuna campagna contro la Russia settentrionale.\nLa battaglia.\nI due eserciti si scontrarono sette verste fuori dalla citt\u00e0 livone di Rakvere (Russo: Rakovor; Tedesco: Wesenberg). Le forze russe, costituite da pi\u00f9 di 30.000 uomini, erano guidate da Dimitri Pereslavl (a capo delle truppe di Novgorod) e dal suo futuro cognato, Dovmont di Pskov (a capo delle truppe di Pskov).\nOltre che dai cavalieri, l'esercito livone era costituito da forze danesi (sull'ala destra) e dalla milizia estone locale (su quella sinistra) ed era condotto dal Gran Maestro Otto von Lutterberg.\nLe forze degli ex Portaspada erano disposte nella loro consueta formazione a cuneo, denominata \"testa di verro\", di cavalieri pesantemente armati, chiamata dai russi il \"grande maiale di ferro\". Tale formazione aveva un notevole impatto penetrante sulle schiere nemiche ma era scarsamente manovrabile e vulnerabile agli attacchi laterali, fatto che aveva comportato la sconfitta dei cavalieri nella Battaglia del Lago Peipus. Per cercare di ovviare a ci\u00f2 il Gran Maestro decise di dividere la forza di assalto in due tronconi, ponendo il primo sul campo aperto e tenendo celato il secondo cosicch\u00e9 quando il primo sarebbe stato attaccato da ogni lato dai russi il secondo avrebbe fatto improvvisamente irruzione sul campo di battaglia e circondato i nemici.\nLa tattica inizialmente funzion\u00f2 in maniera soddisfacente: il primo cuneo attacc\u00f2 il centro della formazione nemica e costrinse i Russi a indietreggiare. I soldati del secondo cuneo per\u00f2, credendo l'esercito nemico in fuga, emersero dai propri nascondigli per saccheggiare i corpi e ci\u00f2 che i Russi avevano abbandonato durante la ritirata. A causa di tale circostanza il primo cuneo fu circondato dalle truppe di Pskov e Novgorod.\nLa lotta tra Russi e Livoni si fece allora terribile. \"N\u00e9 i nostri padri n\u00e9 i nostri antenati sono mai stati testimoni di una lotta cos\u00ec crudele\", riport\u00f2 uno storico livone del tempo. Alla fine la milizia di Novgorod prevalse nonostante il suo comandante, il posadnik Mikhail Fiodorovi\u010d, fosse perito nello scontro.\nI Principi russi incalzarono i Cavalieri fino a Rakvere. Il Principe Dovmont di Pskov, il cui coraggio fu riconosciuto persino dagli storici tedeschi, segu\u00ec i cavalieri sconfitti fino alle coste del Mar Baltico e conquist\u00f2 un cospicuo bottino prima di tornare tra le linee russe. Mentre faceva ritorno presso il proprio campo il Principe Dimitri scopr\u00ec che era stato saccheggiato da un'altra compagnia di Cavalieri. Decise di aspettare fino al mattino. Passarono tre giorni ma nessun attacco fu pi\u00f9 posto in essere dai Cavalieri. I leader russi proclamarono la propria vittoria e tornarono in trionfo nelle proprie terre."}
{"id": "1158824", "revid": "247222", "url": "https://it.wikipedia.org/wiki?curid=1158824", "title": "Niccol\u00f2 Fabi (2001)", "text": "Niccol\u00f2 Fabi \u00e8 il quarto album in studio del cantautore italiano Niccol\u00f2 Fabi, pubblicato nel 2001 dalla EMI.\nDescrizione.\nPrima pubblicazione realizzata interamente in lingua spagnola, per la sua realizzazione Fabi si \u00e8 trasferito in Spagna per curare personalmente l'uscita di questo lavoro, che contiene alcune delle pi\u00f9 apprezzate canzoni dei suoi tre album precedenti.\nLe prime 5 canzoni sono state tradotte in spagnolo: \"Viento del norte\", \"El sol azul\" e \"Dejarse en Roma\" sono rispettivamente le traduzioni di \"Vento d'estate\", \"Il sole \u00e8 blu\" e \"Lasciarsi un giorno a Roma\" dell'album \"Niccol\u00f2 Fabi\" del 1998; mentre \"Si fuera\" e \"Agua\" sono le versioni di \"Se fossi Marco\" e \"Acqua\" dell'album \"Sereno ad ovest\" del 2000. Accanto a queste compaiono alcune tracce in italiano, compresa \"Il male minore\" (cover di Duncan Sheik registrata nel 1998)."}
{"id": "1158836", "revid": "9063518", "url": "https://it.wikipedia.org/wiki?curid=1158836", "title": "Rhapsody Of Fire", "text": ""}
{"id": "1158845", "revid": "104087", "url": "https://it.wikipedia.org/wiki?curid=1158845", "title": "Ftalocianine", "text": ""}
{"id": "1158848", "revid": "275619", "url": "https://it.wikipedia.org/wiki?curid=1158848", "title": "Zetsu", "text": ""}
{"id": "1158853", "revid": "729019", "url": "https://it.wikipedia.org/wiki?curid=1158853", "title": "Geografia della percezione", "text": "Geografia della percezione \u00e8 il termine, epistemologicamente scorretto, con cui la geografia del comportamento \u00e8 stata spesso definita nella letteratura scientifica di area geografica tra gli anni '70 ed i primi anni '90.\nIl termine deriva da \"perception geography\", espressione inizialmente presente in alcune pubblicazioni scientifiche di area anglosassone, e si \u00e8 rapidamente diffuso anche nella letteratura scientifica italiana dalla seconda met\u00e0 degli anni '70, per poi divenire pi\u00f9 raro dalla fine degli anni '80 fino a quasi scomparire a met\u00e0 degli anni '90.\nOriginariamente, si riferiva alla parte della geografia del comportamento pi\u00f9 attenta allo studio delle rappresentazioni territoriali (la \"percezione del territorio\", o del \"territorio vissuto\" secondo gli autori francesi di ispirazione umanistica).\nLe istanze della geografia della percezione sono confluite, nella seconda met\u00e0 degli anni '80, nell'allora nascente movimento della geografia culturale, che l'ha praticamente soppiantata."}
{"id": "1158854", "revid": "30232", "url": "https://it.wikipedia.org/wiki?curid=1158854", "title": "Problema dell'anno 2038", "text": ""}
{"id": "1158859", "revid": "666668", "url": "https://it.wikipedia.org/wiki?curid=1158859", "title": "Serie A 2006-2007 (calcio a 5)", "text": "Il campionato di Serie A 2006-2007 \u00e8 stato il diciottesimo campionato di Serie A e la ventiquattresima manifestazione nazionale che assegnasse il titolo di campione d'Italia. La stagione regolare ha preso avvio il 16 settembre 2006 e si \u00e8 conclusa il 14 aprile 2007, prolungandosi fino al 30 maggio 2007 con la disputa delle partite di spareggio. La fusione avvenuta in estate tra il neopromosso Cinecitt\u00e0 che confluisce nella Roma e quella tra Lazio e Nepi a formare la \"Lazio Nepi\", comportano il ripescaggio di Pescara e Bisceglie, entrambe finaliste dei play-off promozione la precedente stagione in A2.\nAvvenimenti.\nLa stagione \u00e8 contraddistinta da un dominio schiacciante della Luparense guidata da Jes\u00fas Velasco e del capitano azzurro Fernando Grana. La superiorit\u00e0 si \u00e8 concretizzata nei nove punti di vantaggio sulla seconda classificata, la Lazio Nepi e da distacchi ancora pi\u00f9 consistenti dalle altre: 13 punti al Montesilvano e 16 all'Arzignano, in parte distratto dall'ambizioso traguardo della Coppa UEFA sfumato al cospetto dei campioni del mondo del Boomerang Intervi\u00fa. Nella parte bassa della classifica si contraddistingue la stagione del Bisceglie che ripescato solo il 20 luglio 2006 riesce ad allestire una formazione che giunge al quinto posto contendendo fino all'ultima giornata la quarta piazza all'Arzignano. I nerazzurri guidati dall'inossidabile Leopoldo Capurso, sulla panchina pugliese dal 2001, compiono un girone di ritorno quasi impeccabile sino a due partite dal termine, con una sola sconfitta, ma le due ultime gare, dopo la qualificazione ai play-off, finiscono in 2 sconfitte che pregiudicano la possibilit\u00e0 di evitare un turno in pi\u00f9 alla squadra del presidente Alfonso Russo. La stagione termina in maniera piuttosto deludente anche per l'Augusta, partita nelle prime file ma poi scivolata sino all'ottavo posto, ma pi\u00f9 ancora per il Reggio Calcio a 5 dalle ambizioni di alta classifica ma salvatosi solo dopo lo spareggio con il Cagliari. Le retrocessioni dirette di Marcianise e Romagna non lasciano molto spazio a recriminazioni: le due societ\u00e0 terminano con distacchi consistenti sia dall'ultimo piazzamento utile per la salvezza diretta sia dalla zona play-out.\nL'euforia post-qualificazione ai play-off non ha permesso al Bisceglie di continuare l'avventura, la formazione pugliese si \u00e8 arresa dopo i tempi supplementari di gara 2 alla Marca Trevigiana: la Marca diventa cos\u00ec la prima squadra di A2 nella storia dei play-off a qualificarsi al secondo turno. La qualificazione sorride anche alla Roma contro i freschi vincitori della A2 della Pro Scicli, il Perugia ed il Pescara che eliminano rispettivamente l'Augusta e il Napoli. Nei quarti di finale va tutto come previsto per le prime tre della classe: Luparense, Lazio e Montesilvano liquidano rispettivamente Perugia, Pescara e Roma. La sfida veneta tra i campioni uscenti dell'Arzignano Grifo ed i freschi neopromossi della Marca Trevigiana sembra gi\u00e0 a favore dei primi dopo la sconfitta in casa del Marca per 5-3 (primo stop stagionale per la squadra di Ramiro L\u00f3pez D\u00edaz). La Marca invece riesce nell'impresa di battere due volte i campioni d'Italia al PalaTezze: la prima per 6-3, la seconda per 4-1, giungendo inaspettatamente alle semifinali. Le semifinali propongono un altro derby veneto tra la Marca e la Luparense, che termina con il passaggio di turno dei padovani, grandi favoriti dopo la vittoria per 7-3 a Ponzano ed il pareggio 4-4 a San Martino di Lupari. Nell'altra semifinale tiratissima, \u00e8 la Lazio Nepi a spuntarla solo dopo i tiri dal dischetto di gara3 ed i tre pareggi tra Montesilvano e Colleferro.\nLa finale vede a contendersi lo scudetto per il secondo anno consecutivo le regioni Lazio e Veneto. A spuntarla \u00e8 ancora il Veneto: la Luparense non d\u00e0 scampo alla Lazio Nepi che aveva impattato Gara 1 a Colleferro con reti di Moreira e Grana. Il ritorno segna la vittoria dei ragazzi di Velasco per 4-2, ed il primo titolo per la Luparense gi\u00e0 vincitrice l'anno passato della Coppa Italia.\nPlay-off.\nAi play-off si qualificano le prime 10 squadre della serie A e le vincenti dei due gironi di serie A2, ovvero Marca Trevigiana e Pro Scicli. Le prime quattro della serie A aspettano ai quarti mentre le altre otto disputano un turno in pi\u00f9 ad eliminazione diretta con gare di andata e ritorno. Il regolamento prevede che accedano ai quarti di finale le squadre che, nell'arco del doppio confronto, avranno realizzato il maggior numero di reti. In caso di parit\u00e0,al termine del secondo incontro, si disputeranno due tempi supplementari da 5' ciascuno. In caso di ulteriore parit\u00e0, passeranno il turno le squadre di categoria superiore o quelle meglio classificate al termine della stagione regolare. I quarti, le semifinali e la finale si giocano al meglio delle tre partite. Passer\u00e0 il turno la squadra che totalizzer\u00e0 pi\u00f9 punti, indipendentemente dalla differenza reti, nelle prime due gare. In caso di un successo per parte o di due pareggi, si disputer\u00e0 una terza gara sullo stesso campo di gara 2. In caso di parit\u00e0 al termine dei tempi regolamentari di questa terza gara, si proceder\u00e0 a due tempi supplementari da 5' ciascuno e, se necessario, ai tiri di rigore.\nPlay-out.\nI play-out si svolgono con gare di andata e ritorno tra le vincitrici dei play-off di serie A2 e l'11\u00aa e 12\u00aa classificata in serie A. Se al termine della partita di ritorno le squadre si troveranno in parit\u00e0 di differenza reti si andr\u00e0 ai supplementari ma se anche dopo l'extra-time il risultato non cambiasse resteranno in serie A le squadre di categoria superiore.\nSupercoppa italiana.\nLa nona edizione della Supercoppa Italiana si \u00e8 svolta marted\u00ec 12 settembre ad Arzignano presso il PalaTezze tra i Campioni d'Italia dell'Arzignano Grifo e la Luparense vincitrice della Coppa Italia."}
{"id": "1158863", "revid": "122315", "url": "https://it.wikipedia.org/wiki?curid=1158863", "title": "Caspio", "text": ""}
{"id": "1158864", "revid": "123102095", "url": "https://it.wikipedia.org/wiki?curid=1158864", "title": "Berliner Fu\u00dfballclub Dynamo", "text": "La Berliner Fu\u00dfballclub Dynamo e.V. (abbreviato BFC Dynamo e conosciuta comunemente in Italia con la denominazione di Dynamo Berlino o Dinamo) \u00e8 una societ\u00e0 calcistica di Berlino. Fondata nel 1953 e rifondata nel 1966 (allorch\u00e9 divenne di propriet\u00e0 della Stasi), \u00e8 stata una delle principali squadre di calcio della Germania Est: nel suo palmar\u00e8s figurano dieci titoli nazionali consecutivi vinti tra il 1978 e il 1988 (record assoluto per la DDR-Oberliga) e 3 Coppe della Germania Est.\nDal punto di vista delle competizioni internazionali, ha raggiunto i quarti di finale della Coppa dei Campioni nelle edizioni 1979-80 e 1983-84, quando fu eliminata rispettivamente dal Nottingham Forest e dalla .\nDopo la riunificazione della Germania, la squadra \u00e8 lentamente sprofondata nelle serie inferiori, anche a causa di diverse crisi societarie. Dal 2014 milita in Regionalliga Nordost (uno dei gironi di quarta serie del calcio tedesco) dopo essere anche precipitata in NOFV-Oberliga.\nStoria.\nFondazione e patrocinio della Stasi.\nLa Dinamo Berlino trae le sue origini da una squadra fondata il 27 marzo 1953, la \"SV Dynamo\", poi rinominata il 1\u00ba ottobre 1954 come \"SC Dynamo Berlin\". Nata come squadra d'importanza locale, il team \u00e8 stato promosso in DDR-Liga, la seconda serie del campionato tedesco orientale. Nel 1957 fu promossa in DDR-Oberliga, la massima serie, e nel 1959 conquist\u00f2 la sua prima coppa nazionale. Tuttavia dal 1963 cominci\u00f2 a classificarsi in posizioni mediocri e nel 1967, in virt\u00f9 degli scarsi risultati ottenuti l'anno precedente, abbandon\u00f2 la prima divisione.\nIl club \u00e8 stato rifondato il 15 gennaio 1966 con il nome di \"BFC Dynamo\", lo stesso anno in cui si decise di riformare il sistema calcistico della DDR. La \"Dynamo\" dopo un solo anno di permanenza nella serie cadetta venne promossa in DDR-Oberliga e and\u00f2 subito dopo sotto il comando di Erich Mielke, a quel tempo massimo dirigente della Stasi, la polizia segreta del paese. Grazie alla sua influenza riusc\u00ec a vincere (peraltro con estrema facilit\u00e0) innumerevoli partite che fecero innalzare il dominio in campionato della squadra berlinese e in seguito il malcontento delle tifoserie avversarie.\nDurante la Germania Est il \"BFC\" fu in grado di vincere consecutivamente il titolo nazionale dal 1979 al 1988, anche grazie a trasferimenti dei giocatori ed irregolarit\u00e0 sportive. Un esempio controverso \u00e8 il match scudetto del 1986 tra Dinamo Berlino e Lokomotive Lipsia che fin\u00ec in parit\u00e0 (1-1) e che port\u00f2 alla squadra della capitale l'ottavo titolo nonostante le proteste da parte di tifosi della Lokomotive, le quali portarono a punire l'arbitro Bernd Stumpf.\nDopo la riunificazione.\nDopo la riunificazione tedesca avvenuta nel 1990, la squadra \u00e8 stata rinominata \"FC Berlin\" per cercare - in qualche modo - di dimenticare il passato contestato, ma nel 1999 il club ha assunto di fatto la denominazione passata. Senza il \"sostegno\" del suo patron la Dynamo abbandon\u00f2 la terza serie e dal 2000-01 naviga tra la terza e la quarta divisione. Oltretutto la societ\u00e0 nella stagione 2001-02 and\u00f2 in bancarotta ma era autorizzata dalla DFB a giocare le partite della stagione come \"amichevoli obbligatorie\" che non contavano dal punto di vista dei risultati. Dal 2004, in seguito alla vittoria della Verbandsliga Berlin (V serie), la squadra milita in NOFV-Oberliga. Nella stagione 2013-2014, sotto la guida di Volkan Uluc, la Dynamo risale in Regionalliga.\nDivisa, colori e simbolo.\nDivisa e colori.\nIl colore sociale della Dinamo Berlino \u00e8 il rosso bordeaux, lo stesso delle societ\u00e0 sportive patrocinate dalla Stasi (recanti il nome Dinamo). Le divise della squadra (il cui aspetto \u00e8 stato modificato in maniera molto marginale nel corso degli anni) sono generalmente costituite da maglia rossa bordeaux, calzoncini e calzettoni bianchi (o, occasionalmente, bordeaux).\nSimbolo.\nIl primo logo della Dinamo Berlino, in uso sin dalla sua fondazione (1953), era costituito da uno scudo rosso bordeaux contenente una \"D\" rossa, contornato da spighe di grano. Nella parte inferiore vi era inoltre un nastro di colore rosso bordeaux con scritto in bianco \"Sportclub\". Tale logo, utilizzato in generale dalla societ\u00e0 polisportiva Dynamo, \u00e8 stato utilizzato fino al 1966, anno in cui la Dinamo Berlino fu scorporata dalla polisportiva. In quell'occasione fu introdotto un logo costituito dallo stesso scudo del precedente, racchiuso in uno scudo bianco pi\u00f9 grande all'interno del quale vi erano inoltre le lettere \"BFC\" (acronimo di \"Berliner Fu\u00dfballclub\"). Tutti questi elementi erano circondati da spighe di grano, presenti all'esterno dello scudo.\nNel 1990, con il cambio del nome della societ\u00e0 in F.C. Berlin, viene introdotto un nuovo logo, costituito da un disegno stilizzato della porta di Brandeburgo racchiuso in un pallone. Questi elementi, di colore rosso, erano a loro volta contenuti in uno scudo bianco che includeva una scritta \"FCB\" (acronimo di \"F.C. Berlin\") in alto e in basso il nome della societ\u00e0. Questo logo \u00e8 stato modificato nel 1996, quando viene introdotta una semplice scritta \"FCB\" racchiusa in un cerchio di colore rosso.\nNel 1999, con il ritorno alla denominazione di \"Berliner F.C. Dynamo\", viene ripristinato il logo introdotto nel 1966, che verr\u00e0 utilizzato fino al 2009, quando viene sostituito da un cerchio con bordo nero racchiudente delle strisce rosse bordeaux a cui \u00e8 sovrapposto un orso (simbolo istituzionale del comune di Berlino).\nControversia sulle stelle.\nNel 2004, la DFB decise di introdurre la Verdiente Meistervereine, un sistema che premiava le migliori squadre della Bundesliga assegnando una stella ogni tre scudetti vinti, due stelle ogni cinque e tre stelle ogni dieci, e pertanto autorizzava queste squadre ad applicare le stelle sui loro stemmi. La \"Dynamo Berlin\" in virt\u00f9 dei dieci scudetti vinti chiese l'autorizzazione alla federcalcio, ma non ricevette alcuna risposta. Ci\u00f2 \u00e8 stato causato dal fatto che la DFB sapeva chiaramente come la squadra aveva vinto gli scudetti, ma pi\u00f9 generalmente perch\u00e9 la federazione ha riconosciuto - inizialmente - solo i titoli vinti dalle squadre della Germania Ovest dalla creazione della Bundesliga (1963). Le altre squadre della Germania Est plurivincitrici del campionato della DDR e di quelli prima della seconda guerra mondiale sono la (8 titoli), il Vorw\u00e4rts Berlin (6), l'SC Wismut Karl Marx Stadt, il Carl Zeiss Jena, l'1. FC Magdeburgo e la Lokomotive Lipsia (3 campionati a testa).\nSuccessivamente la DFB ha modificato questo sistema di riconoscimenti premiando anche le squadre maschili che avevano vinto il campionato tedesco (non la sola Bundesliga) dal 1903 (anno della fondazione della Federcalcio tedesca), includendo di fatto anche le squadre della ex-Germania Est, e le squadre femminili che avevano vinto il campionato dal 1974. In pi\u00f9 sono stati creati nuovi standard per quanto riguarda la quantit\u00e0 di stelle illustrate sulla divisa ufficiale. La DFB controlla l'uso di queste stelle e un club prima di illustrarle sul suo stemma deve chiedere l'autorizzazione alla federazione.\nLa Dinamo Berlino ha cominciato ad usare il riconoscimento delle stelle in accordo con gli standard grafici della DFB, disponendo sopra lo stemma una stella con all'interno il numero 10, nella foto della squadra e nel sito ufficiale.\nStadio.\nIl club gioca al \"Dynamo-Sportforum\" altrimenti detto Sportforum Hohensch\u00f6nhausen, uno stadio costruito nel 1970. Ha una capacit\u00e0 di 10.000 posti (di cui circa 2.000 a sedere) e fa parte di un complesso sportivo aperto nel 1986, con strutture per il pattinaggio, per l'atletica e per il ciclismo. Quando \u00e8 stato aperto \u00e8 stata la prima struttura al mondo ad offrire un impianto per il pattinaggio indoor. Lo stadio \u00e8 stato restaurato durante la stagione 2005-06 per creare recinzioni e tunnel per i giocatori richieste ad adeguarsi agli standard di sicurezza richiesti. La Dinamo gioca le partite pi\u00f9 importanti - come le competizioni internazionali - nel pi\u00f9 grande Friedrich Ludwig Jahn Sportpark.\nAllenatori.\nNella storia della Dinamo Berlino sono stati assunti in totale ventisette allenatori: il primo tecnico della squadra fu Helmut Petzold, proveniente dalla , mentre dopo la rifondazione la squadra fu affidata all'ungherese Bela Volentik. La nazionalit\u00e0 dei tecnici \u00e8 quasi esclusivamente tedesca (orientale fino al 1991): gli unici casi di allenatori stranieri si sono avuti agli albori della societ\u00e0, quando si avvicendarono in panchina tre tecnici ungheresi, e nel 2007, quando la squadra fu affidata al turco Volkan Uluc.\nIl record di allenatore pi\u00f9 longevo della squadra \u00e8 detenuto da J\u00fcrgen Bogs, che allen\u00f2 la squadra per un totale di sedici anni, anche se discontinui: allen\u00f2 infatti la squadra dal 1978 al 1989, dal 1990 al 1994 e nella stagione 2000-01."}
{"id": "1158873", "revid": "1833487", "url": "https://it.wikipedia.org/wiki?curid=1158873", "title": "Incudine", "text": "L'incudine \u00e8 un attrezzo usato dal fabbro nella fucinatura degli oggetti di ferro e d'acciaio.\nDescrizione.\nViene usata come supporto su cui appoggiare il pezzo incandescente (e reso quindi malleabile) estratto dalla forgia e trattenuto con lunghe tenaglie; il pezzo viene plasmato e formato percuotendolo con il martello o la mazzetta, con l'utilizzo di eventuali stampi o altri attrezzi accessori, sino a ottenere la forma voluta. \nNella sua forma classica, l'incudine \u00e8 costituita da un massiccio blocco di metallo sagomato, con una superficie piana superiore che costituisce il piano di lavoro, sulla quale ci sono due fori passanti, uno quadro e uno rotondo. Il foro quadro serve anche per alloggiare i codoli degli attrezzi ausiliari. L'incudine presenta inoltre due estremit\u00e0 dette corna: una a forma di cono, rotonda, detta corno, e una a forma di piramide, a spigoli vivi, detta lingua, che vengono utilizzate per le operazioni di piegatura.\nUn tipo di incudine di dimensioni inferiori e senza corna viene chiamata tasso, mentre la piccola incudine che viene impiegata per piccoli lavori su minuteria metallica si chiama bicornia.\nPur avendo una forma diversa, per analogia viene anche chiamata incudine la base su cui si appoggia il pezzo da forgiare nella lavorazione con il maglio.\nL'incudine solitamente poggia su un ceppo di legno di quercia, detto toppo, che la porta all'altezza necessaria per un corretto utilizzo.\nL'incudine nella cultura di massa.\nL'incudine compare spesso nei corti \"Merrie Melodies\" e \"Looney Tunes\" della Warner Bros., come stereotipo di oggetto particolarmente pesante da far cadere addosso ai nemici per metterli fuori combattimento. In \"Animaniacs\" vi \u00e8 addirittura un regno famoso per la sua produzione di incudini."}
{"id": "1158874", "revid": "3358", "url": "https://it.wikipedia.org/wiki?curid=1158874", "title": "Carico di lavoro mentale", "text": "Il Carico di lavoro mentale (o Mental Workload) \u00e8 un costrutto psicologico, utilizzato per indicare il lavoro mentale percepito da un operatore impegnato in un compito specifico. Il costrutto deriva dai modelli di ergonomia cognitiva ispirati al paradigma dello \"Human Information Processing\" (\"HIP\").\nPi\u00f9 specificamente, il carico di lavoro mentale \u00e8 la misura di quella porzione della capacit\u00e0 dell'elaboratore di informazioni utilizzata per eseguire un particolare compito.\nPer spiegare il concetto di carico di lavoro mentale \u00e8 necessario pensare il sistema cognitivo umano come un elaboratore di informazioni a capacit\u00e0 limitata. L'elaboratore umano disporrebbe di capacit\u00e0 limitate per elaborare dati in entrata (input). Si suppone quindi che la relazione tra l'allocazione di risorse e la prestazione al compito sia lineare fintanto che si investono tutte le risorse; da quel punto in poi, non avendo pi\u00f9 risorse da investire, la performance dovrebbe rimanere stabile. Norman e Bobrow chiamano questo tipo di compito \u201ca risorse limitate\u201d.\nEsistono diversi modi per stimare il carico di lavoro mentale:\nDefinizioni pi\u00f9 articolate del concetto sono:\n\"\"Il termine carico di lavoro mentale si riferisce ad un insieme composito di stati cerebrali che mediano la prestazione umana in compiti percettivi, cognitivi e motori\" \n\"\u00c8 possibile definire il carico di lavoro mentale come un costrutto multidimensionale che riflette il livello individuale di coinvolgimento attentivo e di sforzo mentale\"\" (Wickens, 1984)."}
{"id": "1158879", "revid": "287204", "url": "https://it.wikipedia.org/wiki?curid=1158879", "title": "Lago del Brugneto", "text": "Il lago del Brugneto \u00e8 un lago artificiale situato nel parco naturale regionale dell'Antola nell'Alta Val Trebbia nei comuni dell'Appennino ligure di Torriglia, Propata e Rondanina ed \u00e8 il pi\u00f9 grande lago della Liguria.\nIl lago \u00e8 costituito un bacino artificiale costruito nel 1959 dall'Azienda Municipalizzata Gas e Acqua di Genova a sbarramento dell'omonimo torrente Brugneto affluente del fiume Trebbia. Si trova a 775.8 metri di altitudine sul livello del mare e, con una capienza massima di 25,13 milioni di metri cubi d'acqua, costituisce la principale riserva idrica della citt\u00e0 di Genova e in parte di Piacenza (ad uso irriguo e turistico).\nLa lunghezza del lago \u00e8 di 3\u00a0km mentre la larghezza massima \u00e8 di circa 200\u00a0m, il perimetro \u00e8 di 13,5\u00a0km.\nStoria.\nIl lago venne creato nel 1959 per rispondere al crescente fabbisogno idrico della citt\u00e0 di Genova. Tra i bacini naturali adatti, si scelse il bacino del Brugneto che, interrompendo il corso dell'omonimo torrente, avrebbe dato alla Liguria il suo lago pi\u00f9 grande con una considerevole quantit\u00e0 d'acqua disponibile.\nNel luogo scelto per\u00f2 vi erano due borghi ovvero Frinti, costituito da 15 case, e Mulini di Brugneto, costituito da 2 case. Gli abitanti dei due borghi non avevano intenzione di abbandonare le proprie abitazioni, ma furono costretti a farlo poich\u00e9 gli operai demolirono le costruzioni utilizzando delle mine.\nFlora.\nSui versanti del lago esposti a nord si sviluppano vaste faggete, che hanno via via invaso gli antichi castagneti, oggi abbandonati, mentre il sottobosco \u00e8 caratterizzato da specie che meglio si sono adattate all'ambiente umido e ombroso quali il mirtillo, gli anemoni, le orchidee.\nSui versanti pi\u00f9 soleggiati si sviluppa invece una vegetazione pi\u00f9 varia, inframmezzata da zone coltivate e prati e dove l'albero predominante \u00e8 il cerro, cui si accompagnano il frassino, il carpino bianco (raro nei dintorni) e il maggiociondolo con la sua tipica fioritura gialla. Qui il sottobosco \u00e8 pi\u00f9 ricco di specie quali la ginestra, la rosa canina e il corniolo. Lungo le rive del lago vi sono invece salici e qualche pioppo, che nei periodi di piena vengono in parte sommersi dall'acqua.\nFauna.\nTerrestre.\nLa fauna \u00e8 costituita da diversi mammiferi quali volpi, donnole, faine, ricci, tassi e cinghiali ed inoltre nella zona vive una numerosa colonia di daini.\nVolatile.\nFra gli uccelli sono presenti il gheppio, la poiana, la ghiandaia, il picchio del Brugneto e numerosi uccelli acquatici quali l'airone cinerino, la garzetta e il germano.\nIttica.\nLa fauna ittica che popola le acque del lago \u00e8 formata da esemplari di trota, carpa, tinca, cavedano, persico sole, persico trota, carasso e pesci gatto,luccio, tartarughe acquatiche.\nSentiero.\n\u00c8 possibile eseguire il giro completo di trekking del lago attraverso il \"Sentiero del Brugneto\" che a tratti segue la riva del lago e a tratti si addentra sui pendii sovrastanti.\nLungo il sentiero \u00e8 ancora presente nei dintorni del lago qualche raro relitto di antica tradizione edificatoria come \"Le Case Celtiche\", dal tetto di paglia delimitato da due pareti di pietra disposte a \"gradoni\".\nNelle vicinanze di Bavastri poi il sentiero utilizza parzialmente un tratto ancora ben conservato dell'antica via del sale, che da Recco attraverso Torriglia conduceva alla val Borbera, val Staffora, val Tidone, lungo i crinali del monte Carmo, monte Cavalmurone e monte Lesima.\nRestano intatti lungo il percorso un antico mulino e due ponti in pietra che s'inarcano su un ruscello, incuneato in profondi pozzi scavati nel corso dei secoli. Non restano invece ormai che poche pietre delle fondamenta del villaggio dei \"Frinti\", del \"Molino\" e dell\"'Osteria camerale del Brugneto\", sfondo delle scorribande dei banditi che durante il '600 popolavano queste zone.\nLa leggenda del Brugneto.\nQuando fu costruito l'invaso le acque sommersero le due piccole frazioni di Frinti e Mulino, dando vita nel tempo ad una leggenda metropolitana secondo cui nei periodi di siccit\u00e0 si vedrebbe affiorare dallo specchio d'acqua la punta del campanile della chiesa del borgo di Frinti. Bench\u00e9 questa circostanza sia destituita di ogni fondamento (come raccontano i vecchi abitanti di Frinti ancora in vita, nel borgo non \u00e8 mai esistita nessuna chiesa) viene periodicamente ripresa da organi di stampa e nel 2004 persino alcuni sommozzatori perlustrarono a lungo il fondale senza ovviamente trovare traccia del campanile, sfatando cos\u00ec definitivamente la \"leggenda del Brugneto\"."}
{"id": "1158880", "revid": "124349992", "url": "https://it.wikipedia.org/wiki?curid=1158880", "title": "Toki (videogioco)", "text": "Toki, noto in Giappone come \u00e8 un videogioco arcade di genere platform game prodotto dalla estinta software house TAD Corporation nel 1989, e convertito negli anni successivi per alcune piattaforme tra cui Atari Lynx, Sega Megadrive e computer della serie Amiga. Va notato per\u00f2 che la versione Mega Drive, reintitolata \"Toki - Going Ape Spit\", non \u00e8 una vera e propria conversione ma aggiunge numerose differenze nell'impostazione dei livelli.\nIl gioco ha ottenuto un buon successo nelle sale giochi ai tempi, per via del semplice schema \"spara-e-salta\", la grafica colorata e i tocchi di umorismo (ad esempio la maschera che si materializza sul protagonista quando entra in acqua, o le sue buffe espressioni facciali).\nIn Nord America venne distribuito dalla Fabtek.\nTrama.\nIn un'isola popolata da esseri primitivi, il malvagio stregone Vookimedlo assale il pacifico villaggio in cui abita il forzuto Toki, rapendo quindi la sua bella fidanzata. Non contento, lo stregone scaglia una maledizione su Toki trasformandolo in una minuscola e tarchiata scimmia antropomorfa; nel suo nuovo aspetto animalesco, Toki intraprende un lungo viaggio per ritrovare la sua fidanzata e le proprie sembianze umane.\nModalit\u00e0 di gioco.\n\"Toki\" \u00e8 un semplice platform game in cui \u00e8 necessario sparare a tutto ci\u00f2 che si muove, evitare ostacoli e raggiungere il boss di fine livello per eliminarlo e procedere al livello seguente. Le uniche eccezioni alla tipologia piattaformica sono alcune sezioni subacquee nei livelli 2 e 4 e una corsa su carrelli sospesi nel vuoto verso la fine dell'ultimo livello, prima dello scontro con Vookimedlo.\nL'arma principale di Toki \u00e8 il suo sputo, consistente in proiettili sferici: tramite opportuni power-up, \u00e8 possibile potenziarlo (sparo triplo, soffio infuocato, sparo a caricamento, ecc.). Gli altri bonus del gioco consistono in monete (ogni 50 verr\u00e0 regalata una vita extra), scarpe da ginnastica per saltare pi\u00f9 in alto, un casco da football americano che oltre ad assorbire un impatto diretto alla testa permette anche di uccidere all'istante i vari nemici comuni, pi\u00f9 un orologio per aumentare il tempo a propria disposizione, e un'immagine di Toki in miniatura che d\u00e0 una vita extra (questi ultimi due piuttosto rari).\nLivelli e boss.\nElenco dei livelli del gioco e dei relativi boss nella versione arcade:\nNel gioco ci sono anche un paio di miniboss, presenti nel primo e nel secondo livello. Quello del livello 1 \u00e8 la Porta di Mornaar, un grosso congegno meccanico con nove teste (una centrale e otto laterali; queste ultime sputano fuoco) che \u00e8 manovrato da due scimmie Geeshergam (vedi sezione sottostante): la Porta croller\u00e0 solo se queste verranno uccise. Nel secondo livello c'\u00e8 invece l'enorme tritone Neptuna, che invia vari nemici comuni contro Toki oltre a essere armato di tridente.\nRemake.\nSviluppato da Microids e pubblicato da Anuman Interactive SA, questo nuovo \"Toki\" si presenta in una grafica a pieno disegno e con altri elementi come filtri grafici e modalit\u00e0 speedrun; \u00e8 stato pubblicato su Nintendo Switch il 22 novembre 2018, in versione Ps4, e solo in digitale su Xbox One e Pc/Mac il 6 giugno."}
{"id": "1158881", "revid": "1522738", "url": "https://it.wikipedia.org/wiki?curid=1158881", "title": "Elmer (personaggio)", "text": ""}
{"id": "1158882", "revid": "152416", "url": "https://it.wikipedia.org/wiki?curid=1158882", "title": "Alta Val Trebbia", "text": ""}
{"id": "1158884", "revid": "773636", "url": "https://it.wikipedia.org/wiki?curid=1158884", "title": "Pieve di San Polo in Rosso", "text": "La pieve di San Polo in Rosso \u00e8 un edificio religioso situato a Poggio San Polo, nel comune di Gaiole in Chianti.\nStoria.\nLa sua costruzione risale al XII secolo. Il nome della pieve si trova in una donazione del 1070 conservata nella Badia di Coltibuono ed \u00e8 citata come \"Sancti Pauli scito Russo\". Anche nella bolla datata 11 marzo 1103 emessa da Pasquale II al vescovo Giovanni da Fiesole, si parla di questa pieve, che il Papa conferma essere di pertinenza del vescovo.\nLa pieve di San Polo in Rosso fu possedimento dei Firidolfi da Montegrossi, ai quali probabilmente si deve la sistemazione romanico-gotica e appartenne ai discendenti di Diotisalvi, figlio di Drudolo della famiglia dei Ricasoli. Nel 1200 essa ebbe la funzione di fortilizio, a causa della sua posizione sulla linea difensiva fiorentina del Chianti e divenne un insediamento fortificato, con l'inserimento in una cinta muraria quadrangolare, intervallato da torri. Anche la sua facciata ebbe le mura rialzate e l'abside fu usata come torre.\nNel 1351 sub\u00ec l'assedio dei Ricasoli, intenzionati a derubare il pievano Raniero Ricasoli, loro zio, ma essi furono allontanati dalle truppe della Repubblica fiorentina. Nel 1478 fu parzialmente distrutta dagli Aragonesi, nel 1480 ebbe come pievano il fiorentino Ludovico, figlio di Ugolino Martelli.\nIl 25 luglio 1497, col \"breve\" di Alessandro VI alla Signoria di Firenze, la pieve di San Polo in Rosso torn\u00f2 in possesso di Giuliano di Ranieri Ricasoli.\nDescrizione.\nDi questa pieve, che si presenta inserita in una struttura difensiva trecentesca cosicch\u00e9 il profilo della facciata si confonde nello spessore delle muraglie, sono rimaste due torri circolari del XV secolo e due quadrangolari, della fine del Duecento. I suoi edifici sono usati come fattoria.\nLa pieve si presenta con un carattere romanico-gotico. La facciata ha un'apertura ad \"occhio\".\nL'interno ha tre navate spartite da pilastri, un'abside semicircolare e volte ogivali a crociera del XIV secolo, che hanno sostituito le capriate di legno, crollate nell'assedio del 1351.\nNella navata maggiore si trova un ciclo di affreschi attribuiti alla \"maniera di Ambrogio Lorenzetti\", datati tra il quarto e il quinto decennio del XIV secolo, mentre le decorazioni delle nervature e delle volte risalgono al restauro dei primi anni del Novecento.\nFrutto di ripristini novecenteschi \u00e8 la vivace decorazione a finta bicromia e lo sfondo stellato degli spicchi delle volte, che incorniciano un ciclo di affreschi tardotrecenteschi. Da segnalare, nel presbiterio, un pregevole \"Crocifisso\" ligneo di Scuola senese degli inizi del XIV secolo."}
{"id": "1158885", "revid": "36426", "url": "https://it.wikipedia.org/wiki?curid=1158885", "title": "Palazzo Sacrati", "text": ""}
{"id": "1158890", "revid": "110157", "url": "https://it.wikipedia.org/wiki?curid=1158890", "title": "North American Soccer League 1979", "text": "Il 12\u00ba campionato NASL present\u00f2 alla partenza tutte le stesse compagini della stagione precedente anche se i Colorado Caribous erano tornati ad Atlanta ricostituendo gli Chiefs, la prima campione NASL nel 1968, e gli Oakland Stompers si erano spostati in Canada divenendo gli Edmonton Drillers (cosa questa che portava a 3 squadre la presenza canadese nella NASL). Le due nuove squadre presero il posto delle compagini di origine, quindi non vi furono modifiche nella composizione delle divisioni rispetto alla stagione passata.\nCanadesi furono anche i vincitori del torneo: i Vancouver Whitecaps, per la seconda e ultima vittoria nella NASL di una squadra fuori dagli Stati Uniti.\nFormula.\nCome nella stagione precedente, le 24 squadre vennero divise in due grandi \"conference\", la \"National Conference\", che comprendeva anche le due squadre canadesi e la \"American Conference\". Le due \"conference\" furono a loro volta ripartite in tre divisioni, orientale, centrale e occidentale. I turni che seguirono alla \"regular season\" furono:"}
{"id": "1158898", "revid": "1355461", "url": "https://it.wikipedia.org/wiki?curid=1158898", "title": "Garc\u00eda I d'Aragona", "text": "Origine.\nRiguardo alla sua origine, egli era figlio di \"Galindo Vel\u00e1squez\" (figlio a sua volta del nobile vascone \"Velasco o Belasco\") e di Fakilo o Faquilo.\nBiografia.\nSecondo il codice di Roda, spos\u00f2 Matrona Azn\u00e1rez, figlia del conte d'Aragona, Aznar I.\nNell'820, sembra che si schier\u00f2 con la potente famiglia dei Banu Qasi per combattere, nella valle dell'Ebro, i Baschi con cui si era alleato suo suocero, Aznar I, conte d'Aragona. A seguito di questa guerra, Aznar I perse l'Aragona, fu deposto a vantaggio di suo genero, Garc\u00eda Gal\u00edndez il Malvagio, che divenne il conte d'Aragona, Garc\u00eda I.\nSubito dopo, nell'825, ripudi\u00f2 la moglie, Matrona per risposarsi subito dopo con Nunila di Pamplona, figlia del re di Pamplona \u00cd\u00f1igo I Arista.\u00cd\u00f1igo lo aveva aiutato a difendersi da Aznar I, che ligio all'autorit\u00e0 dell'imperatore Ludovico il Pio, aveva ottenuto in cambio della contea d'Aragona, le contee di Urgell e Cerdagna, che dall'824, govern\u00f2 assieme al figlio, Galindo I Azn\u00e1rez.E, nell'824, quando i Franchi avevano organizzato una spedizione contro il re di Pamplona, guidata dal duca di Guascogna, Aznar I S\u00e1nchez (che, secondo alcuni storici, potrebbe essere stato lo stesso spodestato conte Aznar I), Garc\u00eda corse in aiuto di \u00cd\u00f1igo, assieme a Mus\u00e0 ben Mus\u00e0, capo famiglia dei Banu Qasi. I Franchi vennero fermati e sconfitti nella seconda battaglia di Roncisvalle.\nNell'833, forse mor\u00ec ma, molto pi\u00f9 probabilmente, si ritir\u00f2, lasciando il governo al figlio Galindo Garc\u00e9s, continuando a seguire gli affari della contea fino alla sua morte avvenuta nell'844.Un'altra versione invece dice che Garcia venisse ucciso da Galindo Azn\u00e1rez, conte di Urgell e Cerdagna, che con l'aiuto dei Franchi cercava di recuperare la contea che fu di suo padre e forse vendicare il fratello Centulo.\nUccise il cognato Centulo nel 938, come reazione ad uno scherzo subito dallo stesso Centulo e dall'altro cognato Galindo Azn\u00e1rez, che gli impedirono un'avventura galante, chiudendolo dentro un palazzo, nella notte di San Giovanni.\nDiscendenza.\nIn merito alla sua discendenza, Garc\u00eda ebbe un figlio dalla seconda moglie Nunila:"}
{"id": "1158901", "revid": "339392", "url": "https://it.wikipedia.org/wiki?curid=1158901", "title": "Garcia I d'Aragona", "text": ""}
{"id": "1158902", "revid": "1851848", "url": "https://it.wikipedia.org/wiki?curid=1158902", "title": "Massimo Costantini", "text": "\u00c8 stato il miglior giocatore italiano di tutti i tempi nella disciplina del tennistavolo; grazie anche alla guida di Enzo Pettinelli.\nAttualmente, terminata l'attivit\u00e0 agonistica ad alto livello, partecipa al Consiglio Nazionale del CONI in qualit\u00e0 di rappresentante degli atleti, ed ultimamente \u00e8 stato nominato High Performance Manager dell'ITTF (International Table Tennis Federation).\nPalmar\u00e8s.\nCostantini ha detenuto il record dei titoli italiani nel tennistavolo con 8 vittorie nel singolo e i migliori piazzamenti in competizioni internazionali di atleti italiani:\nMassimo Costantini ha posseduto il record assoluto di presenze in maglia azzurra per tutti gli sport: 452, a cui si possono aggiungere le 50 presenze nella nazionale giovanile, il record \u00e8 stato superato nel 2005 dal pallavolista Andrea Giani (474). Altro record, anch'esso assoluto, \u00e8 il numero di anni trascorsi nella nazionale italiana: 22. Precedendo nell'ordine Silvio Piola (calcio), Nicola Pietrangeli (tennis) e Dino Meneghin (basket)."}
{"id": "1158909", "revid": "33689", "url": "https://it.wikipedia.org/wiki?curid=1158909", "title": "Lista di uccelli estinti", "text": ""}
{"id": "1158914", "revid": "767487", "url": "https://it.wikipedia.org/wiki?curid=1158914", "title": "5 bambole per la luna d'agosto", "text": "5 bambole per la luna d'agosto \u00e8 un film thriller italiano del 1970, diretto da Mario Bava. \u00c8 liberamente ispirato al romanzo di Agatha Christie \"Dieci piccoli indiani\".\nTrama.\nIl professor Fritz Farrel, inventore di una nuova e rivoluzionaria resina sintetica, viene invitato insieme alla moglie a passare un \"week-end\" nella villa di un ricco industriale in un'isola deserta, nella quale sono ospiti altre persone, altri industriali interessati alla scoperta e la loro accompagnatrice. In previsione di una tempesta lo \"yacht\" viene mandato verso la terraferma cos\u00ec il gruppo rimane completamente isolato. Durante la permanenza nella villa, un assassino si diverte ad uccidere uno dopo l'altro gli invitati, senza un movente apparente.\nProduzione.\nLa villa sullo sperone di roccia, visibile in alcune scene del film, in realt\u00e0 non \u00e8 mai esistita, ma \u00e8 stata realizzata con l'ausilio di una \"matta\", cio\u00e8 un dipinto su vetro che viene sovrapposto allo sfondo durante le riprese.\nDistribuzione.\nIl film \u00e8 stato distribuito in Italia a partire dal 14 febbraio 1970; in Francia, con il titolo \"L'\u00eele de l'\u00e9pouvante\", il 22 novembre 1972. Il film \u00e8 inoltre conosciuto con i titoli: \"Fem lig i fryseren\" in Danimarca; \"Cinco mu\u00f1ecas para la luna de agosto\" in Spagna; \"5 koukles gia ena dolofono\" e \"Kolasmena kormia\" in Grecia; \"5 dockor i augustim\u00e5nen\" in Svezia; \"5 Dolls for an August Moon\" e \"Island of Terror\" negli Stati Uniti.\nColonna sonora.\nLa colonna sonora, composta da Piero Umiliani, vede la presenza anche de Il Balletto di Bronzo, che esegue il brano \"Ti risveglierai con me\" con il titolo modificato in \"Ti risveglierai accanto a me\"."}
{"id": "1158916", "revid": "643662", "url": "https://it.wikipedia.org/wiki?curid=1158916", "title": "Football Club Daugava", "text": "Il FK Daugava Daugavpils \u00e8 una societ\u00e0 calcistica lettone con sede nella citt\u00e0 di Daugavpils.\nStoria.\nFondato nel 1944 con il nome di \"FC Ditton Daugavpils\", nel 2007 il club ha assunto il nome attuale.\nMilita nella massima divisione lettone. Nel 2012 ha vinto il suo primo Campionato lettone.\nOrganico.\nRosa 2014.\n\"Aggiornata al 4 agosto 2014\""}
{"id": "1158922", "revid": "1632387", "url": "https://it.wikipedia.org/wiki?curid=1158922", "title": "Willy and the Poor Boys", "text": "Willy and the Poor Boys \u00e8 un album in studio dei Creedence Clearwater Revival pubblicato il 2 novembre 1969 dalla Fantasy Records.\nCon l'album \"Willy and the Poorboys\" la band lascia il segno nella storia del rock statunitense, soprattutto grazie alla vena compositiva e alla voce aggressiva di John Fogerty.\nIl disco.\nDown on the Corner.\nFogerty parla, in uno dei suoi brani pi\u00f9 famosi, di un gruppo di ragazzi che suonano e attraggono numerose persone.\nIt Came Out of the Sky.\nIl brano \u00e8 una satira politica. Un UFO cade nel campo d'un contadino a Moline, nell'Illinois, facendolo diventare l'uomo pi\u00f9 famoso d'America. Intanto il vicepresidente Spiro Agnew vuole approfittare dell'accaduto per imporre una tassa su Marte, il Papa dice che Dio \u00e8 sceso dal cielo ('The Lord has come'), Hollywood ne fa un film, e Reagan (che al tempo era il governatore della California) accusa i comunisti.\nCotton Fields.\nIl brano \u00e8 una cover del cantante Leadbelly. Qui sono eseguite solo le prime tre strofe, che vengono ripetute a intervalli irregolari. Il brano arriv\u00f2 1# in Messico nel 1970, e nel 1982 usc\u00ec come singolo negli USA, arrivando per\u00f2 solo al 50# posto nelle classifiche country.\nPoorboy Shuffle.\n\u00c8 un pezzo strumentale con un assolo d'armonica. Negli ultimi minuti inizia il sound di batteria per far sfumare nel fade out l'armonica, e far iniziare il brano successivo.\nFeelin' Blue.\nL'atmosfera del brano \u00e8 leggermente mesta, cos\u00ec come il testo parla della depressione.\nFortunate Son.\n\u00c8 una canzone pacifista. Usc\u00ec come lato B di \"Down on the Corner\", ma ottenne pi\u00f9 successo di quest'ultima.\nDon't Look Now (It Ain't You or Me).\nFogerty critica il fatto che, mentre gli hippy si godono la vita ignorando le proprie responsabilit\u00e0, i meno fortunati devono lavorare duramente. Il testo della canzone consiste in una serie di domande ('Chi lavorer\u00e0 a mano i campi?' 'Chi estrarr\u00e0 il carbone dalla miniera?'), la risposta alle quali \u00e8 sempre la stessa: 'Don't look now, it ain't you or me' ('Non guardare noi, non lo faremo n\u00e9 tu n\u00e9 io').\nThe Midnight Special.\nAnche questo brano \u00e8 una cover di Leadbelly. Pur non uscendo come singolo, grazie al suo buon sound ottenne comunque successo e fu riproposto in varie raccolte della band.\nSide o' the Road.\n\u00c8 il secondo e ultimo pezzo strumentale dell'album.\nEffigy.\nL'ultimo brano dell'album, il pi\u00f9 lungo, presenta un'atmosfera lugubre e dedita alla superstizione americana, simile a \"Born on the Bayou\"\nAccoglienza.\nLa rivista Rolling Stone l'ha inserito al 309\u00ba posto della sua lista dei 500 migliori album.\nCollegamenti esterni.\nTraduzione dell'album"}
{"id": "1158923", "revid": "100623", "url": "https://it.wikipedia.org/wiki?curid=1158923", "title": "Trichechidae", "text": ""}
{"id": "1158924", "revid": "1573940", "url": "https://it.wikipedia.org/wiki?curid=1158924", "title": "Dugongidae", "text": "I dugongidi (Dugongidae ) sono una famiglia dell'ordine dei sirenii. La famiglia annovera una sola specie sopravvissuta, il dugongo (\"Dugong dugon\"), una specie recentemente estinta, la ritina di Steller (\"Hydrodamalis gigas\") e un certo numero di generi estinti noti dai fossili.\nTassonomia.\nLa famiglia comprende i seguenti generi:\nI generi \"Eosiren\", \"Eotheroides\" e \"Prototherium\" erano stati assegnati a Halitheriinae in passato, ma recenti analisi cladistiche li hanno ricondotti al clade di cui fanno parte i Trichechidae. Inoltre, Halitheriinae \u00e8 parafiletica rispetto a Dugonginae e Hydrodamalinae, e un ulteriore uso del nome dovrebbe essere scoraggiato in quanto il tipo di genere si basa su un dente non-diagnostico."}
{"id": "1158929", "revid": "100623", "url": "https://it.wikipedia.org/wiki?curid=1158929", "title": "Dugonginae", "text": ""}
{"id": "1158932", "revid": "536103", "url": "https://it.wikipedia.org/wiki?curid=1158932", "title": "Brentella", "text": "Brentella \u00e8 un toponimo molto diffuso nell'Italia Nordorientale, riferito a diversi corsi d'acqua. \u00c8 infatti il diminutivo di Brenta, a sua volta derivato dal germanico \u201cBrint\u201d (fontana) o \u201cBrunnen\u201d (scorrere dell'acqua).\nSi ricordano:"}
{"id": "1158933", "revid": "287204", "url": "https://it.wikipedia.org/wiki?curid=1158933", "title": "Damkhat Reachea", "text": "Succedette sul trono cambogiano allo zio Thomuro Reachea. Nel 1508 fu fatto uccidere da Kan, un avventuriero che ne usurp\u00f2 il trono."}
{"id": "1158934", "revid": "963244", "url": "https://it.wikipedia.org/wiki?curid=1158934", "title": "Jan III Sobieski", "text": ""}
{"id": "1158941", "revid": "1776051", "url": "https://it.wikipedia.org/wiki?curid=1158941", "title": "Collateral Defect", "text": "Collateral Defect \u00e8 il sesto album studio del gruppo symphonic black metal - Graveworm.\nCon questo lavoro il gruppo prosegue la trasformazione stilistica intrapresa con il precedente (N)utopia, volta a una riduzione della melodia e a un'accelerazione dei ritmi.. Sebbene ritenuto un album di buona qualit\u00e0, ha finito per scontentare gran parte dei fan e dei critici, che lo hanno giudicato un'involuzione qualitativa rispetto al precedente (N)utopia."}
{"id": "1158948", "revid": "31886", "url": "https://it.wikipedia.org/wiki?curid=1158948", "title": "Fuoco grande", "text": "Fuoco grande \u00e8 un romanzo breve incompiuto di Cesare Pavese e Bianca Garufi pubblicato nel 1959.\nStoria editoriale.\nVerso la fine degli anni cinquanta venne ritrovato tra le carte di Pavese un romanzo che risale al 1946 scritto a quattro mani: i capitoli dispari, di Pavese, si pongono dal punto di vista del protagonista maschile, Giovanni; quelli pari, scritti dalla Garufi, sono dal punto di vista di Silvia, la protagonista femminile.Scrive la Garufi nella introduzione alla prima edizione \"Nel romanzo, che procede a capitoli alterni, un capitolo scritto da Pavese e uno da me, Pavese seguiva la vicenda dal punto di vista dell'uomo, Giovanni; io facevo altrettanto dal punto di vista della donna, Silvia. Una collaborazione dalla quale scaturisce una narrazione che non ha precedenti: lo scambio del punto di vista, con un gioco di emozioni che porta il racconto ad una tensione estrema\".\nPavese aveva scelto come titolo per il romanzo \"\"Viaggio nel sangue\" ma esso fu mutato in \"Fuoco Grande\" dall'editore Einaudi, come ci conferma la Garufi nella sua introduzione al romanzo, prendendo lo spunto dai termini usati dalla serva Catina (\"focu rranni\").\nL'idea di scrivere questo romanzo venne ai due scrittori mentre erano entrambi a Roma per\u00f2, a causa dei loro continui spostamenti, i capitoli dovettero scambiarseli per posta. I capitoli erano accompagnati da brevi riflessioni su quello che scrivevano e ci\u00f2 per rispettare i temi che si erano proposti di affrontare nel romanzo. Pochi argomenti come il viaggio verso Maratea, la madre e il conflitto con lei, i paesaggi; il resto \u00e8 affidato tutto alla fantasia.\nI capitoli non seguono un piano disegnato in partenza ma ogni volta si riallacciano alla fine del capitolo precedente. Cesare Pavese in una lettera inviata a Bianca Garufi descrive ci\u00f2 che questo libro ha suscitato in lui: \"sapevo bene, imbarcandomi in questo libro, che questa impresa avrebbe portato a galla tutto il pus che abbiamo dentro, e non spavento delle parole, ma so che queste parole esprimono un subconscio che ha avuto ed ha per noi un significato non soltanto letterario\"\".\nIl romanzo \u00e8 stato pensato nei primi mesi del 1946 quando Cesare Pavese stava scrivendo i \"Dialoghi con Leuc\u00f2\" e le poesie \"La terra e la morte\" che verranno pubblicate postume nel volume \"Verr\u00e0 la morte e avr\u00e0 i tuoi occhi\" mentre la Garufi \u00e8 impegnata in traduzioni e nel lavoro. La distanza che li separa rende difficile riguardare quanto svolto per \"Fuoco Grande\" nonostante la loro fervida corrispondenza e il romanzo viene dunque interrotto all'undicesimo capitolo, accantonato e scoperto solo dopo la morte dello scrittore avvenuta nel 1950. Cos\u00ec scrive nell'introduzione Bianca Garufi \"\"All'undicesimo capitolo, il romanzo si interrompe. Nella nostra prima intenzione, questo doveva essere solo l'inizio di una narrazione pi\u00f9 vasta. Infatti sia il dattiloscritto appartenente a Pavese che quello da me conservato, erano corredati (oltre che da schizzi a matita della pianta di Maratea e della pianta dei due piani della casa materna di Silvia) da nostri appunti su quello che avrebbe dovuto essere il seguito della vicenda, cio\u00e8 la vita di Silvia e dell'avvocato fuggiti in citt\u00e0, un amore tra Giovanni e Flavia, il suicidio di Silvia. Ma l'interruzione del racconto al culmine del viaggio di Silvia e della sua famiglia quando il segreto di Silvia e della sua famiglia \u00e8 svelato, fa s\u00ec che la carica emotiva e la tensione narrativa raggiunta dalla vicenda in quel punto pu\u00f2 considerare il romanzo non come una parte, ma come un'opera in s\u00e9 compiuta\".\"\nTrama.\nSilvia, che non \u00e8 pi\u00f9 ritornata a casa dal giorno in cui \u00e8 fuggita dopo la violenza subita dal patrigno, riceve un telegramma dalla madre alla vigilia di Natale e viene a sapere che il figlio Giustino (nato a seguito del rapporto sessuale subito), spacciato come suo fratellastro per salvare le apparenze, sta morendo.\nSi reca da Giovanni, che la ama ma che lei non riesce ad amare, e gli chiede se vuole aiutarla. Con il treno si recano in Basilicata, a Maratea \ne Silvia presenta Giovanni alla madre e al patrigno, l'avvocato Dino, come il suo fidanzato. Durante la notte muore Giustino e l'indomani si celebrano i funerali del bambino. Silvia \u00e8 decisa a ripartire, ma poi si lascia convincere dal patrigno a rimanere per la fiera di Lauria dove si recher\u00e0 l'indomani con lui, senza Giovanni e la madre.\nMentre Dino e Silvia sono a Lauria, Giovanni si intrattiene con la madre della ragazza e, da alcune frasi dette da lei, comprende finalmente la verit\u00e0. Il romanzo si interrompe con questa rivelazione "}
{"id": "1158955", "revid": "640389", "url": "https://it.wikipedia.org/wiki?curid=1158955", "title": "Autorit\u00e0 in delegazione ai funerali di Giovanni Paolo II", "text": "Il seguente \u00e8 un elenco incompleto delle autorit\u00e0 in delegazione ufficiale ai funerali di papa Giovanni Paolo II celebrati nella Citt\u00e0 del Vaticano l'8 aprile 2005. L'evento rappresenta il pi\u00f9 grande ritrovo di autorit\u00e0 politiche nella storia\nAlcune autorit\u00e0 si trattennero a Roma sino all'elezione di papa Benedetto XVI il 19 aprile 2005 .\nPer consentire a tutti i paesi di avere una propria delegazione presente alle celebrazioni, la Santa Sede limit\u00f2 il numero massimo consentito di rappresentanti per ogni nazione, eccezione fatta per l'Italia e per la Polonia, patria natia del papa Giovanni Paolo II che pot\u00e9 presenziare con dieci persone. Non sono incluse nel limite le personalit\u00e0 invitate direttamente dal Vaticano: ad esempio Fernando Henrique Cardoso, ex-presidente del Brasile, non ebbe alcuna connessione con la delegazione brasiliana. Altri esponenti di spicco di ogni nazione potevano unirsi alle celebrazioni rimanendo all'esterno della basilica con il pubblico comune, presenziando come pellegrini. Per esempio, la delegazione degli Stati Uniti comprendeva il presidente e la first lady, due ex-presidenti e il segretario di stato, che ebbero tutti un posto a sedere nella basilica. In aggiunta a questi, dozzine di membri del Congresso degli Stati Uniti presero parte alla celebrazione assieme al pubblico all'esterno della basilica.\nAl funerale, i dignitari erano disposti in ordine alfabetico, secondo la nomenclatura francese del paese e ordinati secondo i protocolli diplomatici.\nDelegazioni non ufficiali.\nUna selezione di dignitari, non seduti nella sezione riservata alle delegazioni ufficiali nazionali, durante il funerale:\nBrasile.\nInvitati personalmente dalla Santa Sede:\nDelegazione presidenziale (invitata dal Presidente, ma che non era seduta nella sezione riservata alle delegazioni ufficiali, durante la Messa di Requie):\nCanada.\nTutti in rappresentanza del Qu\u00e9bec\nStati Uniti.\nMembri del Congresso ed altri dignitari (non parte della delegazione ufficiale):"}
{"id": "1158958", "revid": "1543377", "url": "https://it.wikipedia.org/wiki?curid=1158958", "title": "FN P90", "text": "LFN P90 \u00e8 una Pdw progettata e prodotta dalla Fabrique Nationale d'Herstal in Belgio. Ideata in seguito alla richiesta da parte della NATO di un proiettile che sostituisse l'ormai vecchio 9 \u00d7 19 mm Parabellum, il P90 fu concepito come un'arma compatta ma potente per l'uso da parte di carristi, personale di supporto, forze speciali e unit\u00e0 anti-terrorismo.\nProgettata in congiunzione con la pistola FN Five-seveN e il proiettile FN 5,7 \u00d7 28 mm, lo sviluppo dell'arma cominci\u00f2 nel 1986 e la produzione nel 1990 (da cui il \"90\" del nome), quando il prototipo di munizione fu accorciato fino a divenire il 28\u00a0mm che conosciamo. Una variante del P90 modificata per usare il nuovo munizionamento venne alla luce nel 1993 quando fu messa in vendita anche la compagna Five-seveN.\nCon il suo design bullpup, un mirino reflex integrato e controlli ambidestri, il P90 \u00e8 un'arma con un look fortemente futuristico. La caratteristica forse pi\u00f9 particolare dell'arma \u00e8 il caricatore orizzontale montato sul lato superiore dell'arma.\nIl P90 \u00e8 attualmente in uso presso polizie e eserciti di oltre quaranta paesi, tra cui Austria, Brasile, Canada, Francia, Grecia, India, Malesia, Polonia e Stati Uniti. Negli Stati Uniti, il P90 \u00e8 impiegato da oltre 200 corpi di sicurezza, tra cui anche lo United States Secret Service. Progettata inizialmente come PDW, si potrebbe vedere l'arma anche come pistola mitragliatrice o addirittura fucile d'assalto compatto. La versione a fuoco selettivo del P90 \u00e8 disponibile unicamente per i reparti militari, ma dal 2005 esiste in commercio una variante semiautomatica per il mercato civile denominata PS90.\nStoria.\nSviluppo.\nIl P90 (assieme al suo proiettile da 5,7 \u00d7 28\u00a0mm) fu sviluppato dalla FN di Herstal come risposta al bando NATO per rimpiazzare l'ormai vecchio 9 \u00d7 19 mm Parabellum (assieme alle armi che lo impiegavano). La NATO richiedeva l'adozione di due armi nel nuovo calibro: un'arma da spalla e una pistola da fianco. Secondo la NATO, queste nuove armi, denominate PDW (\"Personal Defense Weapons\", armi da difesa personale) avrebbero dovuto fornire \"protezione personale in situazioni estreme, nel momento in cui l'utilizzatore si fosse trovato a stretto contatto col nemico [...]\". Nel 1989, la NATO rese pubblico il documento D/296, in cui venivano specificate le caratteristiche richieste per le nuove armi:\nLa FN Herstal fu il primo produttore di armi portatili a rispondere al bando della NATO: venne subito proposto lo sviluppo di un'arma da difesa personale camerata per una nuova munizione da 5,7\u00a0mm ad alta velocit\u00e0. Il munizionamento originale con nomenclatura ufficiale \"SS90\" entr\u00f2 in produzione con il P90 nel 1990. La SS90 accelerava il proiettile da 1,5 g (23 grani, con nucleo in polimero) a circa 850\u00a0m/s (alla volata). Poco dopo la sua introduzione, il P90 venne impiegato dalle forze speciali del Belgio durante la Guerra del Golfo del 1991.\nA seguito dell'introduzione del P90, la FN rivide anche il proiettile 5,7 \u00d7 28\u00a0mm. La nuova variante, designata SS190, usava un'ogiva pi\u00f9 corta di 2,7\u00a0mm rispetto allo standard SS90. Questo permetteva di usare la munizione pi\u00f9 efficacemente nella nuova Five-seveN allora in sviluppo. Il proiettile SS190 era pi\u00f9 pesante e presentava una struttura pi\u00f9 convenzionale con nucleo in alluminio e acciaio. Il primo prototipo per il nuovo munizionamento fu presentato nel 1992, e la proposta fu alla fine ufficializzata nel 1993, quando venne quindi sostituita la SS90. Un caricatore modificato per essere caricato con munizioni pi\u00f9 corte venne introdotto nello stesso anno. Da quel momento furono sviluppate svariate varianti allo standard SS190, come la munizione tracciante L191 o la subsonica SB193 per l'uso con silenziatori.\nValutazione NATO.\nNel 2002-2003 la NATO condusse una serie di test volti alla standardizzazione di una munizione come rimpiazzo del 9 \u00d7 19\u00a0mm Parabellum. I test compararono le potenzialit\u00e0 delle munizioni FN 5,7 \u00d728\u00a0mm e HK 4,6 \u00d7 30\u00a0mm. I risultati del test furono sottoposti all'analisi di esperti provenienti da Canada, Francia, Regno Unito e Stati Uniti, che decretarono come il proiettile della FN fosse \"senza ombra di dubbio\" il pi\u00f9 efficace tra i due. Tuttavia, la delegazione tedesca rifiut\u00f2 la raccomandazione NATO di standardizzare il 5,7\u00a0mm, bloccando cos\u00ec il processo nella sua totalit\u00e0. Come risultato, sia il 4,6 \u00d7 30\u00a0mm che il 5,7 \u00d7 28\u00a0mm sono stati adottati indipendentemente da svariate nazioni, in base alle singole preferenze, con il P90 in uso in oltre quaranta Stati.\nOggi.\nUlteriori sviluppi dell'arma portarono alla creazione del modello P90 TR, equipaggiato con un'interfaccia a tripla scina MIL-STD-1913 per il montaggio di accessori. Il modello fu presentato nel tardo 1999 ed \u00e8 tuttora disponibile al fianco della versione standard del P90. Solo pi\u00f9 recentemente, il P90 \u00e8 divenuta arma disponibile per il mercato civile nella variante carabina semiautomatica PS90.\nDesign.\nIl P90 \u00e8 un'arma a fuoco selettivo, operata a rinculo, con rateo di fuoco di circa 900 colpi al minuto. L'arma \u00e8 camerata per il proiettile FN 5,7 \u00d7 28\u00a0mm, e sebbene inizialmente concepita e commercializzata come PDW, la si pu\u00f2 considerare una pistola mitragliatrice o un fucile d'assalto molto compatto. La sua forma poco convenzionale \u00e8 il frutto di anni di ricerche sull'ergonomia. L'arma viene impugnata tramite il foro scavato nel corpo che permette l'inserimento del pollice, con la seconda mano posizionata sulla guardia del grilletto, molto grande perch\u00e9 adibita a questo scopo. Il P90, per mantenere ottimi livelli di precisione, spara dalla posizione di otturatore chiuso e il suo design prevede largo impiego di polimeri per il risparmio sui costi di produzione. Si tratta di un'arma leggera, appena 2,5\u00a0kg scarica, oppure 3\u00a0kg quando caricata con 50 colpi.\nIl P90 \u00e8 un'arma interessante per il suo essere completamente ambidestra: l'utilizzo \u00e8 semplice e intuitivo sia per destrimani che per mancini senza modifiche. La FN Herstal lo definisce \"la prima arma automatica portatile completamente ambidestra\". La leva di armamento, il rilascio del caricatore e i comandi per le mire metalliche sono distribuiti simmetricamente su entrambi i lati dell'arma, mentre il selettore di fuoco si trova proprio alla base del gruppo grilletto, dove pu\u00f2 essere azionato sia dal dito con cui si fa fuoco che dal pollice della mano di supporto. Quando in azione, l'arma espelle i bossoli verso il basso attraverso uno sportello ricavato sul lato inferiore dell'arma, cos\u00ec da non interferire con la mira.\nIl P90 pu\u00f2 montare una cinghia per il trasporto, e dato che l'arma presenta un calcio fisso (e non telescopico), \u00e8 facilmente imbracciabile quando necessario. I contorni smussati e arrotondati impediscono all'arma di incastrarsi nell'abbigliamento o nell'equipaggiamento aggiuntivo, e una protrusione verticale verso il basso proprio prima della volata impedisce al tiratore di spostare accidentalmente la mano di fronte alla canna durante l'azionamento dell'arma. Uno spazio vuoto (accessibile rimuovendo la copertura del calcio) ricavato nel corpo dell'arma contiene il kit di pulizia.\nIl P90 fu progettato per avere una lunghezza non superiore all'apertura delle spalle del tiratore, cos\u00ec da permettere l'uso agevole in spazi angusti, come dentro un mezzo corazzato. Per farlo, si \u00e8 scelta una configurazione bullpup, con meccaniche e caricatore posizionati dietro il grilletto, sotto la testa del tiratore, cos\u00ec che non vi siano spazi inutilizzati nel calcio dell'arma. Le dimensioni sono tenute al minimo dal sistema di alimentazione orizzontale unico: il caricatore \u00e8 posizionato parallelamente alla canna nella parte superiore della scocca. L'arma ha il profilo pi\u00f9 compatto tra le pistole mitragliatrici in produzione. La versione standard dell'arma ha una lunghezza totale di 500\u00a0mm, un'altezza di 210 e uno spessore di 55\u00a0mm.\nIl P90 richiede una manutenzione minima, e pu\u00f2 essere rapidamente e facilmente smontato. \u00c8 un'arma modulare, composta di quattro parti: canna e sistema di mira, meccaniche interne e parti mobili, scocca e gruppo grilletto, gruppo di scatto. La canna del P90 \u00e8 forgiata a freddo e cromata, con lunghezza totale di 263\u00a0mm, ed \u00e8 dotata di soppressore di fiamma con taglio diagonale che agisce anche come attenuatore di rinculo. La rigatura della canna \u00e8 ad 8 linee con passo destrorso di 1:231\u00a0mm. La fabbrica garantisce la canna per circa 20.000 colpi.\nIl meccanismo del grilletto \u00e8 collegato ad un selettore rotante a tre posizioni: \"S\" (sicura), \"1\" (semiautomatico) e \"A\" (automatico). In posizione automatica il selettore modifica la funzione del grilletto in maniera simile a quanto avviene nello Steyr AUG: una pressione lieve permette il fuoco semiautomatico, mentre la pressione a fine corsa permette il fuoco automatico.\nMunizionamento.\nParticolarmente significativo nel design del P90 \u00e8 il munizionamento impiegato, a collo di bottiglia di piccolo calibro e ad alta velocit\u00e0. Il proiettile da 5,7 \u00d7 28\u00a0mm fu sviluppato dalla FN Herstal in risposta alla richiesta NATO di un rimpiazzo per il 9 \u00d7 19\u00a0mm Parabellum usato in pistole e mitra. La munizione pesa 6 g (93 grani), circa la met\u00e0 rispetto al normale 9\u00a0mm, cosa che permette quindi di trasportare (a parit\u00e0 di peso) pi\u00f9 munizioni. Dato il piccolo diametro delle munizioni, \u00e8 possibile riempire i caricatori con un numero insolitamente alto di colpi. La munizione provoca un forte rumore ed una vistosa fiammata (se sparata da pistola), ma produce un rinculo inferiore del 30% rispetto alle normali munizioni da 9\u00a0mm, migliorando cos\u00ec la controllabilit\u00e0 dell'arma. L'alta velocit\u00e0 permette al proiettile di restare in volo pi\u00f9 a lungo di molti concorrenti.\nScopo della FN Herstal era creare un proiettile 5,7 \u00d7 28\u00a0mm, denominato poi SS190, in grado di penetrare le corazze protettive in kevlar della NATO (ad esempio la NATO CRISAT) progettate per fermare qualunque proiettile da pistola. Sparato dal P90, il 5,7 \u00d7 28\u00a0mm SS 190 ha una velocit\u00e0 alla volata di circa 716\u00a0m/s e riesce a penetrare con facilit\u00e0 la corazza CRISAT (o una Level IIIA in kevlar) fino a 200 m di distanza. La FN Herstal garantisce una gittata effettiva della munizione di 200 m e una gittata teorica massima di 1.800 m (se il colpo \u00e8 sparato da un P90).\nDurante i test condotti dalla Royal Canadian Mounted Police nel 1999, una SS190 sparata da un P90 ad una distanza di 25 m mostr\u00f2 una profondit\u00e0 di penetrazione di 25\u00a0cm in un blocco di gelatina balistica rivestita con una protezione di livello II. Nella semplice gelatina (senza alcuna protezione) la penetrazione oscillava tra i 28 e i 34\u00a0cm (test condotti dallo Houston Police Dept. SWAT). Nei test, le varianti del 5,7\u00a0mm hanno mostrato la tendenza alla rotazione dopo l'impatto con il corpo, fatto che contribuisce a creare ferite ancora pi\u00f9 gravi e difficili da medicare. Tuttavia c'\u00e8 scetticismo sulle reali performance della munizione, specialmente tra gli appassionati di tiro degli Stati Uniti.\nIl proiettile 5,7 \u00d7 28\u00a0mm presenta minor rischio di danni collaterali rispetto ai normali colpi per pistola, dato che il suo design ne limita fortemente il potere perforante (cos\u00ec da limitare danni in caso di uscita dal corpo del bersaglio), cos\u00ec come il rischio di rimbalzo. Il proiettile, molto leggero, perde buona parte della sua energia cinetica dopo aver percorso appena 400 m, mentre un proiettile 9 \u00d7 19\u00a0mm mantiene la propria energia anche fino a 800 m, aumentando il rischio di danni collaterali in caso di colpo mancato. Questa distanza \u00e8 superiore a quella d'ingaggio prevista per le armi che usano il 5,7 \u00d7 28\u00a0mm, quindi la limitata energia a lungo raggio non \u00e8 considerata penalizzante. Dato che la SS190 non basa la sua forza n\u00e9 sulla frammentazione n\u00e9 sull'espansione di una punta cava, la munizione \u00e8 legalmente utilizzabile secondo le regole della Convenzione dell'Aia del 1899, che proibisce l'uso di proiettili ad espansione in guerra.\nAlimentazione.\nIl P90 utilizza un sistema di alimentazione orizzontale unico, brevettato negli Stati Uniti, che contribuisce a conferire all'arma un aspetto compatto e insolito. Il breveto \"U.S. Patent 4.905.394\" fu registrato nel 1990 e Ren\u00e9 Predazzer ne fu l'inventore. Il caricatore rimovibile \u00e8 montato parallelamente alla canna del P90 e contiene 50 colpi, disposti su due file perpendicolari alla canna. Quando le munizioni vengono spinte dalla molla e giungono alla fine del caricatore, le due file si riducono ad una e i singoli colpi entrano in un dispositivo a spirale che le allinea con la canna permettendone l'innesco. Il corpo del caricatore \u00e8 in polimero semitrasparente, cos\u00ec il tiratore ha sempre sotto controllo il numero di colpi rimanenti.\nOrgani di mira e accessori.\nIl P90 fu inizialmente equipaggiato con un puntatore reflex HC-14-62 con reticolo anulare, ma oggi monta un MC-10-80 (sempre a reticolo anulare) progettato per l'arma. L'HC-14-62 presenta un alloggiamento in polimero e sfrutta un collettore a fibre ottiche per illuminare il reticolo diurno, che consiste di un cerchio di circa 180 MOA, con all'interno un altro cerchio di 20 MOA che circonda un punto da 3,5 MOA al centro. L'MC-10-80 presenta invece un alloggiamento in alluminio anodizzato, ma presenta un reticolo analogo. Il reticolo notturno di entrambi i mirini consiste di una \"T\" aperta illuminata al trizio oppure, nel modello HC-14-62, dalla luce ambientale amplificata da un apposito collettore sul lato superiore. Il puntatore \u00e8 regolabile sia per alzo che deriva e pu\u00f2 essere usato in congiunzione con un visore notturno.Se il mirino \u00e8 danneggiato, \u00e8 disponibile un set di mire metalliche montate sull'alloggiamento.\nIl P90 permette il montaggio di svariati tipi di accessori, dalle torce tattiche ai dispositivi di puntamento laser. Si pu\u00f2 montare una cinghia per il trasporto, o svariati tipi di silenziatori, tra i quali spicca il \"Gemtec P90\", sviluppato appositamente per l'arma in collaborazione con la FN Herstal. Il silenziatore \u00e8 realizzato in acciaio inossidabile di colore nero resistente alla corrosione (e all'acqua salata). La lunghezza \u00e8 di 184\u00a0mm, il diametro di 35 e il peso di 680 g. Usando munizionamento subsonico, il rumore prodotto dallo sparo \u00e8 ridotto di 33 db. Una sacca di raccolta dei bossoli che pu\u00f2 essere montata sotto la porta di espulsione (fino ad un massimo di 100).\nVarianti.\nModelli militari (fuoco selettivo).\nP90 TR. Introdotto negli ultimi mesi del 1999, il modello \"P90 TR\" presenta un sistema a tripla scina Picatinny (MIL-STD-1913) integrato nel castello. La scina superiore permette il montaggio di qualunque sistema di mira senza l'uso di accessori, mentre le scine laterali permettono l'uso di sistemi ausiliari, quali torce e puntatori laser.\nP90 US. Il \"P90 USG\" (\"United States Government\") \u00e8 simile ad un P90 standard, con la differenza che il rivestimento dell'ottica \u00e8 in alluminio e il reticolo di puntamento ha una forma differente. Il reticolo nero consiste di un punto all'interno di un cerchio, corredato di tre marcatori al trizio che brillano di rosso in condizioni di scarsa luce ambientale. Il puntatore reflex USG pu\u00f2 essere rimosso e sostituito con una scina MIL-STD-1913 per montare qualunque altro accessorio.\nP90 Laserex (P90 LV &amp; P90 IR). I modelli \"P90 LV \"(\"Laser Visible\") e \"P90 IR \"(\"Infra-Red\"), introdotti entrambi nel 1995, montano un laser integrato prodotto dalla casa australiana Laserex Technologies. Il modello \"LV\" presenta un laser da 8\u00a0mW per il fuoco in condizioni di bassa luce ambientale e/o con intento dissuasivo, mentre il modello \"IR\" proietta un fascio da 4,5\u00a0mW che risulta visibile solo tramite visori infrarossi. Entrambi i sistemi laser risultano molto compatti, un semplice pannello integrato nella parte frontale dell'arma sotto la volata. I sistemi Laserex pesano circa 131 g e vengono attivati tramite la pressione di un interruttore verde posto appena sotto l'impugnatura dell'arma. I laser presentano tre possibili configurazioni: \"Off\" (disabilitato), \"Training\" (bassa intensit\u00e0 per ragioni di sicurezza e risparmio energetico), \"Combat\" (massima intensit\u00e0 per visione ottimale). La durata della batteria varia dalle 250 ore (modalit\"\u00e0 Training\") alle 50 ore (modalit\u00e0 \"Combat\").\nModelli civili (semi-automatici).\nIl \"PS90\" \u00e8 una versione carabina del P90 indirizzata al mercato civile messa in produzione dal 2005 e ancora oggi offerta in diverse configurazioni. Il \"PS90\" pu\u00f2 montare i caricatori standard da 50 colpi, ma viene fornita di serie con caricatori limitati a 10 o 30 colpi per quei paesi in cui sono in vigore leggi che impongono un tetto massimo al numero di colpi caricabili.\nDato che per poter detenere fucili inferiori ad una certa lunghezza (come in Italia anche in America) \u00e8 necessario uno speciale permesso, il \"PS90\" viene venduto con una canna allungata da 407\u00a0mm (16\u00a0in) e in sola configurazione semi-automatica. La canna presenta una rigatura destrorsa a passo 1:229\u00a0mm (1:9 in) che copre 376\u00a0mm di canna. La volata presenta uno spegnifiamma a \"gabbia d'uccello\".\nNonostante la canna di lunghezza superiore al normale, l'arma rimane comunque leggera e compatta, con una lunghezza complessiva di 667\u00a0mm (26,3 in) e un peso di 3,4\u00a0kg quando caricata con 50 colpi. Data la canna pi\u00f9 lunga, il \"PS90\" pu\u00f2 raggiungere velocit\u00e0 alla volata di 777\u00a0m/s con munizionamento SS195LF oppure i 930\u00a0m/s con munizioni di altri produttori.\nPS90 Standard. Il \"PS90 Standard\" \u00e8 il modello attualmente offerto dalla FN Herstal. Presenta una scina MIL-STD-1913 sulla parte alta del castello che permette il montaggio di ottiche personalizzate. La scina include anche mire metalliche integrate abbattibili in caso il sistema di puntamento primario sia fuori uso. Il PS90 Standard \u00e8 disponibile sia in colorazione nera che oliva.\nPS90 TR. Il \"PS90 TR\" non \u00e8 pi\u00f9 in produzione dal 2012. Il modello presentava un triplo sistema di scine come la variante militare. La scina superiore era in metallo e permetteva al solito il montaggio di ottiche personalizzate. Le due scine in polimero laterali (una su ogni lato del castello) erano invece fornite per il montaggio di accessori secondari come laser o torce. L'arma era disponibile sia di colore nero che oliva.\nPS90 USG. Il \"PS90 USG\" non \u00e8 pi\u00f9 in produzione dal 2011. SI tratta della variante a solo fuoco semiautomatico del modello USG militare. Nonostante l'arma non sia pi\u00f9 in produzione, il puntatore reflex USG viene ancora venduto come accessorio \"stand-alone\".\nUtilizzatori.\nNonostante originariamente intesa come arma da difesa da distribuire al personale militare non impegnato direttamente negli scontri a fuoco (come i carristi), la maggior parte dei P90 \u00e8 stata venduta a forze speciali e gruppi anti-terrorismo che lo usano per ruoli offensivi. Il primo uso sul campo del P90 fu durante la Guerra del Golfo del 1991, dove fu impiegato dalla forze speciali del Belgio.\nNel 1997, P90 muniti di silenziatore furono impiegati dal \"Grupo de Fuerzas Especiales\" peruviano nell'Operazione \"Chav\u00ecn de Huantar\" che concluse la crisi scatenata dalla presa di ostaggi nell'ambasciata giapponese. L'operazione fu un successo: tutti i 14 rivoluzionari dell'MRTA furono uccisi, e 71 ostaggi vennero liberati. Nonostante i rivoluzionari indossassero protezioni antiproiettile, il proiettile del P90 riusc\u00ec a penetrare gli strati protettivi. Nel 2011, il P90 ha visto servizio anche nelle mani dell'esercito militare di Muhammad Gheddafi in Libia, con diversi esemplari poi catturati dalle milizie ribelli.\nNel 2009 il P90 risultava in servizio in oltre 40 paesi. Negli Stati Uniti, il Dipartimento di Polizia di Houston \u00e8 stato il primo corpo ad adottare il P90 nel 1999 per le sue squadre SWAT. Nel 2003 l'arma ha preso parte, nelle mani del corpo, al primo conflitto a fuoco. Alla fine del 2009, oltre 200 agenzie di controllo negli Stati Uniti avevano in dotazione dei P90. A seguito di ci\u00f2, la National Rifle Association ha inserito il P90 nella lista di armi liberamente utilizzabili nelle competizioni tra corpi di polizia."}
{"id": "1158961", "revid": "339392", "url": "https://it.wikipedia.org/wiki?curid=1158961", "title": "FK Daugava Daugavpils", "text": ""}
{"id": "1158962", "revid": "115920205", "url": "https://it.wikipedia.org/wiki?curid=1158962", "title": "Regole di Woodward-Hoffmann", "text": "Le regole di Woodward-Hoffmann, enunciate da Robert Burns Woodward e Roald Hoffmann, sono un insieme di regole che permettono, in chimica organica, di prevedere la stereochimica delle reazioni pericicliche sulla base della simmetria orbitalica. Furono sviluppate sulla base del metodo di H\u00fcckel esteso. Le reazioni in questione includono le elettrociclizzazioni, le cicloaddizioni e le trasposizioni sigmatropiche. Grazie a questo lavoro Hoffmann vinse nel 1981 il premio Nobel per la chimica, condividendolo con Kenichi Fukui che svilupp\u00f2 un metodo simile, mentre Woodward mor\u00ec due anni prima che potesse ricevere il suo secondo Nobel. \nEssenzialmente le regole di Woodward-Hoffmann richiedono che siano soddisfatte le seguenti due condizioni generali:\nLe reazioni che obbediscono alle regole di Woodward-Hoffmann vengono dette a simmetria permessa. Le reazioni che invece non seguono tali regole richiedono molta pi\u00f9 energia (devono superare una barriera energetica maggiore) e vengono dette a simmetria proibita.\nEsempio pratico: reazione elettrociclica.\nLe regole si applicano alla stereospecificit\u00e0 osservata relativamente alla apertura o chiusura di un anello per reazione elettrociclica di polieni coniugati indotta dal calore o da quanti di luce (reazione fotochimica). Sono state enunciate tre regole:\nLe regole permettono di prevedere come avvengano ad esempio le seguenti aperture di catene cicliche, in relazione allo stato fondamentale:"}
{"id": "1158965", "revid": "339392", "url": "https://it.wikipedia.org/wiki?curid=1158965", "title": "Schiribilla di Laysan", "text": ""}
{"id": "1158966", "revid": "1543377", "url": "https://it.wikipedia.org/wiki?curid=1158966", "title": "Speed-ball", "text": "Lo speed-ball \u00e8 uno sport individuale ideato nel 1961 dall'egiziano Mohamed Lotfy che inizialmente adott\u00f2 questa disciplina per fare allenare i tennisti principianti. Lo speed-ball si pratica con racchetta e palla.\nDescrizione.\nUn disco in resina gira intorno ad un palo metallico (alto 1,70 metri) che \u00e8 unito da un filo di nylon lungo 1,70 metri. Il filo \u00e8 annodato al palo da un cappio o ad un anello di plastica liberamente girevole. Il palo \u00e8 fissato ad una base che pesa dai 40 ai 90\u00a0kg. La palla \u00e8 ellittica ed viene colpita con una racchetta rigida di plastica formata da un piccolo manico ed una corda di circa 25\u00a0cm di diametro.\nRegole.\nLo speed-ball si pu\u00f2 giocare da soli (super-solo), tra due giocatori (singolo), o a due squadre da due giocatori (doppio).\nSuper-solo.\nNel \"Super-solo\", l'obiettivo \u00e8 di colpire la palla il maggior numero di volte in un minuto. Al primo con la mano destra, poi un minuto ancora con la mano sinistra, poi con due racchette solo in dritto, poi con due racchette solo in rovescio. Il numero di colpi di ogni movimento \u00e8 aggiunto allo score finale.\nLa durata di ogni movimento \u00e8 di 30 secondi per gli under 14 e un minuto per le altre classi. Un riposo di 30 secondi per tutte le classi \u00e8 concessa dopo ogni movimento.\nI miglior giocatori possono arrivare a 150 colpi al minuto!\nSingolo.\nIl singolo, contrariamente al \"Super-solo\" \u00e8 giocato solo con una racchetta. In un \"singolo\", ci sono due giocatori, ognuno dei quali gioca nel proprio campo. I due campi sono separati da una larga striscia naturale di 60\u00a0cm. Una partita \u00e8 divisa in games di 10 punti. I giocatori colpiscono la palla una volta ciascuno ed invertono la rotazione. Per calcolare i punti, la palla deve girare due volte successivamente dal campo dell'avversario senza che il giocatore possa ritirarla. Se c'\u00e8 un fallo, il punto \u00e8 perso e c'\u00e8 un nuovo servizio. Il servizio \u00e8 alternato, chiunque sia stato il vincitore del punto. Il primo giocatore che ha fatto 10 punti vince il game. Il primo giocatore che ha vinto due games (tre games per gli uomini seniors) vince il match.\nDoppio.\nIl \"doppio\" ha lo stesso campo del singolo, dove per\u00f2 si affrontano due squadre formate da due giocatori. In entrambe le squadre, i giocatori servono e colpiscono la palla alternativamente. Le regole generali sono le stesse del singolo.\nNaturalmente gli errori del doppio sono causati dalla rotazione dei giocatori e la recezione della palla.\nFederazione.\nLa Federation International of Speed-Ball (FISB) \u00e8 stata fondata nel 1984 dai membri di Egitto, Francia e Giappone. Diversi altri stati si sono iscritti alla federazione (USA, Canada, Cina, Austria, Svizzera, Slovenia, Danimarca, ...)."}
{"id": "1158968", "revid": "103732188", "url": "https://it.wikipedia.org/wiki?curid=1158968", "title": "Harry Bloom", "text": "Biografia.\nStudi\u00f2 legge alla University of the Witwatersrand e poi esercit\u00f2 come avvocato a Johannesburg. In questo periodo si schier\u00f2 apertamente contro l'apartheid; tra l'altro, fu uno degli autori del musical jazz \"King Kong\" del 1959, realizzato da una compagnia di soli neri. Nel 1963, sempre pi\u00f9 in disaccordo con la politica del governo del National Party, decise per un esilio volontario nel Regno Unito.\nNel 1965 divenne professore di diritto all'University of Kent, in Inghilterra, dove mantenne la cattedra fino al 1974. Nel 1981 mor\u00ec per un infarto.\nEra il padre legale (non quello naturale) di Orlando Bloom."}
{"id": "1158975", "revid": "47767", "url": "https://it.wikipedia.org/wiki?curid=1158975", "title": "Uzzolini", "text": ""}
{"id": "1158977", "revid": "1555808", "url": "https://it.wikipedia.org/wiki?curid=1158977", "title": "Comtoise", "text": "Comtoise \u00e8 un tipo di orologi costruiti nella regione della Franca contea a partire dalla fine del seicento fino al 1923, anno nel quale la produzione affidata a numerose famiglie collaboranti tra i paesi vicini cessarono la produzione.\nParte da una struttura originariamente destinata agli orologi da edificio: una gabbia di ferro contiene due colonne che sostengono il treno del tempo ed altre due a fianco sostengono il treno della suoneria. In mezzo la ruota di minuteria e la chiocciola della suoneria sono sostenute fino alla fine del settecento da un'altra piccola colonna, dopo da un gomito fissato alla prima colonna del tempo. Caratteristica delle comtoise \u00e8 di aver seguito con le decorazioni della facciata tutte le situazioni politiche francesi dalla met\u00e0 del settecento fino al tempo di Luigi Filippo. Ed in seguito di essersi adeguate alle varie mode dal 1840 fino al liberty.\nConclusero la produzione probabilmente per costi non pi\u00f9 competitivi con qualche modello a cassa in legno in stile dec\u00f2 appunto verso il 1923.\nLe facciate nei modelli del settecento nella seconda met\u00e0 del secolo sono in ottone fuso con il tema ricorrente di due piccoli uccellini ed un gallo nel mezzo che con una zampa si appoggia ad uno scudo, e con l'altra ad una torre. La ragione di queste raffigurazioni \u00e8 in quella sorte di immagine/geroglifico che rappresenta ad un pubblico che non sa molto leggere, una storia pi\u00f9 facile da interpretare: il gallo \u00e8 simbolo del risveglio e della sorveglianza, nello scudo al quale si appoggia si trovano prima i tre gigli d'oro simbolo dei Capeto poi una catena che circonda lo scudo come simbolo di unione intorno al re. In seguito comparvero i simboli rivoluzionari: due mani che si serrano, il berretto frigio, il triangolo.\nNelle rappresentazioni pi\u00f9 antiche sotto al gallo c'\u00e8 la testa di Mercurio. Questi appare in effetti nello stemma dei Capeto (altro geroglifico) non credo che volesse attribuire qualit\u00e0 solari al sovrano, ma piuttosto temporali: ogni giorno sorge (mercurio) sotto il volere del sovrano. Quanto al gallo che si appoggia alla torre, anche qui c'\u00e8 da dire che i galli normalmente sono in cortile e non sulle torri, quindi \u00e8 pi\u00f9 probabile che nelle prime rappresentazioni il gallo si appoggiasse su di una clessidra che, difficile da realizzare bene con i processi di fusione di allora, alla fine sembrasse una torre. Bel simbolo, ma privo di significato, mentre una clessidra indicava pi\u00f9 realmente lo scorrere del tempo minuto. Quindi avevamo: il sole che sorge (mercurio) il gallo che cantava il suo sorgere ed i minuti (clessidra). Era insomma la continua rappresentazione del potere centrale del sovrano (sole) intorno al quale si muovevano i corpi dello stato (pianeti) esercito, clero nobilt\u00e0 e popolo.\nDopo la rivoluzione e la morte di Luigi XVI le figure che man mano apparivano sul teatro della politica finivano anche nelle cornici delle comtoises (sempre in ottone fuso) (rivoluzionarie): la giustizia, la vittoria, la ragione e dopo Napoleone re ed imperatore. La differenza tra queste due ultime \u00e8 nell'aquila presente sulla cimasa ed incoronata nel secondo caso. La differenza tra le cornici in ottone fuso del 700 e le copie \u00e8 soprattutto nella qualit\u00e0 della fusione: le prime sono sottili e pulite, le seconde, fusioni di seconda e di terza pesanti ed impastate. Piccola parentesi, durante la rivoluzione era molto pericoloso avere immagini del re in casa ed in qualunque forma, per questo molte cornici di comtoise in ottone fuso sono sfregiate: venivano limati i tre gigli d'oro nello scudo o, in quelle Luigi XV, il volto del re nel centro dei cartouches. La differenza era, in alcuni casi, la prigione. Quindi se le trovate rovinate vuol dire che sono vere e non finte.\nLe cornici in ottone stampato sono nate nei primi del 1800 tra il 20 ed il 30: tra due matrici si metteva il foglio arroventato di ottone e con pi\u00f9 pressioni si imprimeva con l'altorilievo, che in genere rappresentava il sole con ai lati le cornucopie dell'abbondanza e le palme della vittoria (tanto per dire che la propaganda a qualcosa serviva). Il sole era quello di Carlo X ed il brevetto di Paget. \u00c8 stata realizzata una cornice simile, ma nel secondo impero al tempo di Napoleone III con un gran sole radiante e senza cornucopie, ma a differenza della prima la cornice \u00e8 realizzata in un pezzo solo anzich\u00e9 in due come l'antica. Le cornici in ottone seguivano la moda del tempo ed anche la diffusione di questi orologi: le prime erano strettamente politiche le seconde (In un pezzo solo)furono realizzate dopo il 1840. La simbologia era pi\u00f9 romantica: contadini che arano o che pigiano l'uva o che danzano, pochi simboli di guerra (non molto amati) e pochissimi con Napoleone, veramente rari, ed in genere realizzati in una zona diversa dalle altre. (le comtoise non sono fabbriche, ma famiglie), ma ne parleremo in seguito.\nSolo un tipo di cornice era dorato con un particolare tipo di doratura sono le \"hora fugit\" questa scritta si trova sotto una lentina tra le due cornucopie l'epoca \u00e8 CarloX. Dorate anche verso la fine dell'800,con motivi di fiori o geometrici.\nPulitura.\nSe sono \"sorti du grenier\" ossia sono sporche di olio secco, polvere ed un po' di ruggine, vanno pulite con: acqua bollente, ammoniaca, bicarbonato acido di sodio, un po' di sapone liquido da piatti mettendoli a bagno, naturalmente dopo averle smontate. Questo lavaggio \u00e8 abbastanza energico da sciogliere tutti i grassi, il metallo dovrebbe risultare pulito tranne eventuali macchie di ruggine. La cornice ed il quadrante si lavano a parte, il quadrante in smalto si lava con acqua e sapone solo davanti e per togliere le velature conviene immergerlo in candeggina per qualche minuto. Per la cornice, se dorata, \u00e8 meglio usare acqua, sapone ed un poco di ammoniaca; se invece \u00e8 in ottone si immerge in acqua ed ammoniaca e si strofina con un pennello buttando della polvere di bicarbonato mentre si lavora. Le macchie di ruggine si tolgono dal meccanismo usando delle spazzole di acciaio morbide, sull'ottone degli ingranaggi delle spazzole, morbide, in filo di ottone. A risultato ottenuto si pulisce con un panno di cotone imbevuto con un po' di olio da macchina da cucire. Nei fori dei perni si passa uno stecchino di legno imbevuto di olio. Se disponete di un contenitore sufficiente e chiuso potete come trattamento finale disporre tutti i pezzi all'interno e non a contatto tra loro, meno la gabbia la cornice ed il quadrante, e spruzzare uno spray al silicone di quello usato per impermeabilizzare i contatti elettrici; lasciate depositare per un quarto di ora e poi passate un panno pulito.\nI perni vanno \"politi\" (non \u00e8 un errore di ortografia): con spazzola di feltro e pasta bianca da politura devono essere resi lucidi a specchio altrimenti quando girano nei fori dei pilastrini fanno un effetto lima e rovinano tutto.\nL'alternativa, pi\u00f9 utilizzata dagli orologiai, \u00e8 la pulitura dei singoli pezzi in Ti-Bi, liquido creato apposta per sgrassare e detergere pezzi metallici come ottone, rame e ferro. Si immerge il tutto in soluzione, meglio se a 30- 35\u00a0\u00b0C, e si lascia agire per circa 10 minuti (utilizzando anche una vaschetta ad ultrasuoni per smuovere le macchie di unto pi\u00f9 incrostate). Passati 10 minuti si estraggono i pezzi e si risciacquano in acqua corrente e sapone per piatti, per poi passarli in alcool denaturato. Per asciugare al meglio i pezzi senza lasciare troppi residui \u00e8 meglio far evaporare l'alcool con un getto d'aria, come aria compressa (a bassa pressione).\nLa meccanica va poi rimontata e lubrificata con olii appositi, nei giusti punti e nella corretta quantit\u00e0."}
{"id": "1158978", "revid": "20090", "url": "https://it.wikipedia.org/wiki?curid=1158978", "title": "\u00c1VH", "text": ""}
{"id": "1158981", "revid": "1305772", "url": "https://it.wikipedia.org/wiki?curid=1158981", "title": "Trigger Heart Exelica", "text": " \u00e8 uno sparatutto sviluppato dalla Warashi, gli stessi creatori di Shienryu per il Sega Saturn e la Playstation. \u00c8 uscito nelle sale giochi giapponesi nella prima met\u00e0 del 2006. Il gioco \u00e8 stato sviluppato per l'hardware SEGA \"Naomi\".\nLo scopo del gioco \u00e8 quello di pilotare uno di due veicoli antropomorfi nei cinque livelli del gioco. I giocatori possono sparare anche ancore per catturare navi nemiche, e poi utilizzare l'unit\u00e0 catturata come scudo o lanciarla per infliggere danni maggiori. Come in Zanac, la difficolt\u00e0 del gioco viene aggiustata dinamicamente in base all'abilit\u00e0 del giocatore.\nVersione Dreamcast.\nWarashi ha convertito il gioco per il Dreamcast.\nLa versione Dreamcast dispone di una modalit\u00e0 storia e di un \"arrange mode\". L'Arrange mode ha un livello di difficolt\u00e0 maggiore e non \u00e8 possibile utilizzare i \"continue\".\nVi sono due versioni distinte del gioco: la versione normale e una \"limited edition\", che include la colonna sonora e una guida. Le prime copie ordinate tramite \"Sega Direct\" includevano anche una carta telefonica e un poster.\nAccoglienza.\nRecensione della rivista Famits\u016b della versione Dreamcast: \n7, 6, 6, 6 - (25/40)"}
{"id": "1158984", "revid": "17654", "url": "https://it.wikipedia.org/wiki?curid=1158984", "title": "Dugong", "text": ""}
{"id": "1158986", "revid": "6923", "url": "https://it.wikipedia.org/wiki?curid=1158986", "title": "Life's a Bitch", "text": "Life's a Bitch \u00e8 un singolo di Nas pubblicato nel 1994 da Columbia Records in formato 12\", quarto estratto dall'album \"Illmatic\".\nIl disco.\nIl disco \u00e8 prodotto da L.E.S. e contiene campionamenti da \"Yearning for Your Love\" della The Gap Band e \"Black Frost\", brano di Grover Washington, Jr.. Nas duetta con l'amico AZ, per il quale \u00e8 la prima strofa registrata della sua carriera, e con il padre Olu Dara, alla cornetta. La strofa di AZ conquister\u00e0 diversi pareri positivi, tanto da accogliere positivamente anche il suo primo album ufficiale, \"Doe or Die\"."}
{"id": "1159000", "revid": "339392", "url": "https://it.wikipedia.org/wiki?curid=1159000", "title": "Storia della Ndrangheta", "text": ""}
{"id": "1159005", "revid": "486946", "url": "https://it.wikipedia.org/wiki?curid=1159005", "title": "Sukhbaatar", "text": ""}
{"id": "1159009", "revid": "12405", "url": "https://it.wikipedia.org/wiki?curid=1159009", "title": "Balkash", "text": ""}
{"id": "1159012", "revid": "77358", "url": "https://it.wikipedia.org/wiki?curid=1159012", "title": "Kyzylkum", "text": ""}
{"id": "1159030", "revid": "1186766", "url": "https://it.wikipedia.org/wiki?curid=1159030", "title": "Salvatore Pelle", "text": "\u00c8 figlio di Antonio Pelle, detto \"Ntoni Gambazza\".\nGiovanni Leone fu il suo avvocato quando ancora minorenne commise i suoi primi reati.\nSalvatore Pelle \u00e8 sposato con due figli.\nGestiva il traffico di stupefacenti a livello internazionale. I suoi fornitori erano principalmente turchi e colombiani.\nSi d\u00e0 alla latitanza dal 1991, e viene inserito dal Ministero dell'Interno fra i 30 latitanti pi\u00f9 pericolosi.\nL'arresto.\nViene arrestato a Reggio Calabria l'11 marzo 2007. Per spostarsi durante la latitanza utilizzava solo treni e autobus, era anche sprovvisto di telefonino.\nVerr\u00e0 condannato a 11 anni di carcere."}
{"id": "1159035", "revid": "3115", "url": "https://it.wikipedia.org/wiki?curid=1159035", "title": "Gigantismo insulare", "text": "Il gigantismo insulare \u00e8 un fenomeno biologico che consiste nel continuo aumento di stazza di una specie animale o vegetale col passare delle generazioni, qualora questa si venga a trovare in un habitat isolato.\nLa taglia maggiore assicura un certo vantaggio nella lotta per la sopravvivenza (regola di Bergmann). Di solito, i grossi erbivori sono anche pi\u00f9 lenti, ma la grossa taglia impedisce a molti predatori di cacciarli; inoltre, negli ambienti insulari, tali predatori sono spesso totalmente assenti.\nQuindi, il fenomeno del gigantismo insulare, pi\u00f9 che alle scarse risorse offerte dall'isola (come il nanismo insulare) \u00e8 dovuto all'assenza di fattori che inibiscano il raggiungimento di grandi dimensioni.\nCon l'arrivo dell'uomo e di nuovi predatori al suo seguito (cani, gatti, ratti, maiali), la maggior parte degli animali che presentavano questa caratteristica si sono estinti.\nAl contrario del nanismo insulare, il gigantismo insulare conta numerosi esempi in tutte le classi animali, e non solo in mammiferi ed uccelli.\nEcco una serie di animali che hanno evoluto questa caratteristica:\nMammiferi.\nRoditori e Lagomorfi.\nDi solito, in ambienti insulari, i roditori ed i lagomorfi tendono a sviluppare forme di gigantismo, mentre carnivori, proboscidati ed ungulati tendono a diminuire la loro taglia."}
{"id": "1159038", "revid": "729019", "url": "https://it.wikipedia.org/wiki?curid=1159038", "title": "Strada statale 672 Sassari-Tempio", "text": "La strada statale 672 Sassari-Tempio (SS 672), \u00e8 un'importante strada statale italiana di rilevanza interprovinciale. A dispetto del nome, non collega direttamente le localit\u00e0 di Sassari e Tempio Pausania, ma permette di evitare il tratto Sassari-Bortigiadas della strada statale 127 Settentrionale Sarda, che \u00e8 particolarmente curvilineo e disagevole, in modo tale da rendere pi\u00f9 veloce e pratica la comunicazione fra i due centri.\nPercorso.\nDa Ploaghe a Bortigiadas.\nInizia a Ploaghe (svincolo di San Michele in prossimit\u00e0 della chiesa romanica di San Michele di Salvennero), dalla strada statale 597 di Logudoro, e si dirige verso nord su un tracciato molto agevole con caratteristiche di strada a scorrimento veloce a 2 corsie e carreggiata unica senza intersezioni a raso realizzato tra il 1970 e la fine degli anni '70 con il finanziamento della Cassa per il Mezzogiorno; attraversati i territori comunali di Chiaramonti (nei pressi del quale interseca la strada statale 132 di Ozieri) e Perfugas, la strada prosegue ancora per qualche km in direzione nord-est e giunge infine nel territorio comunale di Bortigiadas dove si immette sulla strada statale 127 Settentrionale Sarda.\nStoria.\nL'arteria \u00e8 stata classificata col decreto del Ministro dei lavori pubblici n. 1583 del 30 dicembre 1992 coi seguenti capisaldi di itinerario: \"Innesto con la s.s. n. 597 presso\nPloaghe - Innesto con la s.s. n. 127 presso S. Rocco\".\nIl 12 novembre 2008 \u00e8 stato aperto al traffico un nuovo tratto in proseguimento al preesistente dalla localit\u00e0 San Rocco, nel comune di Perfugas, a Bortigiadas, provvisoriamente denominato nuova strada ANAS 325 Scala Ruia-Tempio (NSA 325).\nSolo nel 2016 tale tratto \u00e8 stato formalmente inserito nell'itinerario della SS 672 modificandone i capisaldi come segue: \"Innesto con la S.S. n. 597 presso Ploaghe - Innesto con la S.S. n. 127 presso Bortigiadas\"."}
{"id": "1159040", "revid": "767487", "url": "https://it.wikipedia.org/wiki?curid=1159040", "title": "200 Cigarettes", "text": "200 Cigarettes \u00e8 un film del 1999, debutto alla regia della direttrice casting Risa Bramon Garcia.\nTrama.\nIl film \u00e8 ambientato nella notte di capodanno del 1981, ideale passaggio tra gli anni settanta e ottanta, e racconta la notte di alcuni single, gruppi di amici, parenti, artisti e musicisti, che hanno come comune intento quello di realizzare qualcosa di sensazionale entro la mezzanotte. Dopo aver girato diversi locali di New York, i vari personaggi si incontrano in una casa dell'Est Village per una festa, dove si crea un'atmosfera di eccitazione.\nAccoglienza.\nIncassi.\nIl film ha incassato 6,8 milioni di dollari negli Stati Uniti, poco pi\u00f9 del budget speso per la produzione (6 milioni di dollari).\nCritica.\nIl film ottiene il 29% delle recensioni professionali positive sul sito Rotten Tomatoes, con un voto medio di 4,42 su 10 basato su 62 critiche; sul sito Metacritic ottiene un punteggio di 33 su 100, basato su 26 critiche."}
{"id": "1159041", "revid": "1318658", "url": "https://it.wikipedia.org/wiki?curid=1159041", "title": "Tulsa", "text": "Tulsa \u00e8 la seconda citt\u00e0 pi\u00f9 grande dello Stato dell'Oklahoma e la 47\u00aa citt\u00e0 pi\u00f9 popolosa degli Stati Uniti. A luglio 2018, la popolazione era di abitanti, con un aumento di abitanti rispetto a quello riportato nel censimento del 2010. \u00c8 il comune principale dell'area metropolitana di Tulsa, una regione con residenti nella MSA e nella CSA. La citt\u00e0 funge da capoluogo della contea di Tulsa, la contea pi\u00f9 densamente popolata dell'Oklahoma, con lo sviluppo urbano che si estende nelle contee di Osage, Rogers e Wagoner.\nTulsa fu fondata tra il 1828 e il 1836 da una trib\u00f9 di nativi americani conosciuta come Lochapoka Band of Creek. Per la maggior parte del XX secolo, la citt\u00e0 ha avuto il soprannome di \"capitale mondiale del petrolio\" (\"Oil Capital of the World\") e ha svolto un ruolo importante come uno dei pi\u00f9 importanti centri per l'industria petrolifera americana.\nNel 1921 Tulsa fu teatro di disordini razziali al termine dei quali si registrarono circa 300 vittime e 10.000 senzatetto.\nStoricamente, un robusto settore energetico ha alimentato l'economia di Tulsa; tuttavia, oggi la citt\u00e0 si \u00e8 diversificata e i settori trainanti comprendono finanza, aviazione, telecomunicazioni e tecnologia. Due istituti di istruzione superiore all'interno della citt\u00e0 hanno squadre sportive presso la NCAA Division I, la Oral Roberts University e l'Universit\u00e0 di Tulsa.\n\u00c8 situata sul fiume Arkansas tra le Osage Hills e ai piedi delle Ozark Mountains nel nord-est dell'Oklahoma, una regione dello stato nota come \"Green Country\". Considerato il centro culturale e artistico dell'Oklahoma, Tulsa ospita due musei d'arte di fama mondiale, compagnie operistiche e di balletto professionali a tempo pieno e una delle maggiori concentrazioni di architettura art d\u00e9co della nazione. La citt\u00e0 \u00e8 stata definita una delle pi\u00f9 grandi citt\u00e0 americane vivibili da Partners for Livable Communities, \"Forbes\" e Relocate America. \"fDi Magazine\" nel 2009 ha classificato la citt\u00e0 all'ottavo posto negli Stati Uniti per le citt\u00e0 del futuro. Nel 2012, Tulsa \u00e8 stata classificata tra le 50 migliori citt\u00e0 degli Stati Uniti da \"BusinessWeek\".\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nL'ultima stima ufficiale disponibile del 2018, indica una popolazione di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 62,6% di bianchi, il 15,9% di afroamericani, il 5,3% di nativi americani, il 2,3% di asiatici, lo 0,1% di oceanici, l'8,0% di altre etnie, e il 5,9% di due o pi\u00f9 etnie. Ispanici o latinos di qualunque etnia erano il 14,1% della popolazione."}
{"id": "1159042", "revid": "125486122", "url": "https://it.wikipedia.org/wiki?curid=1159042", "title": "'Ndrina Pelle", "text": "I Pelle, noti anche come Pelle-Vottari, sono una 'Ndrina del paese di San Luca. Sono tra le 'ndrine pi\u00f9 influenti della 'ndrangheta avendo membri che risiedono puntualmente negli organi consultivi e apicali dell'organizzazione, in particolare nel mandamento jonico e nella Provincia. \nSono presenti anche a Milano e provincia.\n\u00c8 attiva nel traffico internazionale di cocaina, per la quale ha contatti con i cartelli colombiani, nell'appropriazione di appalti, nelle estorsioni ed \u00e8 stato documentato nella operazione Reale del 2010 l'influenza nella campagna elettorale per le elezioni regionali.\nStoria.\nAnni '90 - Faida di San Luca.\nLa faida di San Luca \u00e8 la guerra nata fra le cosche dei Nirta-Strangio e Pelle-Vottari nel periodo pasquale del 1991.\nTutto inizia quando un gruppo di ragazzi dei Pelle-Vottari lanciano scherzosamente delle arance ai ragazzi dei Nirta-Strangio. Questi redarguiscono a parole gli altri.\nMa successivamente lanciano uova all'interno del bar Arci per restituire lo sgarbo, ma qui gli fu data una \"cardiata\" di legnate (come riferisce il quotidiano Calabria Ora del 19 agosto 2007) come punizione.\nUn altro gruppo di giovani dei Nirta-Strangio vogliono punire quest'atto andando ancora alle mani.\nQuando incontrano un affiliato ai Vottari, \"frunzu\" per\u00f2 questo spaventato incomincia a sparargli e ne uccide 2 (\"Francesco Strangio\", 20 anni e \"Domenico Nirta\", 19) e ne ferisce altri 2 (\"Giovanni Luca Nirta\", e \"Sebastiano Nirta\").\nDegenerando la questione, si decide che l'autore degli omicidi se ne deve andare per sempre da San Luca e dai paesi limitrofi.\nDopo poco tempo verr\u00e0 ucciso a Bovalino.\nNel 1993 continua la faida e vengono uccisi due capibastone della cosca Pelle-Vottari e loro risponderanno con altri due morti.\nIl 25 dicembre 2006 viene uccisa Maria Strangio moglie di Giovanni Nirta, reale obiettivo dei sicari che invece si \u00e8 salvato. Ricomincia cos\u00ec la faida dopo un lungo periodo di pausa.\nIl 3 agosto 2007 viene ucciso \"Antonio Giorgi\".\nInfine il 15 agosto 2007 vengono uccise 6 persone a Duisburg per mano della cosca Strangio.\nAnni '90 - L'omicidio Ceratti.\nIl 7 aprile 1992, a Bianco, viene ucciso nel suo ambulatorio il medico Stefano Ceratti; il killer viene individuato 17 anni dopo in Sergio Prezio, di Montalto Uffugo. Il clan Pelle gli aveva ordinato di uccidere il medico perch\u00e9 questi dava fastidio con la sua attivit\u00e0 politica (essendo segretario DC e consigliere comunale a Caraffa del Bianco) di denuncia contro il malaffare di stampo 'ndranghetista. Prezio viene condannato definitivamente a 30 anni di reclusione e i giudici riconoscono la natura politico-mafiosa dell'omicidio."}
{"id": "1159047", "revid": "9066256", "url": "https://it.wikipedia.org/wiki?curid=1159047", "title": "Grammomolecola", "text": ""}
{"id": "1159056", "revid": "2223651", "url": "https://it.wikipedia.org/wiki?curid=1159056", "title": "Antonio Pelle", "text": "Origini.\nQuarto figlio di una famiglia molto povera di San Luca, fin da piccolo svolge l'attivit\u00e0 di pastore senza frequentare neanche la scuola elementare. Nel 1957 fu accusato di furto ma rilasciato per insufficienza di prove. L'anno successivo fu colpito a una gamba da un colpo di fucile. Nel 1959 fu assolto dall'accusa di possesso illegale di arma da fuoco.\nNel 1961 fu arrestato per omicidio, tentato omicidio e cospirazione criminale. Fu rilasciato perch\u00e9 erano scaduti i termini della detenzione nel 1970. \nSi sposer\u00e0 con Giuseppa Giampaolo ed avr\u00e0 dei figli.\nLa corte d'appello per l'omicidio di Sebastiano Pizzata gli inflisse 11 anni, 11 mesi e 11 giorni di reclusione. \nFu per due anni nel carcere dell'isola di Pianosa in Toscana per poi essere tradotto in un carcere pugliese. Da l\u00ec nel febbraio del 1971 si diede latitante finch\u00e9 non fu arrestato una notte lungo la fiumara di Benestare nel novembre del 1977 da tre carabinieri di pattuglia.\nIn quel periodo avr\u00e0 altri tre figli.\nNel 1981 otterr\u00e0 la grazia dal Presidente della Repubblica Sandro Pertini e la libert\u00e0 vigilata.\nDa quell'anno in poi, secondo alcuni pentiti, sarebbe diventato capo-societ\u00e0 del Locale di San Luca e inizia a lavorare come operaio forestale.\nFaida di Motticella.\nNel 1985 esplode a Motticella, frazione di Bruzzano Zeffirio e Africo una faida in seno alla famiglia Mollica-Morabito-Palamara-Scriva per la gestione del sequestro della farmacista Concettina Infantino. Uno dei due clan si sarebbe intascato dei soldi senza riferire niente all'altro e inoltre il rifugio in cui fu nascosta era sito in un terreno di una cosca che non fu pagata per aver dato la disponibilit\u00e0 del luogo.\nSi conclude nel 1990 con 50 morti tra cui per la prima volta per l'area di Africo anche una donna e l'intervento di Giuseppe Morabito e Antonio Pelle\nTraffico di droga.\nIl primo febbraio 1988 Antonio Pelle viene individuato al bar Lyons di Buccinasco, vicino a Milano, insieme con Giuseppe Morabito e Antonio Papalia probabilmente per definire le modalit\u00e0 per un traffico di eroina con la Turchia gestito dal trafficante conosciuto come Manolo, che gestiva anche un narcotraffico proveniente da Atene in Grecia\nA conclusione dell'operazione \"Lady O\" degli anni 1990, che prende il nome dall'omonima nave che trasportava droga nel Mediterraneo per conto della 'ndrangheta, emerge nuovamente il sodalizio di Pelle con Morabito che insieme con i Romeo ed elementi della Sacra Corona Unita incominciarono dal dicembre 1991 l'organizzazione di un traffico internazionale di hashish. Attraverso il narcotrafficante George Seaman e Antonino Giglione (collaboratore dal 1997) avevano incontrano in Libano e a Tangeri in Marocco trafficanti di oppio e hashish. Da l\u00ec la Lady O portava la merce sulle coste calabresi.\nUna riunione sul suddetto traffico sarebbe avvenuta nella Piana di Gioia Tauro per una partita di 100\u00a0kg di eroina, 30 quintali di hashish e 300 milioni di lire in bombe, kalashnkikov, mitragliatrici Uzi e bazooka monouso che sarebbero stati depositati in un cementificio di Africo.\nUn'altra rotta segnata dai traffici dei Pelle, dei Romeo e dei Morabito era quella olandese, da Amsterdam, dei camion portavano la droga in un ristorante milanese in Via Gluck.\n\u00c8 stato condannato definitivamente a 26 anni di reclusione per traffico di stupefacenti e associazione per delinquere di stampo mafioso. Riforniva i Pesce di eroina a basso prezzo. La sua famiglia fa anche parte dei Nirta.\nAi vertici della 'ndrangheta.\nIn dieci processi fu difeso dall'avvocato Giovanni Leone e fu assolto ben nove volte. Nella struttura gerarchica aveva la dote di vangelo.\nNel 1999, secondo il pentito Francesco Fonti, avrebbe ricoperto anche la carica di Capocrimine nella Provincia succedendo ad Antonio Nirta.\nDal 2000 \u00e8 latitante e deve scontare una pena di 21 anni di carcere.\nIl 10 giugno 2002 viene assolto definitivamente di essere una figura apicale in seno alla 'ndrangheta.\nDal 23 giugno 2004 viene condannato in via definitiva a 26 anni di carcere.\nFaida di San Luca.\nAntonio Pelle prov\u00f2 a fare da paciere in quella che viene definita come la Faida di San Luca, scoppiata il 10 febbraio 1991, ma riusc\u00ec solo a fare in modo di non coinvolgere la sua 'ndrina, i Pelle \"Vanchelli\". Per sottolineare questo fatto, nel 2007, dopo la strage di Duisburg, chiede ai suoi familiari in libert\u00e0 di inviare una lettera al quotidiano Gazzetta del Sud per chiarire che gli omicidi perpetrati a causa della faida non sono da imputare a membri della sua famiglia.\nArresto e morte.\nIl figlio, Salvatore Pelle \u00e8 stato arrestato il 10 marzo 2007.\nInvece Antonio Pelle, con un blitz dei carabinieri a Polistena (RC), viene arrestato il 12 giugno 2009 dopo circa nove anni di latitanza. Si trovava all'ospedale per curare un'ernia strozzata. Alla cattura ha detto: \"\u00c8 tutto finito, \u00e8 tutto finito\". Dovr\u00e0 scontare 21 anni di carcere, ma a causa della sua malattia dopo pochi mesi viene messo agli arresti domiciliari.\nAd agosto 2009 sua nipote Elisa Pelle, figlia di Giuseppe Pelle si sposa con Giuseppe Barbaro, figlio di Pasquale Barbaro detto \"U castanu\". Il matrimonio si tenne al Parco D'Aspromonte a Plat\u00ec e all'Euro Hotel di Marina di Ardore.\nIl matrimonio sarebbe stato usato per eleggere in maniera informale il nuovo capocrimine Domenico Oppedisano in vista della prossima riunione del Crimine a settembre durante la Festa della Madonna di Polsi.\nAntonio Pelle muore a 77 anni la mattina del 4 novembre 2009 presso l'ospedale di Locri, dov'era stato ricoverato la notte del 3 novembre, in seguito a un infarto.\nL'11 novembre 2009 tre giocatori del San Luca Calcio, squadra militante nella Prima Categoria giocano una partita con il Bianco Calcio con il lutto al braccio. Uno di essi era un parente di Antonio Pelle.\nA seguito dell'evento, il questore di Reggio Calabria ha imposto al vicepresidente della squadra Giovanni Trimboli presente alla partita il divieto d'accesso allo stadio per un anno. Il Presidente della squadra, don Pino Strangio, ha dichiarato di essere all'oscuro di quanto accaduto e che avrebbe impedito quanto accaduto."}
{"id": "1159065", "revid": "110157", "url": "https://it.wikipedia.org/wiki?curid=1159065", "title": "Set the Tone", "text": "Set the Tone \u00e8 l'album di esordio del cantante soul britannico Nate James."}
{"id": "1159075", "revid": "1782831", "url": "https://it.wikipedia.org/wiki?curid=1159075", "title": "Fossil", "text": ""}
{"id": "1159076", "revid": "35813", "url": "https://it.wikipedia.org/wiki?curid=1159076", "title": "Oi va voi", "text": ""}
{"id": "1159078", "revid": "9066259", "url": "https://it.wikipedia.org/wiki?curid=1159078", "title": "Grammoatomo", "text": ""}
{"id": "1159079", "revid": "1705737", "url": "https://it.wikipedia.org/wiki?curid=1159079", "title": "Parco nazionale Vulcani delle Hawaii", "text": "L'Hawaii Volcanoes National Park, inaugurato nel 1916, \u00e8 un parco nazionale degli Stati Uniti, il risultato di centinaia di migliaia d'anni di vulcanismo, migrazione ed evoluzione, processi che fanno emergere una terra spoglia dal mare e la rivestono con complessi ecosistemi ed una particolare cultura umana. Il parco comprende diversi habitat che spaziano dal livello del mare alla cima del pi\u00f9 alto vulcano, il Mauna Loa con i suoi 4.169 metri. K\u012blauea, uno dei pi\u00f9 attivi vulcani del mondo, dona molti spunti agli scienziati riguardo alla nascita delle isole Hawaii, ed ai turisti lo spettacolo dei suoi territori. Il parco copre 1348\u00a0km\u00b2 di terra.\nIl parco fornisce opportunit\u00e0 per l'escursionismo ed il campeggio. Grazie ai suoi valori naturalistici, l'Hawaii Volcanoes National Park \u00e8 stato definito riserva della biosfera e patrimonio dell'umanit\u00e0 dall'UNESCO.\nL'attivit\u00e0 vulcanica del parco ha creato la spiaggia di sabbia nera Kalapana (ora coperta dalla lava prodotta dall'ultima eruzione) ed altre spiagge simili.\nLeggenda.\nUna leggenda narra che se una roccia di sabbia nera fosse portata via dalle Hawaii, il ladro verrebbe rincorso dalla dea del vulcano, Pele, fino alla restituzione. Nonostante alcuni la ritengano una leggenda degli antichi hawaiani, gli storici hanno trovato racconti simili solo a partire dalla met\u00e0 del ventesimo secolo, e si suppone che sia stata inventata dai ranger del parco al fine di tenere i turisti lontano dalle rocce. Nonostante questo il K\u012blauea Military Camp (ora centro turistico militare) ha una stanza in cui sono esposte le rocce restituite dalle persone colpite dalla malasorte per averle sottratte.\nIl creatore del mito di Pele potrebbe essere stato Russ Apple. Nel suo ruolo di storico del parco, e grazie all'esperienza trentennale, Apple svolse un ruolo chiave nel recupero della cultura hawaiana a K\u012blauea e nel parco storico nazionale di Pu'uhonua o Honaunau a Kailua Kona, Hawai'i.\nStoria.\nK\u012blauea ed il suo Halema\u02bbuma\u02bbu caldera sono tradizionalmente considerati la casa sacra di Pele, e gli hawaiani ne visitano il cratere per offrire doni alla divinit\u00e0. I primi visitatori occidentali, il missionario inglese William Ellis e lo statunitense Asa Thurston, giunsero a K\u012blauea nel 1823. Ellis, parlando delle sue sensazioni nel vedere per la prima volta il vulcano, disse:\nLorrin A. Thurston, nipote del reverendo statunitense, fu uno dei padri fondatori del parco, nel 1916."}
{"id": "1159080", "revid": "287204", "url": "https://it.wikipedia.org/wiki?curid=1159080", "title": "Galindo I d'Aragona", "text": "Origine.\nIn quanto alla sua origine, era figlio di Garc\u00eda Gal\u00edndez, (figlio di \"Galindo Velasquez\" figlio, a sua volta, del nobile vascone \"Velasco o Belasco\" e di Fakilo o Faquilo) e di Nunila di Pamplona, figlia del re di Pamplona \u00cd\u00f1igo I Arista.\nBiografia.\nNell'833, succedette al padre, che molto probabilmente aveva abdicato in suo favore.\nMor\u00ec senza eredi, nell'844, e gli succedette Galindo I Azn\u00e1rez, conte di Urgell e di Cerdagna, figlio di Aznar I.Se \u00e8 valida la versione secondo cui suo padre, Garc\u00eda, venne ucciso da Galindo I Azn\u00e1rez, conte di Urgell e Cerdagna, che con l'aiuto dei Franchi cercava di recuperare la contea che fu di suo padre e forse vendicare il fratello Centulo, assassinato da Garc\u00eda, allora anche Galindo I Garc\u00e9s potrebbe essere morto di morte violenta.\nDiscendenza.\nNon solo non lasci\u00f2 discendenti, ma non si hanno notizie neppure di una eventuale moglie."}
{"id": "1159085", "revid": "133260", "url": "https://it.wikipedia.org/wiki?curid=1159085", "title": "Forraspaccata", "text": ""}
{"id": "1159093", "revid": "152416", "url": "https://it.wikipedia.org/wiki?curid=1159093", "title": "Donnole", "text": ""}
{"id": "1159095", "revid": "1272592", "url": "https://it.wikipedia.org/wiki?curid=1159095", "title": "Medebai", "text": "Il Medebai Tabor \u00e8 un altopiano roccioso a nord-ovest della citt\u00e0 di Axum nel Tigrai, nell'Etiopia settentrionale, non lontano dai confini con l'Eritrea.\nNel corso della guerra italo-etiopica del 1935 - 1936 \u00e8 stato teatro di scontri durante le operazioni di aggiramento che precedettero la battaglia del Tacaz\u00e9."}
{"id": "1159097", "revid": "152416", "url": "https://it.wikipedia.org/wiki?curid=1159097", "title": "Faine", "text": ""}
{"id": "1159098", "revid": "439868", "url": "https://it.wikipedia.org/wiki?curid=1159098", "title": "Ricci", "text": ""}
{"id": "1159099", "revid": "33689", "url": "https://it.wikipedia.org/wiki?curid=1159099", "title": "Ardaburio", "text": "Biografia.\nAlano, era il padre di Ardaburio Aspare e il nonno di Ardaburio \"iunior\", Ermenerico e Giulio Patrizio.\nCampagna sasanide.\nArdaburio fu \"magister militum praesentalis\", e nel 421 comand\u00f2 le operazioni contro i Sasanidi. Ardaburio guid\u00f2 le truppe romane dall'Armenia all'Aryanene, dove incontr\u00f2 e sconfisse il Surena sasanide, Narsete, con una vittoria che non fu per\u00f2 decisiva. Si spinse poi in Mesopotamia, finch\u00e9 Narsete, messo alle strette e rinchiuso a Nisibis, non gli mand\u00f2 un'ambasciata, chiedendogli una tregua che per\u00f2 Ardaburio rifiut\u00f2. Ottenuto dei rinforzi, il generale romano entr\u00f2 nella Mesopotamia sasanide.\nIl grande re Bahram V, vista in pericolo la prestigiosa e fondamentale fortezza di Nisibis, decise di guidare personalmente l'esercito sasanide. Giunto a Nisibis, venne messo in difficolt\u00e0 dalla defezione improvvisa dei suoi alleati Arabi, ma la supremazia numerica sasanide e la presenza degli elefanti impaurirono i Romani: Ardaburio ordin\u00f2 di levare l'assedio, bruciare l'artiglieria e ritirarsi.\nMentre Bahram si muoveva verso Resaena, dove sarebbe stato fermato da Procopio ed Areobindo, Ardaburio sconfisse un forte contingente sasanide. Bahram decise di chiedere la pace, ma prima tent\u00f2 un colpo di mano, ordinando alla sua guardia personale, gli Immortali, di attaccare il campo romano: venuto a conoscenza dell'attacco a sorpresa, Ardaburio riusc\u00ec a neutralizzarlo.\nNel 423, dopo due anni di guerra, Ardaburio entr\u00f2 a Costantinopoli accolto da una folla festante e da canti religiosi.\nCampagna contro Giovanni.\nQuando il \"primicerius\" Giovanni si proclam\u00f2 imperatore in Occidente, Ardaburio ricevette dall'imperatore Teodosio II il comando delle operazioni volte a deporre l'usurpatore. Nel 425 part\u00ec quindi con la fanteria e la flotta da Salona alla volta dell'Italia, mentre il figlio, Ardaburio Aspare, lo seguiva via terra con la cavalleria. La flotta di Ardaburio incapp\u00f2 in una tempesta, e solo due navi riuscirono a raggiungere Ravenna: su una di queste era Ardaburio, che venne fatto prigioniero.\nMalgrado la propria condizione, Ardaburio godeva di una certa libert\u00e0 di azione: riusc\u00ec a convincere i soldati a passare dalla sua parte, facendo leva sulla loro fedelt\u00e0 all'imperatore Onorio, predecessore di Giovanni e parente di Teodosio. Quando le truppe di Aspar giunsero a Ravenna e la attaccarono, alcuni dei difensori passarono dalla parte di Ardaburio, e le truppe di Giovanni furono sconfitte, l'usurpatore catturato e deposto.\nNel 427 Ardaburio esercit\u00f2 il consolato. Dopo questa data non si hanno pi\u00f9 notizie di lui, e il figlio Ardaburio Aspare gli succedette nel ruolo di \"magister militum\". Il futuro imperatore Marciano serv\u00ec come \"domesticus\" (guardia reale) sotto Ardaburio e poi sotto Ardaburio Aspare."}
{"id": "1159100", "revid": "109651", "url": "https://it.wikipedia.org/wiki?curid=1159100", "title": "Quiz televisivo", "text": ""}
{"id": "1159105", "revid": "1543377", "url": "https://it.wikipedia.org/wiki?curid=1159105", "title": "Interpretazione della meccanica quantistica", "text": "L'interpretazione della meccanica quantistica \u00e8 il tentativo di definire un quadro coerente delle informazioni che la meccanica quantistica fornisce sugli elementi di realt\u00e0 del mondo fisico elementare.\nInfatti, nonostante la teoria sia stata estensivamente verificata sperimentalmente, alcuni suoi aspetti lasciano spazio a differenti interpretazioni che si differenziano per il significato della funzione d'onda (significato ontico o epistemico e completezza) e per alcuni aspetti riguardanti il determinismo, il realismo, la violazione della localit\u00e0, l'esistenza della funzione d'onda universale, il collasso della funzione d'onda, il ruolo dell'osservatore.\nL'argomento \u00e8 di interesse soprattutto per i filosofi della fisica, ma anche per i fondamenti della disciplina, poich\u00e9 sulle nuove frontiere della fisica si gioca anche il concetto stesso di ontologia, che si va sempre pi\u00f9 configurando come un'ontologia fisica. Molti sono infatti oggi i fisici che fanno filosofia e i filosofi che si occupano di fisica, alimentando un dibattito vivissimo per le questioni onto-fisiche.\nAspetti generali.\nContesto storico.\nLa definizione operativa dei concetti tecnici utilizzati dai ricercatori nella fisica quantistica, come le funzioni d'onda e la meccanica matriciale, \u00e8 progredita attraverso stadi intermedi. Ad esempio, Erwin Schr\u00f6dinger immagin\u00f2 inizialmente che la funzione d'onda associata all'elettrone descrivesse la densit\u00e0 di carica di un oggetto \"spalmato\" su un ipotetico volume infinito di spazio. Max Born la interpret\u00f2 invece come la distribuzione di probabilit\u00e0 della posizione dell'elettrone nello spazio. Si tratta di due differenti interpretazioni della funzione d'onda: nella prima \u00e8 una grandezza fisica \"materiale\", nell'altra, che alla fine ha prevalso, \u00e8 una densit\u00e0 di probabilit\u00e0.\nAlbert Einstein fu poco propenso ad accettare alcune delle implicazioni della teoria, come la sua indeterminazione e non localit\u00e0. Le problematiche sollevate da Einstein assieme a Boris Podolsky e Nathan Rosen, in quello che \u00e8 passato alla storia come paradosso EPR, aprirono un dibattito articolato sulle conseguenze e le interpretazioni della teoria che si protrasse per anni anche dopo la morte di Einstein. Uno dei contributi successivi a tale problematica fu nel 1964 il teorema di Bell.\n. Questo concetto \u00e8 spesso espresso con la frase di David Mermin \u00ab\"zitto e calcola\"\u00bb, in genere (forse erroneamente) attribuita direttamente a Richard Feynman.\nOstacoli all'interpretazione diretta.\nLe difficolt\u00e0 di interpretazione riflettono una serie di punti riguardo alla descrizione tradizionale della meccanica quantistica, tra cui:\nIn primo luogo, la struttura matematica della meccanica quantistica \u00e8 basata su matematica piuttosto astratta, come spazi di Hilbert e operatori su di essi. Invece, nella meccanica classica e nell'elettromagnetismo le propriet\u00e0 di un punto materiale o di un campo sono descritte da numeri reali o funzioni descritte su insiemi a due o tre dimensioni. Tali entit\u00e0 hanno un diretto significato spaziale e quindi sembra esservi una minore necessit\u00e0 di fornirne un'interpretazione.\nInoltre, il processo di misura svolge un ruolo apparentemente essenziale nella teoria, correlando i suoi elementi astratti, come la funzione d'onda, a valori definibili operativamente, come probabilit\u00e0. La misura interagisce, in modalit\u00e0 particolari, con lo stato del sistema, come verificato nell'esperimento delle due fenditure.\nIl formalismo matematico usato per descrivere l'evoluzione temporale di un sistema non relativistico offre due tipi di trasformazioni:\nUna versione ridotta del problema dell'interpretazione della meccanica quantistica consiste nel fornire una sorta di quadro plausibile, solamente per il secondo tipo di trasformazione. Questo problema pu\u00f2 essere affrontato mediante riduzioni puramente matematiche, ad esempio nell'interpretazione dei molti mondi e da quella delle storie quantistiche consistenti.\nIn aggiunta alla componente impredicibile ed irreversibile introdotta dai processi di misurazione, vi sono altri elementi della fisica quantistica che la distinguono nettamente dalla fisica classica e non possono essere rappresentati dai modelli di quest'ultima. Uno di questi \u00e8 il fenomeno di entanglement quantistico, come evidenziato dal paradosso di Einstein-Podolsky-Rosen.\nUn altro ostacolo all'interpretazione diretta \u00e8 il principio di complementarit\u00e0 che appare violare i principi di base della logica proposizionale. La complementarit\u00e0 stabilisce che non vi \u00e8 alcuna descrizione logica (secondo la logica proposizionale classica) che pu\u00f2 essere usata per illustrare simultaneamente tutte le propriet\u00e0 di un sistema quantistico \"S\". Questo concetto viene espresso anche affermando che vi sono insiemi complementari \"A\" e \"B\" di proposizioni che possono descrivere \"S\", ma non contemporaneamente. Esempi di elementi di \"A\" e \"B\" possono essere proposizioni che coinvolgono rispettivamente una descrizione ondulatoria di \"S\" e una descrizione corpuscolare di \"S\". Quest'ultima asserzione \u00e8 parte dell'originaria formulazione della meccanica quantistica di Niels Bohr, che \u00e8 spesso fatta coincidere con il principio di complementarit\u00e0 stesso.\nIn genere, non si attribuisce al principio di complementarit\u00e0 il significato del fallimento della logica classica, anche se Hilary Putnam ha assunto questa posizione nel suo articolo \"Is logic empirical?\" (dall'inglese: \"La logica \u00e8 empirica?\"). Piuttosto, la complementarit\u00e0 indica che la composizione delle propriet\u00e0 fisiche di \"S\" (come posizione e momento entrambi definiti in un certo intervallo) non obbedisce alle regole della logica, usando i connettivi proposizionali. Oggi \u00e8 noto (Omn\u00e8s, 1999) che \"l'origine della complementarit\u00e0 sta nella non commutativit\u00e0 degli operatori\" che descrivono le osservabili in meccanica quantistica.\nStato problematico delle interpretazioni.\nPer ciascuno dei quadri interpretativi, il preciso stato ontologico rimane materia di argomento filosofico.\nIn altre parole, se si interpreta una struttura formale \"X\" della meccanica quantistica mediante i significati di una struttura \"Y\" (tramite equivalenza matematica delle due), qual \u00e8 lo stato di \"Y\"? In sostanza \u00e8 una riproposizione dell'antico concetto di \"salvare i fenomeni\".\nAlcuni fisici, ad esempio Asher Peres e Chris Fuchs sostengono che un'interpretazione non \u00e8 nulla di pi\u00f9 di un'equivalenza tra insiemi di regole per operare sui dati sperimentali. Ci\u00f2 suggerirebbe che l'intera opera di interpretazione non sia necessaria.\nPropriet\u00e0 delle interpretazioni.\nUn'interpretazione pu\u00f2 essere classificata sulla base di determinate propriet\u00e0 che essa possiede o meno, tra cui:\nPer illustrare queste propriet\u00e0, \u00e8 necessario essere pi\u00f9 espliciti riguardo al tipo di quadro che un'interpretazione fornisce. A questo fine, si tratter\u00e0 un'interpretazione come una corrispondenza tra gli elementi di un formalismo matematico \"M\" e gli elementi di una struttura interpretativa \"I\", dove:\nIn questo senso, un'interpretazione pu\u00f2 essere considerata una semantica per il formalismo matematico. In particolare, la mera visione strumentalista della meccanica quantistica descritta precedentemente non \u00e8 un'interpretazione, dal momento che non fa affermazioni sulla realt\u00e0 fisica.\nSpesso, si riconduce l'origine dell'uso corrente in fisica di \"completezza\" e \"realismo\" all'articolo che introdusse il paradosso Einstein-Podolsky-Rosen. In tale articolo, gli autori proposero i concetti \"elemento fisico di realt\u00e0\" e \"completezza\" di una teoria fisica. Nonostante non avessero definito l\"'elemento fisico di realt\u00e0\", fornirono una caratterizzazione sufficiente di esso, cio\u00e8 una quantit\u00e0 il cui valore pu\u00f2 essere predetto con certezza prima di misurarlo o modificarlo in alcun modo. Einstein, Podolsky e Rosen definiscono una \"teoria fisica completa\" come una teoria in cui ogni elemento fisico di realt\u00e0 \u00e8 tenuto in considerazione da essa. Nella visione semantica dell'interpretazione, un'interpretazione di una teoria \u00e8 completa se ogni elemento della struttura interpretativa \u00e8 giustificato dal formalismo matematico. Il realismo \u00e8 una propriet\u00e0 di ciascuno degli elementi del formalismo matematico: ogni elemento \u00e8 reale se corrisponde ad un'altra entit\u00e0 nella struttura interpretativa. Per esempio, in alcune interpretazioni della meccanica quantistica (come la interpretazione a molti mondi) il vettore ket associato allo stato del sistema corrisponde ad un elemento della realt\u00e0 fisica, mentre in altre no.\nIl determinismo \u00e8 una propriet\u00e0 che caratterizza le transizioni di stato in funzione del tempo, cio\u00e8 quando lo stato ad un determinato istante futuro \u00e8 espresso da funzione dello stato attuale. Pu\u00f2 non essere chiaro se una particolare struttura interpretativa sia o meno deterministica, poich\u00e9 non vi \u00e8 una scelta univoca del parametro temporale. Inoltre, una data teoria pu\u00f2 avere contemporaneamente interpretazioni deterministiche e non.\nIl realismo locale consiste in due propriet\u00e0:\nLa precisa formulazione del realismo locale nei termini di una teoria della variabile nascosta locale \u00e8 stata proposta da John Bell. Il teorema di Bell e la sua verifica sperimentale restringe i generi di propriet\u00e0 che una teoria quantistica pu\u00f2 avere. Per esempio implica che la meccanica quantistica non possa soddisfare il realismo locale.\nInterpretazioni principali.\nInterpretazione di Copenaghen.\nL'interpretazione di Copenaghen, espressione introdotta nel 1955 da Werner Karl Heisenberg, \u00e8 la prima in ordine di tempo e pi\u00f9 diffusa interpretazione della meccanica quantistica. Riguarda la teoria della misurazione quantistica, il principio di complementarit\u00e0 e la dualit\u00e0 onda-corpuscolo e si ispira ai lavori svolti nella capitale danese principalmente da Niels Bohr e da Werner Karl Heisenberg attorno al 1927. Essi estesero l'interpretazione probabilistica della funzione d'onda proposta da Max Born, considerando prive di significato domande sui valori delle grandezze di un sistema fisico prima che esso venga misurato, in quanto il processo di misura estrae casualmente uno tra i valori permessi dalla funzione d'onda che descrive lo stato quantico del sistema. Tale interpretazione ha ricevuto una formulazione meglio definita a partire dagli anni '50 del Novecento, soprattutto grazie a Wolfgang Pauli.\nInterpretazione a molti mondi.\nL\"'interpretazione a molti mondi\" \u00e8 un'interpretazione della meccanica quantistica che rifiuta l'irreversibile e non deterministico collasso della funzione d'onda associato all'operazione di misura nell'interpretazione di Copenaghen, in favore di una descrizione in termini di entanglement quantistico e di un'evoluzione reversibile degli stati. I fenomeni associati alla misura sono descritti dalla decoerenza quantistica che avviene quando gli stati interagiscono con l'ambiente. Ne consegue che le linee di universo degli oggetti macroscopici si separano ripetutamente in storie mutuamente non osservabili, ovvero universi distinti all'interno di un multiverso.\nDecoerenza quantistica.\nLa decoerenza quantistica afferma che quando un sistema interagisce con l'ambiente o qualsiasi altro sistema complesso esterno in un modo termodinamicamente irreversibile i differenti elementi nella funzione d'onda del sistema e dell'ambiente perdono la loro coerenza e non possono pi\u00f9 interferire tra loro. La decoerenza non spiega il collasso della funzione d'onda, ma ne rappresenterebbe l'origine. La natura quantistica del sistema sarebbe semplicemente \"dispersa\" nell'ambiente in modo che continui a esistere una totale sovrapposizione degli elementi della funzione d'onda, ma rimanga al di l\u00e0 di ci\u00f2 che \u00e8 misurabile.\nLa decoerenza quantistica non \u00e8 un'interpretazione autonoma, ma piuttosto integra le due precedenti, di Copenhagen e a molti mondi, ed \u00e8 supportata da un preciso formalismo matematico, sviluppato principalmente da H. Dieter Zeh e Wojciech H. Zurek. Vi sono inoltre dettagliate verifiche sperimentali di molti fenomeni di decoerenza (ad esempio \"gattini di Schr\u00f6dinger\") che hanno fruttato a Serge Haroche e David Wineland la condivisione del premio Nobel per la Fisica nel 2012. \nInterpretazione di de Broglie-Bohm.\nProposta inizialmente da Louis de Broglie, \u00e8 stata poi riformulata da David Bohm. La teoria prevede che a ogni particella sia associata un'onda (detta \u201conda pilota\u201d) che ne guida il moto ed evolve in base all'equazione di Schr\u00f6dinger. Diversamente dall'interpretazione di Copenaghen, la funzione d'onda non collassa, n\u00e9 si pu\u00f2 parlare di dualismo onda-corpuscolo: la particella e l'onda pilota sono entit\u00e0 distinte, bench\u00e9 correlate, entrambe reali. Secondo questa interpretazione nell'esperimento della doppia fenditura l'elettrone attraversa una sola delle due fenditure, mentre l'onda le attraversa entrambe. Si tratta di un'interpretazione deterministica della meccanica quantistica che, come altre, fa appello a variabili nascoste.\nInterpretazione statistica.\nL'interpretazione statistica pu\u00f2 essere definita minimalista, ovvero fa uso del minimo numero di elementi da associare al formalismo matematico. In sostanza \u00e8 un'estensione dell'interpretazione della funzione d'onda di Max Born e afferma che essa non si applica a un sistema individuale, ad esempio una singola particella, ma \u00e8 un valore matematico astratto, di natura statistica, applicabile a un insieme di sistemi o particelle. Probabilmente il pi\u00f9 importante sostenitore di questa interpretazione fu Albert Einstein:\nIl pi\u00f9 importante sostenitore attuale dell'interpretazione statistica \u00e8 Leslie E. Ballentine, professore della Simon Fraser University e autore del libro di testo universitario \"Quantum Mechanics, a Modern Development\".\nInterpretazione strumentalista.\nOgni teoria scientifica moderna richiede almeno una descrizione strumentalista che ne correli il formalismo matematico alla pratica sperimentale e alle predizioni. Nel caso della meccanica quantistica, la descrizione strumentalista pi\u00f9 comune \u00e8 un'asserzione di regolarit\u00e0 statistica tra i processi di preparazione dello stato e i processi di misura. In sostanza, se una misura di una quantit\u00e0 rappresentata da un numero reale \u00e8 eseguita pi\u00f9 volte, ogni volta partendo dallo stesso stato iniziale, il risultato \u00e8 una distribuzione di probabilit\u00e0 sui numeri reali; inoltre, la meccanica quantistica fornisce uno strumento computazionale per determinare le propriet\u00e0 statistiche di questa distribuzione, ad esempio il suo valore atteso.\nI calcoli che descrivono le misure eseguite su un sistema \"S\" postulano uno spazio di Hilbert \"H\" sui numeri complessi. Quando il sistema \"S\" \u00e8 preparato in uno stato puro, \u00e8 associato ad un vettore in \"H\". Le quantit\u00e0 misurabili sono associate con operatori autoaggiunti (hermitiani) agenti su \"H\": queste ultime si definiscono osservabili. Misure ripetute di un'osservabile \"A\" per \"S\" preparato ad uno stato \u03c8 forniscono una distribuzione di valori. Il valore atteso della distribuzione \u00e8 descritto dall'espressione:\nQuesta struttura matematica fornisce un metodo semplice e diretto per computare una propriet\u00e0 statistica del risultato di un esperimento, dal momento che \u00e8 definita come l'associazione dello stato iniziale ad un vettore nello spazio di Hilbert e della quantit\u00e0 misurata ad un'osservabile (ovvero uno specifico operatore hermitiano).\nEsempio di tale computazione: la probabilit\u00e0 di trovare il sistema in un dato stato formula_2 \u00e8 data dalla computazione del valore medio di un operatore di proiezione:\nLa probabilit\u00e0 \u00e8 quindi il valore reale non negativo dato da\nLa mera descrizione strumentalista \u00e8 talvolta definita, impropriamente, come un'interpretazione. Quest'accezione \u00e8 per\u00f2 abbastanza fuorviante dal momento che lo strumentalismo evita esplicitamente ogni scopo interpretativo, ovvero non tenta di rispondere alla domanda su quale sia il significato della meccanica quantistica.\nInterpretazione transazionale.\nL\"'interpretazione transazionale\" della meccanica quantistica (abbreviata TIQM dalla definizione inglese \"transactional interpretation of quantum mechanics\") \u00e8 stata formulata da John Cramer \u00e8 un'interpretazione piuttosto originale della meccanica quantistica che descrive le interazioni quantistiche in termini di onde stazionarie prodotte da onde ritardate e anticipate. L'autore sostiene che essa eviti i problemi filosofici e riguardo al ruolo dell'osservatore posti dall'interpretazione di Copenaghen, oltre a risolvere vari paradossi quantistici.\nInterpretazioni modali della meccanica quantistica.\nL'originaria interpretazione modale della meccanica quantistica fu ideata nel 1972 da van Fraassen nella pubblicazione \"A formal approach to the philosophy of science\" (dall'inglese, \"Un approccio formale alla filosofia della scienza\"). Ad ogni modo questa definizione \u00e8 oggi usata per descrivere un ampio insieme di modelli nati da questo approccio. La \"Stanford Encyclopedia of Philosophy\" (\"Enciclopedia di filosofia della Stanford\") ne descrive alcune versioni tra cui una variante dell'interpretazione di Copenaghen, le interpretazioni Kochen-Dieks-Healey e altre evoluzioni.\nStorie consistenti.\nL'interpretazione delle storie quantistiche consistenti generalizza la convenzionale interpretazione di Copenaghen e tenta di fornire un'interpretazione naturale della cosmologia quantistica. La teoria \u00e8 basata su un criterio di consistenza che permette quindi di descrivere un sistema in modo che le probabilit\u00e0 di ciascuna storia obbediscano al terzo assioma (di additivit\u00e0) del calcolo delle probabilit\u00e0.\nSecondo questa interpretazione, una delle pi\u00f9 condivise tra i fisici odierni, lo scopo di una teoria in meccanica quantistica \u00e8 il predire le probabilit\u00e0 relative alle diverse storie.\nMeccanica quantistica relazionale.\nL'idea alla base della \"meccanica quantistica relazionale\", seguendo la linea tracciata dalla relativit\u00e0 ristretta, \u00e8 che differenti osservatori potrebbero dare differenti descrizioni della stessa serie di eventi: ad esempio, ad un osservatore in un dato punto nel tempo, un sistema pu\u00f2 apparire in un singolo autostato, la cui funzione d'onda \u00e8 collassata, mentre per un altro osservatore, allo stesso tempo, il sistema potrebbe trovarsi in una sovrapposizione di due o pi\u00f9 stati. Di conseguenza, se la meccanica quantistica deve essere una teoria completa, l'interpretazione relazionale sostiene che il concetto di \"stato\" non sia dato dal sistema osservato in s\u00e9, ma dalla relazione tra il sistema e il suo osservatore (o i suoi osservatori).\nIl vettore di stato della meccanica quantistica convenzionale diventa quindi una descrizione della correlazione di alcuni \"gradi di libert\u00e0\" nell'osservatore rispetto al sistema osservato. Ad ogni modo, questa interpretazione sostiene che ci\u00f2 vada applicato a tutti gli oggetti fisici, che siano o meno coscienti o macroscopici. Ogni evento di misura \u00e8 definito semplicemente come una normale interazione fisica, ovvero l'instaurazione del tipo di relazione descritto prima. Il significato fisico della teoria non riguarda quindi gli oggetti in s\u00e9, ma le relazioni tra di essi.\nTeorie delle variabili nascoste.\nLe \"teorie delle variabili nascoste\" affermano che il carattere probabilistico della meccanica quantistica sia essenzialmente dovuto alla presenza di meccanismi fisici a noi non ancora noti. In altre parole, secondo queste teorie, la meccanica quantistica \u00e8 una teoria fisica incompleta. Le teorie a variabili \"locali\" nascoste risultano incompatibili con i risultati dei numerosi esperimenti sulle disuguaglianze di Bell appositamente effettuati, scaturendone che, anche nell'ipotesi di variabili nascoste, la meccanica quantistica conserverebbe il proprio carattere di non-localit\u00e0.\nTeoria oggettiva del collasso.\nLe \"teorie oggettive del collasso\" differiscono dall'interpretazione di Copenaghen nel considerare sia la funzione d'onda sia il processo del collasso come ontologicamente oggettivi. Nelle teorie oggettive, il collasso avviene casualmente (\"localizzazione spontanea\") o quando vengono raggiunte alcune soglie fisiche, mentre gli osservatori non hanno un ruolo particolare. Sono quindi teorie realiste, non deterministiche e prive di variabili nascoste. Il procedimento del collasso non \u00e8 normalmente specificato dalla meccanica quantistica, che necessiterebbe di essere estesa se questo approccio fosse corretto; l'entit\u00e0 oggettiva del collasso \u00e8 quindi pi\u00f9 una teoria che un'interpretazione.\nTra gli esempi di queste teorie vi sono la teoria Ghirardi-Rimini-Weber e l'interpretazione di Penrose.\nMisure incomplete.\nLa \"teoria delle misure incomplete\" (abbreviata TIM, dalla notazione inglese \"theory of incomplete measurements\") ricava i principali postulati della meccanica quantistica da propriet\u00e0 dei processi fisici che siano misurazioni accettabili.\nIn questa interpretazione:\nLa teoria delle misure incomplete \u00e8 pi\u00f9 che una semplice interpretazione della meccanica quantistica, dal momento che in tale teoria sia la relativit\u00e0 generale sia i postulati della meccanica quantistica sono considerati come approssimazioni.\nLogica quantistica.\nLa \"logica quantistica\" pu\u00f2 essere considerata come un tipo di logica proposizionale utilizzabile per la comprensione delle anomalie emergenti dalle misure in meccanica quantistica, in particolare quelle riguardanti la strutturazione delle operazioni di misura di variabili complementari. Quest'area di ricerca e il suo nome nacquero nell'articolo del 1936 di Birkhoff e von Neumann, che tentarono di riconciliare alcune delle apparenti discrepanze tra la logica booleana classica e misure ed osservazioni in meccanica quantistica.\nInterpretazione a molte menti.\nL\"'interpretazione a molte menti\" della meccanica quantistica estende l'interpretazione a molti mondi, proponendo che la distinzione tra i mondi debba essere compiuta al livello della mente di un osservatore individuale.\nCoscienza causa del collasso.\nLa teoria speculativa secondo la quale la coscienza sarebbe all'origine del collasso della funzione d'onda \u00e8 un tentativo di risolvere il paradosso dell'amico di Wigner semplicemente affermando che il collasso \u00e8 causato dal primo osservatore cosciente del fenomeno. Questa idea \u00e8 stata sviluppata nel 1932 da John von Neumann nel suo trattato \"The Mathematical Foundations of Quantum Mechanics\". Altri fisici hanno elaborato le loro variazioni dell'interpretazione di von Neumann, tra cui:\nI fautori di questa teoria sostengono che essa non sia semplicemente un nuovo dualismo, come era stata da taluni definita. In una derivata di questa interpretazione, ad esempio, la coscienza e gli oggetti sono in entanglement e non possono essere considerati distinti. Il problema \u00e8 che la coscienza non ha una definizione operativa dunque la teoria \u00e8 essenzialmente metafisica. La teoria pu\u00f2 essere considerata come un'appendice speculativa alla maggior parte delle interpretazioni. Molti fisici la considerano non-scientifica, affermando che non sarebbe verificabile e che introdurrebbe nella fisica elementi non necessari, mentre i fautori della teoria replicano che la questione se la mente in fisica sia o meno necessaria rimane aperta.\nInterpretazione alla Berkeley.\nBerkeley aveva sostenuto secoli prima che la causa di tutte le nostre percezioni non fosse una realt\u00e0 materiale esterna, ma una volont\u00e0 o spirito, che egli identificava con il Dio cristiano; come il sogno \u00e8 generato dalla nostra mente, l'universo \u00e8 una sorta di sogno collettivo suscitato da Dio nelle nostre anime. Nell\"'interpretazione alla Berkeley\" la realt\u00e0 fisica non \u00e8 considerata come qualcosa di esistente oggettivamente in s\u00e9 e per s\u00e9, ma solo come una teoria matematica esistente come concetto nella mente di Dio e proiettata da Dio nelle nostre menti attraverso le immagini sensoriali che percepiamo; dunque tanto la funzione d'onda quanto il suo collasso, sono reali solo in quanto rappresentano le modalit\u00e0 con cui Dio concepisce l'universo e suscita in noi le nostre impressioni sensoriali. Questa interpretazione non ha alcun supporto scientifico dunque \u00e8 intrinsecamente metafisica.\nConfronto tra interpretazioni.\nLe interpretazioni pi\u00f9 comuni sono riassunte in questa tabella, si noti che i significati precisi di alcuni elementi di classificazione sono comunque oggetto di controversia.\nNon vi sono prove sperimentali che privilegino l'una o l'altra interpretazione, dal momento che sono principalmente \"interpretazioni\" e non \"teorie\". Ad ogni modo, vi \u00e8 un'attiva ricerca per individuare elementi sperimentali che possano verificare le differenze tra le interpretazioni.\nOgni interpretazione ha pi\u00f9 varianti e, ad esempio, \u00e8 difficile avere una precisa definizione dell'interpretazione di Copenaghen. Nella tabella, ne sono mostrate due varianti: una che tratta la forma d'onda come uno strumento per calcolare le probabilit\u00e0, l'altro la tratta come un \"elemento fisico di realt\u00e0\".\nCuriosit\u00e0.\nIn un sondaggio condotto nel luglio del 1999 durante un congresso sulla fisica quantistica tenuto all\u2019universit\u00e0 di Cambridge \u00e8 stato chiesto agli scienziati riuniti in quale interpretazione si riconoscevano. Su novanta fisici, solo quattro indicarono l\u2019interpretazione di Copenaghen, trenta per l\u2019interpretazione moderna a molti mondi di Everett, mentre la maggioranza (cinquanta scienziati) risposero \u201cnessuna delle risposte elencate o indeciso\u201d."}
{"id": "1159107", "revid": "54354", "url": "https://it.wikipedia.org/wiki?curid=1159107", "title": "Il canto di malavita", "text": ""}
{"id": "1159108", "revid": "54354", "url": "https://it.wikipedia.org/wiki?curid=1159108", "title": "Omert\u00e0, onuri e sangu", "text": ""}
{"id": "1159109", "revid": "54354", "url": "https://it.wikipedia.org/wiki?curid=1159109", "title": "Le canzoni dell'onorata societ\u00e0", "text": ""}
{"id": "1159111", "revid": "110157", "url": "https://it.wikipedia.org/wiki?curid=1159111", "title": "Museo delle cere anatomiche Clemente Susini", "text": "Il Museo delle cere anatomiche intitolato a Clemente Susini si trova a Cagliari, nella Cittadella dei musei.\nIl museo ospita una notevole collezione di cere anatomiche (riproducenti parti del corpo umano maschile e femminile), seconda in Italia solo al Museo della Specola di Firenze, al quale l'istituzione sarda si ispir\u00f2.\nStoria.\nNel 1801 il professor Francesco Boi, docente di anatomia umana nelle Facolt\u00e0 di Medicina e di Chirurgia (all'epoca ancora divise in due corsi) dell'ateneo cagliaritano, chiese e ottenne dal vicer\u00e9 di Sardegna Carlo Felice di Savoia, il permesso di recarsi in viaggio di studio per approfondire e affinare le sue conoscenze. \nSi rec\u00f2 dunque nelle citt\u00e0 italiane sedi delle pi\u00f9 prestigiose facolt\u00e0 di medicina, tra le quali Pavia e Pisa.\nA Firenze ebbe modo di frequentare il Gabinetto Anatomico dell'arcispedale di Santa Maria Nuova, diretto dal professor Paolo Mascagni, illustre anatomista dell'epoca. Dall'esperienza fiorentina nacquero le famose cere anatomiche, che l'artista Clemente Susini tra il 1803 e il 1805, nel laboratorio di ceroplastica del Museo della Specola, modell\u00f2 sulla base delle dissezioni su cadaveri praticate dal Boi.\nNel 1805 le cere arrivarono a Cagliari, acquistate da Carlo Felice per il suo museo di antichit\u00e0 e storia naturale, ospitato nel Palazzo Reale.\nEntrate in possesso dell'universit\u00e0, le cere anatomiche vennero trasferite nel 1858 a Palazzo Belgrano, sede dell'ateneo, e affidate in custodia al docente di anatomia. Nel 1923 sono nuovamente spostate, questa volta all'interno del nuovo Istituto di Anatomia, in via Porcell.\nLa raccolta delle cere del Susini negli anni '60 fu riparata personalmente dal direttore dell'istituto di Anatomia umana Luigi Cattaneo e riportate all'antico splendore . Nel 1964, prima di lasciare Cagliari per Bologna, Cattaneo cur\u00f2 la preparazione della prima edizione del catalogo delle cere anatomiche cagliaritane, poi pubblicato nel 1970 dall'Editore Sansoni.\nNel 1991 per l'interessamento del curatore della collezione, il professor Alessandro Lodovico Riva e del rettore dell'Universit\u00e0, il professor Duilio Casula, le cere del Susini vengono collocate in esposizione permanente nella \"Sala pentagonale\" della Cittadella dei musei, in piazza Arsenale.\nNel 2010 alcune fotografie delle cere cagliaritane sono state scelte per un atlante di anatomia umana russo.\nParte della collezione di cere compare nel film del regista Enrico Pau \"L'Accabadora\", del 2015.\nPercorso espositivo.\nCome gi\u00e0 accennato, le cere anatomiche di Clemente Susini sono tuttora esposte nella \"Sala pentagonale\" della Cittadella dei Musei. Questa sala si raggiunge facilmente, superato l'arco neoclassico dell'Arsenale, salendo a destra e seguendo le indicazioni.\nLe cere sono suddivise su 23 tavole in legno, alle quali sono fissati uno o pi\u00f9 pezzi della collezione, protette da vetrine e corredate da didascalie."}
{"id": "1159113", "revid": "77358", "url": "https://it.wikipedia.org/wiki?curid=1159113", "title": "Turno Schiavoni", "text": ""}
{"id": "1159115", "revid": "57342", "url": "https://it.wikipedia.org/wiki?curid=1159115", "title": "Capuani", "text": ""}
{"id": "1159117", "revid": "81646", "url": "https://it.wikipedia.org/wiki?curid=1159117", "title": "Oligomeri", "text": ""}
{"id": "1159137", "revid": "26891", "url": "https://it.wikipedia.org/wiki?curid=1159137", "title": "Perioftalmo", "text": ""}
{"id": "1159138", "revid": "767487", "url": "https://it.wikipedia.org/wiki?curid=1159138", "title": "Nesiotites", "text": "Nesiotites \u00e8 un genere estinto di toporagni di grandi dimensioni evolutosi sulle isole maggiori del Mediterraneo occidentale (Corsica, Sardegna, Maiorca e Minorca nel gruppo delle Baleari), con una specie diversa per ogni isola (anche se alcuni studiosi ritengano che \"Nesiotites corsicanus\" non sia una specie a parte, ma soltanto una sottospecie -e forse nemmeno quella- di \"Nesiotites similis\").\nQuesti animali giunsero sulle isole quando il Mediterraneo era una distesa salata costellata di laghi; quando, alla fine dell'era glaciale, il livello dei mari sal\u00ec ed il Mediterraneo si riemp\u00ec nuovamente, gli animali si trovarono bloccati sulle isole, dove cominciarono ad evolversi in maniera indipendente, a seconda delle caratteristiche dell'isola.\nNel caso dei \"Nesiotites\", si \u00e8 di fronte ad un esempio di gigantismo insulare, in quanto la loro taglia era molto maggiore rispetto a quella di qualsiasi toporagno del continente europeo di allora.\nQuesti animali si estinsero, assieme a molte altre specie endemiche, dopo l'arrivo dell'uomo sulle isole, a causa della caccia indiscriminata e della competizione con le specie importate (cani, ratti, maiali, capre)."}
{"id": "1159141", "revid": "152416", "url": "https://it.wikipedia.org/wiki?curid=1159141", "title": "Sommozzatori", "text": ""}
{"id": "1159142", "revid": "287204", "url": "https://it.wikipedia.org/wiki?curid=1159142", "title": "Testamento di Giacobbe", "text": " \nIl Testamento di Giacobbe \u00e8 un apocrifo dell'Antico Testamento scritto in copto di origine giudaica\nCostituisce un ampliamento del testamento di Giacobbe contenuto in con intervento dell'arcangelo Michele."}
{"id": "1159143", "revid": "729019", "url": "https://it.wikipedia.org/wiki?curid=1159143", "title": "Lion-Peugeot", "text": "La Lion Peugeot fu una Casa automobilistica francese attiva autonomamente tra il 1905 ed il 1909 e come marchio detenuto dalla Peugeot dal 1910 al 1916.\nStoria.\nLa storia della Lion Peugeot ha inizio nel 1905, grazie ai tre fratelli Robert, Pierre e Jules Peugeot. I tre erano figli di Eug\u00e8ne Peugeot, titolare dell'omonima ditta specializzata in utensili per la casa e l'industria, e fratello di Armand Peugeot, fondatore dell'omonima e ancor oggi famosa Casa francese.\nMentre Eug\u00e9ne Peugeot era dichiaratamente ostile all'industria automobilistica e continuava a dedicarsi alla produzione di utensileria, suo fratello Armand non solo vi si dedicava, ma otteneva anche dei buoni successi commerciali. I tre figli di Eug\u00e9ne, si accorsero quindi ben presto delle possibilit\u00e0 che la neonata industria automobilistica poteva offrire e nel 1905 realizzarono un primo prototipo, che sarebbe stato posto in vendita nel 1906 con il nome di Lion Peugeot Type VA.\nCon la realizzazione di tale prototipo, nacque la societ\u00e0 Le fils de Peugeot fr\u00e8res, che avrebbe realizzato autovetture recanti il marchio Lion Peugeot. Su questo fatto per\u00f2 vi sono notizie contrastanti. Alcune fonti dicono infatti che il nome Lion non faccia parte del marchio stesso, ma che sia applicato semplicemente alla gamma di modelli realizzata da tale piccola azienda.\nDal canto suo, Armand Peugeot prese il fatto come una sfida e rimase piuttosto seccato da questa sorta di concorrenza familiare, ma cerc\u00f2 allo stesso tempo di discostarsi dalla produzione dei nipoti, sia per non ostacolarli commercialmente, sia perch\u00e9 stava pensando di dedicarsi sempre pi\u00f9 a vetture di lusso, lasciando cos\u00ec i settori medio e basso nelle mani dei nipoti stessi.\nI nipoti, invece, provarono fin dal principio a convincere lo zio a fondare un'unica Casa automobilistica tutti insieme, ma quest'ultimo non ne volle sapere, non fino alla morte del fratello Eug\u00e8ne, avvenuta nel 1907. Nello stesso anno, la Lion Peugeot entr\u00f2 quindi nell'orbita della Peugeot e prosegu\u00ec la sua produzione nei segmenti commerciali che si era prefissa fin dall'inizio. La \"Soci\u00e9t\u00e9 des Automobiles Peugeot\" cambi\u00f2 ragione sociale in \"Soci\u00e9t\u00e9 Anonyme des Automobiles et Cycles Peugeot\". La produzione Lion-Peugeot and\u00f2 avanti per alcuni anni, fino al 1916, anno in cui la neonata societ\u00e0 nata dalla fusione delle due precedenti aziende Peugeot decise di estinguere il marchio Lion-Peugeot.\nA quel punto, la Peugeot riprese il cammino della Lion Peugeot dal punto in cui si era interrotta e ricominci\u00f2 ad occuparsi nuovamente di vetture di segmento medio e basso."}
{"id": "1159145", "revid": "124633625", "url": "https://it.wikipedia.org/wiki?curid=1159145", "title": "Francesco Sbano", "text": "Biografia.\nFrancesco Sbano ha studiato comunicazione all\u2019Istituto Europeo di Design di Roma, specializzandosi in fotografia. Dalla met\u00e0 degli anni 90 si occupa quasi esclusivamente di mafia. In particolare della 'ndrangheta, Sbano ha prodotto raccolte musicali, film, foto, ha curato mostre, inoltre ha reso possibile la produzione di reportage per il The New York Times, Newsweek, Time Magazine, Le Monde, Le Nouvel Observateur, Der Spiegel, S\u00fcddeutsche Zeitung Magazin, Frankfurter Allgemeine Zeitung, Die Welt, per i canali televisivi ARD, BBC e CNN, per il canale radiofonico statunitense NPR, e per altri autorevoli media.\nInsieme al giornalista Maximilian Dax e al discografico della PIAS Recordings Peter Cadera, ha curato la realizzazione di una raccolta di musica popolare sul tema della mafia, \"La Musica della Mafia\", che ha riscosso ampio successo internazionale. Nel 2002 Sbano pubblica il secondo CD e nel 2005 completa la trilogia, che vende pi\u00f9 di 500.000 copie fino al 2015. Anche le foto all'interno della trilogia sono una sua opera.\nNel 2009 esce il suo film documentario \"Uomini d'onore \u2013 Men of Honour\", per il quale Sbano si \u00e8 visto assegnare il \"Premio Speciale Corrado Alvaro\" 2006. Il film \u00e9 cooprodotto insieme alla Coraz\u00f3n International, la casa di produzione del regista tedesco Fatih Ak\u0131n. \nL\u2019edizione Heyne di Monaco pubblica nel 2011 il suo libro \"Die Ehre des Schweigens \u2013 L\u2019onore del silenzio\", dove per la prima volta un capo-'ndrangheta ancora attivo racconta la propria storia con lo pseudonimo di Giuliano Belfiore.\nNel 2013, insieme a Thomas Schoenberger, Sbano cura nella Haus der Kulturen der Welt di Berlino, la mostra \"The Culture of Violence \u2013 La Cultura della Violenza\", la prima mostra in chiave etnologica sulla consorteria criminale della 'ndrangheta.\nFrancesco Sbano vive e lavora da l'Italia e Germania. \nControversie.\nDal 2008 il lavoro di Sbano \u00e8 bersaglio di una campagna stampa guidata da diversi giornalisti e attivisti del movimento antimafia, che accusano Sbano di essere troppo neutrale nei confronti del fenomeno della 'ndrangheta. Nonostante ci\u00f2, Sbano resta fedele al suo approccio scientifico al fenomeno criminale della 'ndrangheta. Egli stesso dice: \u201cSe vuoi combattere il male, devi conoscerlo. Questa formula mi consente di descrivere le cose in modo che siano gli stessi lettori a giudicare. \u00c8 importante assicurarsi sempre che il proprio sguardo non sia guidato esclusivamente dai pregiudizi. Questo \u00e8 possibile solo attraverso ricerche, chiarimenti e fatti. Mettendo alla luce le fonti, cio\u00e8 le canzoni della mafia, i suoi balli, le sue leggi, e rendendole disponibili al pubblico, racconto la \u2019ndrangheta dall\u2019interno. Allo stesso modo demistifico il fenomeno criminale puntando i riflettori sulle sue leggende e i suoi miti. Sono un cronista che ripercorre il cammino della criminalit\u00e0 organizzata calabrese e che descrive i fattori sociali e gli interessi economici che assicurano il potere alla 'ndrangheta\".\nNel Maggio del 2012 Francesco Sbano e Demetrio Siclari, l'autore principale dei testi e delle musiche della trilogia \"La Musica della Mafia\", dopo aver incontrato tre collaboratori del Museo della 'ndrangheta di Reggio Calabria, che avevano fatto uso di titoli della trilogia \"La Musica della Mafia\" all'interno del Museo, senza averne richiesto il diritto all'edizione originale, sono stati denunciati da un esposto da parte del presidente del Museo della 'ndrangheta Claudio La Camera, uno dei pi\u00f9 noti attivisti antimafia di Calabria, e successivamente indagati per minaccia e diffamazione dalla Procura di Reggio Calabria. Nel processo, oggi ormai archiviato, Sbano o Siclari non sono mai stati condannati. Nell\u2019intervista del Frankfurter Rundschau del 09.09.2015, Francesco Sbano dichiara di non aver offeso o minacciato nessuno durante la sua visita al Museo della 'ndrangheta di Reggio Calabria nel Maggio del 2012 e descrive il processo contro di lui come una farsa. "}
{"id": "1159147", "revid": "123445375", "url": "https://it.wikipedia.org/wiki?curid=1159147", "title": "Partito Azione Nazionale", "text": "Il Partito Azione Nazionale (in spagnolo: \"Partido Acci\u00f3n Nacional\", PAN) \u00e8 un partito politico messicano di orientamento conservatore e cristiano democratico fondato il 16 settembre 1939. Si tratta di una delle principali forze politiche del Paese: dal 2000 al 2012 il Presidente del Messico \u00e8 stato sempre un esponente di questo partito, sebbene esso non abbia la maggioranza al Congresso.\nIdeologia.\nLa \"Azione Nazionale\".\nIl PAN \u00e8 stato associato ad istanze conservatrici sin dagli inizi, ma il partito si considera conservatore soprattutto sui temi etico/sociali, come l'aborto, l'eutanasia ed i matrimoni omosessuali.\nQuesta teoria si inserisce in un forte contesto cattolico romano e deriva dall'ideologia cristiano-democratica. Fu sviluppata soprattutto da G\u00f3mez Mor\u00edn, da Efra\u00edn Gonz\u00e1lez Luna Morf\u00edn e dai loro collaboratori. Alcuni osservatori, comunque, sostengono che questo tipo di politica sia stata indebolita dalla predominanza di elementi conservatori nella pratica politica del PAN.\nConservatorismo.\nAttualmente, il PAN occupa il lato destro dell'arco politico messicano, invocando la libera impresa, le privatizzazioni, la riduzione delle tasse, riforme in senso liberale, e l'opposizione alle unioni omosessuali e all'aborto. Le sue posizioni sono in parte simili a quelle del Partito Repubblicano degli Stati Uniti, o del Partito Conservatore del Canada, ma soprattutto con i partiti cristiano-democratici europei. Molti dei suoi membri si ispirano alla dottrina della Chiesa cattolica nell'azione politica. Il PAN \u00e8 membro dell'Organizzazione dei Cristiano Democratici Americani, (CDOA).\nA livello economico \u00e8 social conservatore, date le sue posizioni a favore del libero mercato, dell'iniziativa privata, collocandosi nei concetti di conservatorismo fiscale e di liberismo. \u00c8 inoltre fautore del corporativismo sociale e dell'intervento dello Stato in economia sul piano del protezionismo, dei servizi pubblici(trasporti, sanit\u00e0, scuola, energia...), di sostegno al reddito e al salario."}
{"id": "1159152", "revid": "77594", "url": "https://it.wikipedia.org/wiki?curid=1159152", "title": "Portobelo", "text": "Portobelo (precedentemente Puerto Bello, Porto Belo e Porto Bello, talvolta riportata come Portobello) \u00e8 una citt\u00e0 portuale della Provincia di Col\u00f3n, a Panama. \u00c8 situata nella parte settentrionale dell'Istmo.\nStoria.\nLa baia di Portobelo fu scoperta da Cristoforo Colombo nel 1502, durante il suo quarto viaggio. La citt\u00e0 fu fondata nel 1597 e chiamata \"San Felipe de Portobelo\" in onore di Filippo II, re di Spagna.\nDal XVI al XVIII secolo \u00e8 stata un importante porto per l'esportazione dell'argento della Nuova Granada, che comprendeva molto dell'attuale territorio della Colombia, nelle rotte spagnole nel Mar dei Caraibi.\nNel 1668, il capitano Henry Morgan guid\u00f2 una flotta pirata e 450 uomini contro la citt\u00e0, che conquist\u00f2, a dispetto delle buone fortificazioni, e saccheggi\u00f2 per quattordici giorni, spogliandola di ogni ricchezza. Questa impresa audace si rivel\u00f2 estremamente brutale, perch\u00e9 furono perpetrati stupri, torture ed omicidi su larga scala.\nil 21 novembre 1739, il porto fu nuovamente attaccato e conquistato da una flotta inglese, comandata dall'ammiraglio Edward Vernon durante la guerra anglo-spagnola fra il 1739 ed il 1742. La battaglia dimostr\u00f2 la vulnerabilit\u00e0 delle tattiche commerciali spagnole, che furono da allora riviste: alle grandi flotte di navi che facevano scalo in pochi porti principali furono sostituiti piccoli gruppi con scalo in una ampia variet\u00e0 di porti. Furono inoltre affrontate rotte che fino ad allora gli Spagnoli avevano evitato, soprattutto la circumnavigazione di Capo Horn per raggiungere la costa occidentale del continente americano. In conseguenza di ci\u00f2, l'economia di Portobelo fu severamente danneggiata e non si riprese fino alla costruzione del Canale di Panama.\nPortobelo nel ventunesimo secolo \u00e8 una citt\u00e0 dormitorio con una popolazione di poco inferiore alle 5.000 persone. Nel 1980 le rovine delle fortificazioni e il vicino Forte San Lorenzo furono dichiarate Patrimonio dell'umanit\u00e0."}
{"id": "1159157", "revid": "108226549", "url": "https://it.wikipedia.org/wiki?curid=1159157", "title": "Musone (personaggio)", "text": "Musone (in inglese Gloomy, o Gloomy the Mechanic) \u00e8 un personaggio Disney che svolge l'attivit\u00e0 di meccanico all'aeroporto di Topolinia, dove lavora con e per il colonnello Setter.\nMusone appare per la prima volta nella storia \"Le avventure eroicomiche di Topolino aviatore\" (1933), scritta da Ted Osborne e disegnata da Floyd Gottfredson. In queste strisce ha gi\u00e0 le caratteristiche di un personaggio che non ama il rischio e l'avventura e per questo ha deciso di fare il meccanico e non l'aviatore: anche solo volare per lui \u00e8 gi\u00e0 troppo rischioso. Inoltre, come suggerisce il nome stesso (\"gloomy\" significa \"pessimista\"), una delle caratteristiche essenziali del suo carattere \u00e8 il pessimismo, infatti tende a vedere tutto nero, inoltre raramente sorride (appunto per il fatto che appare quasi sempre triste, e quindi poco aperto, poco socievole, i traduttori italiani lo hanno chiamato \"Musone\"). \u00c8 probabilmente proprio la convinzione che accadr\u00e0 qualcosa di storto sempre e comunque, e quindi la tendenza a vedere tutto nero, a spingerlo a limitarsi ad attivit\u00e0 il meno possibile rischiose. \u00c8 un po' l'opposto dell'amico Topolino, di carattere ottimista e sempre pronto invece ad affrontare qualsiasi peripezia; cos\u00ec, quando questi inizia a seguire i corsi per diventare pilota, tenta in ogni modo di convincerlo a desistere; non riuscendovi, cerca almeno di insegnargli la meccanica e la manutenzione degli aerei ed anche svariati accorgimenti per sopravvivere durante le missioni di volo.\nAppare una seconda volta nella storia \"Topolino contro S, il terrore dei sette mari\", pubblicata per la prima volta fra il 1935 e il 1936 sulle strisce quotidiane. In questa storia aiuta Topolino a sconfiggere il pirata Orango che, con un potente artiglio magnetico, si impossessa delle navi e ne rapisce l'equipaggio che poi costringe a lavorare per s\u00e9. Anche in questa storia si presenta come un personaggio pessimista, poco incline ad affrontare il rischio; quando per\u00f2 \u00e8 punzecchiato e colpito nell'orgoglio da Topolino o quando capisce che ci sono in gioco delle vite, allora non esita ad agire e a contribuire in modo determinante alla sconfitta del pirata Orango.\nDopo queste due apparizioni nelle strisce giornaliere di Topolino, Musone, a parte una comparsata in una storia disney apocrifa pubblicata nel 1936 in Jugoslavia e caduta presto nel dimenticatoio, scomparve dai fumetti disney per circa un trentennio. Ricomparve nella storia italiana \"Topolino e il vecchio aereo\" (\"Topolino\" n. 669, 1968), in cui Topolino e Pippo devono risolvere un caso di spionaggio per conto del Colonnello Setter, il datore di lavoro di Musone. Ricomparve poi in \"Topolino ferroviere d'assalto\" (\"Topolino\" n. 1373-1374, 1982), in cui, con Topolino, deve attraversare gli USA in treno per sperimentare un'invenzione del professor Enigm, ma devono poi fronteggiare Macchia Nera che tenta di sabotare il viaggio. Infine, dopo essere stato coprotagonista di Topolino in \"Topolino e la sfida ultrasonica\" (\"Paperino Mese\" n. 71, 1986), ricomparve per l'ultima volta finora in \"Tanti auguri, Gancio!\" (\"Topolino\" n. 2297, 1999), storia celebrativa dei cinquant'anni di Gancio il Dritto.\nSimile a Pippo nell'aspetto, tuttavia non ha mai rivestito nelle storie in cui compare un ruolo altrettanto preminente. Al contrario, \u00e8 uno di quei personaggi che sono stati rapidamente \"dimenticati\"; Musone infatti non appare pi\u00f9 nelle storie disneyane da anni, anche se le sue avventure continuano ad essere ristampate saltuariamente."}
{"id": "1159159", "revid": "599013", "url": "https://it.wikipedia.org/wiki?curid=1159159", "title": "Agostiniani dell'Assunzione", "text": "Gli Agostiniani dell'Assunzione (in latino \"Congregatio Augustinianorum ab Assumptione\"; in francese \"Religieux de l'Assomption\" o \"Assompionnistes\") sono un istituto religioso maschile di diritto pontificio: i membri di questa congregazione clericale, detti comunemente Assunzionisti, pospongono al loro nome la sigla A.A.\nStoria.\nLa congregazione venne fondata da Emmanuel d'Alzon (1810-1880): figlio di Andr\u00e9-Henri Daud\u00e9, visconte d'Alzon, studi\u00f2 nel seminario di Montpellier e poi a Roma, dove venne ordinato sacerdote nel 1834; nel 1839 Jean-Fran\u00e7ois-Marie Cart, vescovo di N\u00eemes, lo nomin\u00f2 vicario generale della diocesi e nel 1843 d'Alzon acquist\u00f2 il \"Coll\u00e8ge de l'Assomption\" di N\u00eemes, aperto da Alexandre Vermot nel 1838.\nIl 25 dicembre 1845 Emmanuel d'Alzon, nella cappella del collegio, diede inizio a un'associazione di sacerdoti e laici per l'insegnamento in tutte le sue forme, al fine di \"ristabilire l'unit\u00e0 del sapere in Dio\": tale societ\u00e0 venne benedetta da papa Pio IX il 21 maggio 1847. Il 25 dicembre 1850 d'Alzon, assieme a quattro compagni, emise i primi voti e nel Natale del 1851 fece la sua professione perpetua. Il desiderio del fondatore era quello di istituire un ordine di voti solenni comprendente anche un ramo di religiose contemplative e un terz'ordine secolare, ma non riusc\u00ec nel suo intento.\nPadre d'Alzon diede ai suoi sacerdoti la regola di Sant'Agostino (il titolo della congregazione deriva, appunto, dall'organizzazione secondo la regola agostiniana e dalla dedicazione del collegio all'Assunzione di Maria).\nAlle finalit\u00e0 della congregazione, accanto all'insegnamento, gli Agostiniani dell'Assunzione aggiunsero la pubblicazione e la diffusione della stampa cattolica (fondarono la casa editrice \"\u0153uvres de la Bonne Presse\", il quotidiano \"La Croix\" e il settimanale \"Le P\u00e8lerin\"), la predicazione di ritiri e missioni e altre opere di carit\u00e0.\nL'istituto ricevette il pontificio decreto di lode il 1\u00ba gennaio 1857 e venne approvato il 26 novembre 1864: le sue costituzioni vennero approvate definitivamente dalla Santa Sede il 30 gennaio 1923.\nPadre d'Alzon collabor\u00f2, con Anne-Eug\u00e9nie Milleret de Brou, anche alla fondazione delle Religiose dell'Assunzione e diede inizio, a Le Vigan nel 1865, alle Oblate dell'Assunzione; queste congregazioni femminili formano, con il ramo maschile, la famiglia dell'Assunzione, alla quale appartengono anche altri istituti fondati da assunzionisti (le Piccole Suore dell'Assunzione, fondate da \u00c9tienne Pernet a Parigi nel 1865, le Suore di Santa Giovanna d'Arco, sorte in Massachusetts nel 1914 a opera di Marie-Cl\u00e9ment Staub).\nAttivit\u00e0 e diffusione.\nGli Assunzionisti si dedicano all'istruzione e all'educazione cristiana della giovent\u00f9, al ministero sacerdotale e parrocchiale, all'apostolato missionario ed ecumenico, a varie opere di promozione sociale e all'apostolato della stampa.\nSono presenti in Europa (Belgio, Bulgaria, Francia, Germania, Grecia, Italia, Paesi Bassi, Regno Unito, Romania, Russia, Spagna), in Africa (Congo, Kenya, Madagascar, Tanzania, Togo), nelle Americhe (Argentina, Brasile, Canada, Cile, Colombia, Ecuador, Messico, Stati Uniti) e in Asia (Corea del Sud, Filippine, Israele, Turchia, Vietnam); la sede generalizia \u00e8 in via San Pio V a Roma;\nAl 31 dicembre 2015 la congregazione contava 118 case e 907 religiosi, 518 dei quali sacerdoti"}
{"id": "1159161", "revid": "122315", "url": "https://it.wikipedia.org/wiki?curid=1159161", "title": "Mammut nano sardo", "text": ""}
{"id": "1159162", "revid": "122315", "url": "https://it.wikipedia.org/wiki?curid=1159162", "title": "Mammut sardo", "text": ""}
{"id": "1159165", "revid": "78273", "url": "https://it.wikipedia.org/wiki?curid=1159165", "title": "Assunzionisti", "text": ""}
{"id": "1159167", "revid": "72396", "url": "https://it.wikipedia.org/wiki?curid=1159167", "title": "Amiata Media", "text": ""}
{"id": "1159168", "revid": "809148", "url": "https://it.wikipedia.org/wiki?curid=1159168", "title": "Nesiotites similis", "text": "Il toporagno gigante sardo (\"Nesiotites similis\") \u00e8 una specie estinta di toporagno gigante vissuta in Sardegna \nGrazie all'isolamento in cui visse per svariati secoli, questo animale aument\u00f2 di molto le proprie dimensioni rispetto ai suoi parenti del continente (gigantismo insulare), visto che, non essendoci predatori, una piccola taglia per potersi nascondere non era pi\u00f9 necessaria.\nMentre quest'animale aumentava di dimensioni, altri (come il mammut nano sardo) invece diventavano man mano pi\u00f9 piccoli rispetto ai loro parenti della terraferma (nanismo insulare).\n2500 anni fa circa, questa ed altre specie insulari si estinsero a causa della competizione con gli animali importati dall'uomo sull'isola (cane, ratto, maiali, pecore e capre), alla quale non erano preparate."}
{"id": "1159173", "revid": "1543377", "url": "https://it.wikipedia.org/wiki?curid=1159173", "title": "Testamento di Giobbe", "text": " \nIl Testamento di Giobbe \u00e8 un apocrifo dell'Antico Testamento scritto in greco tra il I secolo a.C. e il I secolo d.C. \u00c8 di origine giudaica (terapeuti? esseni?) o cristiana. \nRiprende i personaggi e la discussione circa l'origine del male per l'uomo giusto contenuta nel biblico Libro di Giobbe. Giobbe mostra per\u00f2 una pi\u00f9 sicura fede in Dio."}
{"id": "1159175", "revid": "287204", "url": "https://it.wikipedia.org/wiki?curid=1159175", "title": "Patto di Omar", "text": "Il patto di \u02bfOmar, stipulato nel 637, \u00e8 un trattato di sottomissione ispirato, sembra, dal secondo califfo \u02bfOmar ibn al-Kha\u1e6d\u1e6d\u0101b (634-644) oppure, meno probabilmente, dal califfo omayyade \u02bfOmar II (682-720), che l'avrebbe fatto redigere nel 717 per regolare i rapporti sociali ed economici con la \"Gente del Libro\" (segnatamente, cristiani ed ebrei), abitante nelle terre conquistate dai musulmani. \nStoria.\nLe versioni pi\u00f9 antiche pervenute datano al XIII secolo ed \u00e8 dunque tutt'altro che certo attribuire proprio al califfo omayyade la paternit\u00e0 di tale documento. Alcuni studiosi mettono addirittura in forse l'autenticit\u00e0 di tale atto, che sembra pi\u00f9 che altro \"una compilazione relativa a disposizioni elaborate progressivamente, di cui alcune potrebbero essere datate al tempo del regno del califfo Omar II\". Da qui un'incertezza che non ha potuto finora essere definitivamente risolta..\nL'origine del cosiddetto Patto - che patto propriamente non sarebbe, quanto piuttosto un'imposizione dei vincitori musulmani sui popoli vinti di altre fedi monoteistiche, i quali non avevano la possibilit\u00e0 di obiettare alcunch\u00e9 - sarebbe stata l'incipiente adozione di una serie di restrizioni, pi\u00f9 o meno pesanti e pi\u00f9 o meno odiose, sia di carattere militare sia attinenti alla sicurezza interna che, da contingenti, si trasformarono col tempo in divieti legali e sociali veri e propri.\nI popoli conquistati - ebrei, mazdei o cristiani che fossero - denominati \"dhimmi\", in cambio del pagamento di tasse come la \"jizya\" ed eventualmente il \"khar\u0101j\", si videro riconosciuto il diritto di continuare a professare la propria religione ma costretti in contraccambio a subire diverse regole evidentemente discriminatorie (non potevano per esempio fare proselitismo o edificare nuovi luoghi di culto).\nIl Patto di \u02bfOmar enumera le condizioni della sottomissione al potere politico islamico dei popoli vinti. Il documento, a prescindere dalla sua autenticit\u00e0, divenne fondamentale nell'elaborazione legale dello status dei \"dhimmi\" nel periodo classico della giurisprudenza musulmana.\nDa questo trattato sono rimasti invece esclusi i politeisti (a quei tempi ancora numericamente consistenti). Il Patto infatti imponeva che chi tra loro non si fosse convertito all'Islam non avrebbe pi\u00f9 potuto vivere in quei territori. \nPremesse.\nDopo aver sconfitto i Bizantini nella battaglia del Yarmuk del 636 conquistando la Palestina, Gerusalemme rimaneva per\u00f2 inafferrabile per i musulmani guidati da \u02bfAmr ibn al-\u02bf\u0100\u1e63 grazie alle sue mura. Mentre era in corso l'assedio, il Patriarca Sofronio annunci\u00f2 che non avrebbe firmato un trattato di resa se non col califfo stesso, \u02bfOmar ibn al-Kha\u1e6d\u1e6d\u0101b, invitandolo a Gerusalemme. \u02bfOmar accett\u00f2 per metter fine all'ormai inutile spargimento di sangue.\n\u02bfOmar part\u00ec da Medina con un solo servitore che fece viaggiare con lui sopra una dromedaria. Dopo un lungo viaggio, essi giunsero alla periferia di Gerusalemme in un giorno piovoso.\n&lt;br&gt;Quando il Patriarca Sofronio vide i due uomini arrivare, chiese ai musulmani quale di loro fosse \u02bfOmar. Essi gli risposero che il Califfo era quello con le redini dell'animale in mano. Al che Sofronio consegn\u00f2 le chiavi della citt\u00e0 di Gerusalemme, aprendogli le porte, e sottoscrivendo il trattato che avrebbe regolamentato i rapporti fra i conquistatori e i nuovi sudditi della \"Umma\".\nCondizioni.\nAi dhimmi fu concesso il diritto di praticare privatamente i propri riti religiosi. Fu prevista anche la protezione personale e dei beni, ma la punizione per le infrazioni commesse nei loro confronti era pi\u00f9 leggera rispetto a quella prevista nei confronti di un musulmano. In certe epoche i diritti potevano variare o addirittura scomparire.\nPer assicurarsi quei diritti, i \"dhimmi\" dovettero giurare lealt\u00e0 ai conquistatori musulmani, pagare una apposita tassa (testatico) per i maschi adulti (la \"jizya\"), e in generale mostrare deferenza e umilt\u00e0 nei contatti sociali.\nTesto.\nDal \"Sir\u0101j al-mul\u016bk\" di Ab\u016b Bakr Mu\u1e25ammad ibn al-Wal\u012bd al-\u1e6car\u1e6d\u016bsh\u012b (m. 1126), il pi\u00f9 antico autore che abbia riportato il contenuto del cosiddetto Patto:\nOggi.\nDiverse imposizioni previste nel Patto di \u02bfOmar sono tuttora in vigore in diverse parti del mondo islamico, dove \u00e8 vietato alle minoranze religiose fare proselitismo ed \u00e8 piuttosto arduo, se non impossibile (come in Arabia Saudita) ottenere il permesso per la costruzione di nuovi luoghi di culto. &lt;br&gt;\nInoltre vari palestinesi cristiani e musulmani fino ad oggi continuano a vedere il documento come avente forza di legge, anche dopo oltre 14 secoli. \nNell'agosto 2015 i miliziani dello Stato islamico di Abu Bakr al-Baghdadi hanno conquistato una cittadina siriana popolata da cristiani, al-Kareten. Gli abitanti non sono fuggiti ma hanno chiesto di restare, accettando le condizioni loro imposte dagli occupanti. Lo Stato islamico ha emanato un documento che contiene un elenco di condizioni da rispettare. Reso pubblico, il documento si ispira in molte sue parti al Patto di Omar."}
{"id": "1159180", "revid": "22475", "url": "https://it.wikipedia.org/wiki?curid=1159180", "title": "Nesiotites hidalgo", "text": "Il toporagno gigante balearico (\"Nesiotites hidalgo\") \u00e8 una specie estinta di toporagno gigante vissuta sulle isole di Maiorca e Minorca, nelle Baleari.\nInizialmente, questi animali vivevano solamente sull'isola di Maiorca, dove condividevano l'habitat con altri animali come il ghiro gigante \"Hypnomis\" e la capra delle caverne \"Myotragus balearicus\"; quando, durante l'era glaciale, il livello del mare scese a tal punto che le due isole fossero collegate da un istmo, le specie di Maiorca si mossero fino all'inesplorata Minorca, gi\u00e0 abitata da altre specie endemiche (come il lagomorfo gigante di Minorca), che per\u00f2 furono surclassate e si estinsero.\nNell'Olocene, con la fine dell'era glaciale e l'innalzamento del livello del mare, le due isole tornarono separate.\nQuesti animali si estinsero in un arco di tempo brevissimo, assieme alla maggior parte della fauna endemica balearica; questa estinzione improvvisa viene fatta coincidere co la colonizzazione delle isole da parte dell'uomo, che, cacciando questi animali ed introducendo predatori e specie competitrici per il cibo (capre, cani, ratti, maiali) ne avrebbe decretato la fine."}
{"id": "1159183", "revid": "599013", "url": "https://it.wikipedia.org/wiki?curid=1159183", "title": "Daniel Fascinato", "text": "Carriera.\nClub.\nNato in Ontario, gioc\u00f2 con gli Ottawa 67's, prima in OHA (1979-80) poi in OHL (1980-81), due leghe giovanili. Venne scelto al draft NHL dai Colorado Rockies (gli attuali New Jersey Devils) nel 1980 al sesto giro, ma non vi gioc\u00f2 mai.\nFu infatti girato gi\u00e0 nel 1981 al farm team in CHL dei Fort Worth Texans, con cui rimase fino alla scomparsa della franchigia nel 1982. Per la successiva stagione 1982-83 si divise tra i Muskegon Mohawks (IHL) e i Wichita Wind (CHL).\nTent\u00f2 poi - con successo - l'avventura italiana: dopo una stagione (1983-84) col Cortina, pass\u00f2 ai Mastini Varese con cui rimase 4 stagioni vincendo il campionato 1986-87.\nQuando il Milano Saima fu promosso in A1, Fascinato pass\u00f2 ai meneghini. Nelle 6 stagioni in rossoblu, tra il 1988-89 e il 1991-92, vinse un altro campionato (1990-91). Termin\u00f2 poi la sua carriera in Gran Bretagna, coi Durham Wasps nel 1993.\nNazionale.\nCon la Nazionale italiana ha giocato 35 incontri. Fece il suo esordio il 18 dicembre 1987, nella vittoria per 4-2 con la Danimarca."}
{"id": "1159186", "revid": "1272592", "url": "https://it.wikipedia.org/wiki?curid=1159186", "title": "Corso Palladio", "text": "Corso Andrea Palladio \u00e8 la principale strada di Vicenza, intitolata dopo la seconda guerra mondiale al celebre architetto. Lungo circa 700 m, attraversa il nucleo storico della citt\u00e0 da ovest ad est, rispettivamente da Porta Castello a piazza Giacomo Matteotti.\nStoria.\nEpoca antica, Medioevo ed et\u00e0 moderna.\nIl tracciato dell'attuale corso corrisponde sostanzialmente a quello che, in epoca romana, era il \"decumanus maximus\" della citt\u00e0 e, nello stesso tempo, il tratto urbano della consolare \"Via Postumia\". Chiamato anche \"strata major\", dopo la costruzione della cinta muraria altomedievale fu delimitato a ovest dalla Porta Feliciana (molto vicina, anche se non del tutto coincidente con la Porta del Castello) e ad est dalla porta San Pietro (sulla riva destra del fiume Bacchiglione, all'altezza del ponte di San Pietro, ora degli Angeli).\nDurante il Medioevo e in epoca moderna conserv\u00f2 la sua funzione di raccordo tra le citt\u00e0 della pianura veneta (rispettivamente Verona e Padova), tanto che ai suoi bordi si aprivano locande, osterie e luoghi per il noleggio delle vetture; genericamente era chiamato \"Strata major\", \"Str\u00e0 grande\", o semplicemente \"Str\u00e0\".\nEra anche importante luogo pubblico. Gi\u00e0 durante il Medioevo in esso vi erano quattro punti nei quali il pubblico banditore doveva recarsi a proclamare i decreti del governo cittadino e le sentenze di condanna emanate contro i rei: la \"porta Sancti Petri\", la \"plathea Sancte Corone\", la \"domus illorum de Caldogno\" (all'inizio dell'attuale contr\u00e0 Porti) e il \"canton del pozzo rosso\" (l'incrocio con l'attuale corso Fogazzaro).\nEt\u00e0 contemporanea.\nAgli inizi dell'Ottocento il tratto che andava da piazza Castello a contr\u00e0 San Faustino era chiamato \"\"contr\u00e0 del corso\", in quanto rappresentava la parte terminale della corsa dei cavalieri che si contendevano il Palio nel giorno della Sacra Spina e del Corpus Domini.\nNell'ambito di questo percorso, per\u00f2, si susseguivano vari toponimi derivanti dalle caratteristiche dei diversi tratti o luoghi.\nNel 1847 Cesare Cant\u00f9 la chiam\u00f2 \"la pi\u00f9 elegante via d'Europa, se non si conti per tale il Canal Grande dell'incomparabile Venezia, potendo dirsi una continuit\u00e0 di palazzi, dalla piazza del Castello fino a quella dell'Isola\"\".\nNel 1866, dopo l'annessione del Veneto al Regno d'Italia, l'insieme fu ufficialmente denominato \"corso Principe Umberto\" (il futuro re d'Italia, che nello stesso anno aveva abitato nel palazzo Loschi Zileri Dal Verme); nel 1943 il nome fu mutato in quello di \"corso Ettore Muti\" e infine, dopo la Liberazione, nel giugno 1945 la pi\u00f9 importante via di Vicenza ricevette il nome attuale. \nDurante la seconda guerra mondiale, il bombardamento dell'aviazione alleata del 14 maggio 1944 danneggi\u00f2 gravemente molti edifici del tratto centrale, edifici che furono in parte restaurati (come la Ca' d'Oro) e in parte ricostruiti nel dopoguerra. \nChiusa al traffico veicolare dal 1983, da Porta Castello all'incrocio con contr\u00e0 Santa Barbara la strada presenta un fondo in porfido ed \u00e8, per buona parte del suo tracciato, fiancheggiata da portici. Comunemente chiamata \"el corso\" e considerata la via dello shopping cittadino, \u00e8 una delle passeggiate tipiche dei vicentini che, specialmente il pomeriggio, amano percorrerla muovendosi nelle cosiddette \"vasche\" (andare su e gi\u00f9 da piazza Castello a piazza Matteotti).\nProspetto nord.\nDa Porta Castello a Corso Fogazzaro.\n\u2192 \"Stradella dei Filippini\"\n\u2192 \"Stradella San Marcello\"\n\u2192 \"Corso Fogazzaro\"\nDa corso Fogazzaro a contr\u00e0 Santa Corona.\n\u2192 \"Galleria Porti\"&lt;br&gt;\n\u2192 \"Contr\u00e0 Porti\"&lt;br&gt;\n\u2192 \"Contr\u00e0 San Gaetano\"\n\u2192 \"Contr\u00e0 Santa Corona\"\nDa contr\u00e0 Santa Corona a piazza Matteotti.\n\u2192 \"Contr\u00e0 Canove Vecchie\"&lt;br&gt;\n\u25cb \"Piazza Giacomo Matteotti\"\nEdifici del prospetto sud.\nGli edifici pi\u00f9 significativi, dal punto di vista storico e artistico, che prospettano su corso Palladio sono, partendo da piazza Giacomo Matteotti:\n\u2192 \"Contr\u00e0 San Faustino\". Prende il nome dall'antica cappella urbana (l'edificio, sconsacrato, ora accoglie il cinema Odeon) &lt;br&gt;\n\u2192 \"Contr\u00e0 Santa Barbara\", taglia diagonalmente il corso e porta in piazza dei Signori. Prende il nome dall'antica cappella urbana (non pi\u00f9 esistente)&lt;br&gt;\n\u2192 \"Contr\u00e0 Manin\", in epoca medievale e moderna denominata \"contr\u00e0 delle Vetture\"\n\u2192 \"contr\u00e0 delle Morette\"\n\u2192 \"Contr\u00e0 del Monte\", che si ritiene essere l'antico \"cardo maximus\" dell'epoca romana, cos\u00ec denominata perch\u00e9, quando sbocca in piazza dei Signori, sul suo lato sinistro si trova il palazzo del Monte di Piet\u00e0\n\u2192 \"Contr\u00e0 Cavour\", in precedenza \"contr\u00e0 dei Giudei\"\n\u2192 \"Contr\u00e0 Cesare Battisti\"\n\u2192 \"Stradella Loschi\"\n\u25cb \"Piazza Castello\""}
{"id": "1159188", "revid": "287204", "url": "https://it.wikipedia.org/wiki?curid=1159188", "title": "Allsvenskan 1960", "text": "L'edizione 1960 del campionato di calcio svedese (\"Allsvenskan\") vide la vittoria finale dell'IFK Norrk\u00f6ping.\nCapocannoniere del torneo fu Rune B\u00f6rjesson (\u00d6rgryte IS), con 24 reti."}
{"id": "1159189", "revid": "287204", "url": "https://it.wikipedia.org/wiki?curid=1159189", "title": "Allsvenskan 1961", "text": "L'edizione 1961 del campionato di calcio svedese (\"Allsvenskan\") vide la vittoria finale dell'.\nCapocannoniere del torneo fu Bertil Johansson (IFK G\u00f6teborg), con 20 reti."}
{"id": "1159190", "revid": "110157", "url": "https://it.wikipedia.org/wiki?curid=1159190", "title": "Le avventure di Miguel Littin, clandestino in Cile", "text": "Le avventure di Miguel Littin, clandestino in Cile (\"La aventura de Miguel Litt\u00edn clandestino en Chile\") \u00e8 un libro di Gabriel Garc\u00eda M\u00e1rquez in cui l'autore narra in prima persona una storia realmente accaduta.\nTrama.\nAll'indomani del golpe di Pinochet nel 1973, Miguel Litt\u00edn, uno dei pi\u00f9 importanti registi cileni, \u00e8 costretto a scappare con la moglie e i figli, esiliato con proibizione assoluta di tornare nella propria terra.\nNel 1985 decide di tornare clandestinamente in Cile per girare un film di denuncia contro la dittatura militare. Produrr\u00e0 7000 metri di pellicola, realizzati con la collaborazione di tre troupe europee e di sei giovani della resistenza interna."}
{"id": "1159191", "revid": "125588391", "url": "https://it.wikipedia.org/wiki?curid=1159191", "title": "Havre Athletic Club", "text": "LHavre Athletic Club, meglio noto come Le Havre o HAC, \u00e8 una societ\u00e0 calcistica francese con sede nella citt\u00e0 di Le Havre, nel dipartimento della Senna Marittima. Milita in Ligue 2, la seconda divisione del campionato francese. Essendo stato fondato nel 1872, il club \u00e8 il pi\u00f9 antico di Francia.\nStoria.\nI dubbi sulla data di nascita.\nL\"Havre Athletic Club\" \u00e8 famoso per essere la societ\u00e0 pi\u00f9 vecchia del calcio francese. Tuttavia occorre notare che la fondazione del club (nato come polisportiva) nel 1872 non \u00e8 attestata da nessun documento dell'epoca. Inoltre, la traccia pi\u00f9 vecchia di una partita di calcio disputata dalla squadra risale al 1894.\nLa contesa sul club pi\u00f9 anziano mette di fronte numerose altre squadre francesi, soprattutto parigine come il Paris Association Football Club, fondato nel 1890 ma non pi\u00f9 esistente, e lo Standard Athletic Club, fondato dagli inglesi nel 1892 ed ancora esistente..\nGli avvenimenti.\nLa societ\u00e0 nacque nel 1872 in seguito all'esplosione della passione per il calcio, portato in Francia dagli inglesi. I colori sociali (chiamati notoriamente \"ciel et marine\") sono il celeste ed il blu, che rappresentano un riconoscimento nei confronti delle due Universit\u00e0 pi\u00f9 prestigiose di Inghilterra: Oxford (blu) e Cambridge (celeste).\nNel 1899 la squadra vinse il titolo di Campione di Francia senza giocare neppure una partita a causa del ritiro delle altre squadre. Il successo venne bissato l'anno successivo (1900).\nSe si esclude la finale di Coppa di Francia raggiunta e persa nel 1920, all'inizio non sono tante le soddisfazioni per la societ\u00e0 . Nel 1933 il club adotta lo statuto professionistico ottenendo successivamente la promozione al campionato di prima divisione da dove retroceder\u00e0 nel 1947. Risalito nella massima serie (1950), il club staziona nell'\u00e9lite del calcio francese per sette anni durante i quali raggiunge il suo miglior piazzamento di sempre: il 3\u00ba posto nel 1951 dopo aver lottato tutto il campionato per il titolo.\nUna nuova retrocessione e la crisi finanziaria fanno vacillare la societ\u00e0 ma tutto viene risolto. Anzi, nel 1959 il Le Havre scrive una della pagine memorabili della sua lunga storia; al successo in seconda divisione e il conseguente ritorno in prima, si aggiunge la storica vittoria nella Coppa di Francia.\nNel 1962 un'altra retrocessione nella serie cadetta \u00e8 resa pi\u00f9 dura dal fatto che la squadra ritrover\u00e0 il massimo campionato soltanto 23 anni pi\u00f9 tardi. Sono tempi duri che portano i normanni addirittura in terza serie. Viene abbandonato pure lo status professionistico.\nNel 1979 arriva la promozione in seconda divisione dopo otto anni nella D3. La societ\u00e0 ritorna professionistica nel 1981 e raggiunge nuovamente la massima serie nel 1985 per restarci tre anni. Nel 1991, la quinta promozione in prima divisione apre un nuovo capitolo che vedr\u00e0 restare i normanni per ben nove anni nell'\u00e9lite del calcio francese.\nPromosso per la sesta volta in Ligue 1 nel 2002, \u00e8 retrocesso dopo due anni trascorsi in massima serie. Dal 2004 al 2008 ha militato nuovamente in Ligue 2. La nuova promozione \u00e8 giunta al termine della stagione 2007-2008, ma, dopo due campionati disputati in Ligue 1, la squadra normanna \u00e8 tornata nella divisione cadetta.\nOrganico.\nRosa 2021-2022.\n\"Aggiornata al 21 gennaio 2022.\"\nRosa 2020-2021.\n\"Aggiornata all'8 luglio 2020.\"\nRosa 2019-2020.\n\"Aggiornata al 15 febbraio 2020.\"\nRosa 2018-2019.\n\"Rosa aggiornata al 2 settembre 2018.\"\nRosa 2017-2018.\n\"Rosa aggiornata al 3 settembre 2017.\"\nRosa 2016-2017.\n\"Rosa aggiornata al 15 febbraio 2017.\"\nRosa 2015-2016.\n\"Rosa aggiornata al 2 settembre 2015\""}
{"id": "1159192", "revid": "339392", "url": "https://it.wikipedia.org/wiki?curid=1159192", "title": "\u00d6rebro SK Fotboll", "text": ""}
{"id": "1159193", "revid": "287204", "url": "https://it.wikipedia.org/wiki?curid=1159193", "title": "Allsvenskan 1962", "text": "L'edizione 1962 del campionato di calcio svedese (\"Allsvenskan\") vide la vittoria finale dell'IFK Norrk\u00f6ping.\nCapocannoniere del torneo fu Leif Ski\u00f6ld (Djurg\u00e5rdens IF), con 21 reti."}
{"id": "1159198", "revid": "287204", "url": "https://it.wikipedia.org/wiki?curid=1159198", "title": "Allsvenskan 1963", "text": "L'edizione 1963 del campionato di calcio svedese (\"Allsvenskan\") vide la vittoria finale dell'IFK Norrk\u00f6ping.\nCapocannoniere del torneo furono Lars Heineman () e Bo Larsson (), con 17 reti."}
{"id": "1159201", "revid": "287204", "url": "https://it.wikipedia.org/wiki?curid=1159201", "title": "Allsvenskan 1964", "text": "L'edizione 1964 del campionato di calcio svedese (\"Allsvenskan\") vide la vittoria finale del Djurg\u00e5rdens IF.\nCapocannoniere del torneo fu Krister Granbom (Helsingborgs IF), con 22 reti."}
{"id": "1159204", "revid": "287204", "url": "https://it.wikipedia.org/wiki?curid=1159204", "title": "Allsvenskan 1965", "text": "L'edizione 1965 del campionato di calcio svedese (\"Allsvenskan\") vide la vittoria finale del .\nCapocannoniere del torneo fu Bo Larsson (), con 28 reti."}
{"id": "1159207", "revid": "287204", "url": "https://it.wikipedia.org/wiki?curid=1159207", "title": "Allsvenskan 1966", "text": "L'edizione 1966 del campionato di calcio svedese (\"Allsvenskan\") vide la vittoria finale del Djurg\u00e5rdens IF.\nCapocannoniere del torneo fu Ove Kindvall (IFK Norrk\u00f6ping), con 20 reti."}
{"id": "1159209", "revid": "17654", "url": "https://it.wikipedia.org/wiki?curid=1159209", "title": "Le avventure di Miguel Litt\u00edn, clandestino in Cile", "text": ""}
{"id": "1159211", "revid": "287204", "url": "https://it.wikipedia.org/wiki?curid=1159211", "title": "Allsvenskan 1967", "text": "L'edizione 1967 del campionato di calcio svedese (\"Allsvenskan\") vide la vittoria finale del .\nCapocannoniere del torneo fu Dag Szepanski (), con 22 reti."}
{"id": "1159213", "revid": "287204", "url": "https://it.wikipedia.org/wiki?curid=1159213", "title": "Allsvenskan 1968", "text": "L'edizione 1968 del campionato di calcio svedese (\"Allsvenskan\") vide la vittoria finale del neopromosso \u00d6sters IF.\nCapocannoniere del torneo fu Ove Eklund (\u00c5tvidabergs FF), con 16 reti."}
{"id": "1159214", "revid": "339392", "url": "https://it.wikipedia.org/wiki?curid=1159214", "title": "Antidolorifico oppiaceo", "text": ""}
{"id": "1159215", "revid": "287204", "url": "https://it.wikipedia.org/wiki?curid=1159215", "title": "Allsvenskan 1969", "text": "L'edizione 1969 del campionato di calcio svedese (\"Allsvenskan\") vide la vittoria finale dell'IFK G\u00f6teborg.\nCapocannoniere del torneo fu Reine Almqvist (IFK G\u00f6teborg), con 16 reti."}
{"id": "1159220", "revid": "767487", "url": "https://it.wikipedia.org/wiki?curid=1159220", "title": "Uomini d'onore (film 2006)", "text": "Uomini d'onore \u00e8 un film documentario-inchiesta sulla 'ndrangheta in Calabria, girato fra il 2005 e il 2009 nei paesi di San Luca D'Aspromonte, Paola, Cetraro, Duisburg e Amburgo.\nTrama.\nSi raccontano la vita, gli ideali, le idee e la cultura della mafia calabrese.\nNel film sono anche intervistati un latitante e un boss mafioso.\nTra gli altri ci sono anche lo storico Nicola Zitara, il prete \"Don Pino Strangio\" del monastero di Polsi, un ex ndranghetista, e l'avvocato Pasquale Sciammarella.\nPremio.\nAlla presentazione di alcune scene del documentario ancora in lavorazione, Francesco Sbano viene insignito come documentarista a San Luca del \"premio Speciale Corrado Alvaro 2006\"."}
{"id": "1159223", "revid": "1605525", "url": "https://it.wikipedia.org/wiki?curid=1159223", "title": "Aleksandra Marinina", "text": "Originaria di Leopoli, in Ucraina, da una famiglia di avvocati, ha vissuto a Leningrado fino al 1971, quando si trasferisce a Mosca, dove vive tuttora.\nNel 1979 si laurea in legge all'Universit\u00e0 statale di Mosca. Fino al 1998 lavora come ricercatrice per il ministero dell'Interno russo. Studia la personalit\u00e0 dei criminali con anomalie mentali e con crimini violenti sulle spalle.\nRaggiunge il grado di tenente colonnello nella \"militia\", la polizia russa, prima di congedarsi nel 1998 e di dedicarsi alla scrittura a tempo pieno.\nNel 1991 con il collega Aleksandr Gorkij pubblica un racconto poliziesco nella rivista \"Milicja\". Nel dicembre 1992 pubblica \"Concorso di circostanze\" (\u0421\u0442\u0435\u0447\u0435\u043d\u0438\u0435 \u043e\u0431\u0441\u0442\u043e\u044f\u0442\u0435\u043b\u044c\u0441\u0442\u0432), il suo primo romanzo, che uscir\u00e0 l'anno successivo nella stessa rivista.\nI suoi numerosi romanzi sono pubblicati in milioni di copie e tradotti in pi\u00f9 di venti lingue. Molte delle sue storie hanno come protagonista Anastasija (Nastja) Pavlovna Kamenskaja. La TV russa ha anche prodotto una serie di film ispirati ai primi otto romanzi della serie.\nHa vinto diversi premi. Nel 1995 riceve un premio dal Ministero per gli Affari Interni russo per la descrizione del lavoro della polizia russa nei suoi romanzi. Nel 1998 \u00e8 giudicata migliore scrittrice dell'anno dalla Fiera internazionale del libro di Mosca. Lo stesso anno la rivista \"Ogon\u00ebk\" la nomina \"Successo dell'anno\".\nLe opere.\nI romanzi di Marinina si distinguono dalla maggioranza dei romanzi polizieschi russi contemporanei per la loro finezza psicologica. L\u00e0 dove la maggior parte degli autori russi si compiace della visione della violenza e del sesso e sono intrigati dalla mafia e dalle sue usanze, Marinina propone degli intrecci solidi in cui l'autrice rifiuta tutte le volgarit\u00e0 e mette in scena l'incorruttibile Anastasia Kamenskaja. I suoi romanzi offrono anche una descrizione realistica dei problemi quotidiani della Russia di oggi. C'\u00e8 relativamente poca azione nelle sue trame perch\u00e9 viene dato molto spazio alla descrizione dei metodi di lavoro e d'analisi degli investigatori, ai loro rapporti di lavoro e alle loro difficolt\u00e0 personali.\nBibliografia.\nSolo titoli usciti in Italia, per l'editrice Piemme."}
{"id": "1159224", "revid": "144796", "url": "https://it.wikipedia.org/wiki?curid=1159224", "title": "Pietro Casola", "text": "Biografia.\nNato da una nobile famiglia di Milano, Pietro Casola intraprese ben presto la carriera ecclesiastica. Venne eletto eletto rettore della chiesa di San Vittore al Pozzo e nominato poi cappellano della Chiesa di San Tomaso in Terramara a Milano nel 1452 all'et\u00e0 di 25 anni.\nDal 1460 serv\u00ec a Roma come segretario dell'ambasciata del Ducato di Milano e successivamente, a Milano come segretario del cardinale Decano del Duomo. Il 13 agosto 1467, Paolo II lo nomin\u00f2 prevosto con beneficio della chiesa di S. Vittore Martire di Corbetta come ricompensa per i servigi resi alla chiesa cattolica. \u00c8 durante il soggiorno corbettese che conoscer\u00e0 Ambrogio Varese da Rosate celebre medico e astrologo di Ludovico il Moro, che abitava da tempo nella cittadina milanese. Nel 1476 diviene canonico del Duomo di Milano e nel 1502 assurge anche al canonicato della Basilica di Sant'Ambrogio, sempre a Milano. Si spense a Corbetta, nel 1507, assistito nelle sue cure da Ambrogio Varese da Rosate.\n\u00c8 ricordato soprattutto per un suo diario di viaggio intitolato \"Pellegrinaggio a Gerusalemme nell'Anno 1494\". Essa non \u00e8 per\u00f2 l'unica opera composta dal Casola, in quanto tra il 1490 e il 1492 egli cur\u00f2 due edizioni del breviario ambrosiano, mentre nel 1499 realizz\u00f2 un messale in rito ambrosiano.\nIl \"Pellegrinaggio a Gerusalemme nell'Anno 1494\".\nIl 15 maggio 1494, Casola inizi\u00f2 il proprio viaggio verso la Terrasanta, il quale dur\u00f2 quasi sei mesi a causa di vari problemi incorsi durante il viaggio per mare e per terra. Il suo diario di viaggio include note dettagliate dei luoghi da lui visitati lungo il suo percorso, inclusi gli aspetti relativi all'economia, al cibo ed alla cultura, come del resto quelli relativi alle chiese visitate. Durante il suo viaggio Pietro Casola annot\u00f2 le sue impressioni sulle citt\u00e0 di Ragusa, Corf\u00f9, Zante, Modone, Corone, Cerigo, Cerigotto, Paros, Candia, Rodi, Limaso, Famagosta, Episcopia, Jaffa, Nablus, Ramallah, Lod ed infine Gerusalemme, Betlemme e Gerico.\nDi questo libro ci \u00e8 pervenuta una sola copia manoscritta di 166 pagine compilate su entrambe le facciate con inchiostro marrone, al ritmo di 37 righe a pagina. Essa \u00e8 custodita nella Biblioteca Trivulziana di Milano. Delle totalit\u00e0 delle pagine, 20 sono dedicate alla descrizione di Gerusalemme, mentre un centinaio descrivono il viaggio tra Venezia e Jaffa. Non vengono risparmiati insulti alle popolazioni di religione islamica ed ebraica."}
{"id": "1159226", "revid": "22475", "url": "https://it.wikipedia.org/wiki?curid=1159226", "title": "Asoriculus corsicanus", "text": "Il toporagno gigante corso (\"Asoriculus (Nesiotites) corsicanus\") \u00e8 una specie estinta di toporagno gigante del genere \"Asoriculus\", vissuta in Corsica.\nDi questa specie \u00e8 stato ritrovato un unico resto fossile nel nord della Corsica; pertanto, si conosce molto poco su questa specie.\nAlcuni autori vorrebbero declassare \"N. corsicanus\" al rango di sottospecie di \"Nesiotites similis\", altri addirittura accorparla a quest'ultima senza l'istituzione di una sottospecie.\nMolto probabilmente, le sue modalit\u00e0 di vita e le ragioni della sua estinzione sono assai simili a quelle delle altre due specie ascritte al genere \"Nesiotites\"."}
{"id": "1159228", "revid": "12582", "url": "https://it.wikipedia.org/wiki?curid=1159228", "title": "Lucio Gustavo Abis", "text": ""}
{"id": "1159229", "revid": "1748167", "url": "https://it.wikipedia.org/wiki?curid=1159229", "title": "Fimbles", "text": "I Fimbles sono i protagonisti di un programma televisivo della BBC, a loro intitolato, adatto per i bambini in et\u00e0 prescolare.\nI Fimbles, ovvero Fimbo, Florrie e Baby Pom, sono tre simpatici pupazzi a forma di ippopotamo a righe dai colori sgargianti. Vivono in una valle magica, la Valle dei Fimbles, in compagnia di un gruppo di amici: Bessie, un simpatico uccellino, Ribble, il figlio di Bessie, Roly Mo, una talpa che vive in un cunicolo pieno di libri, e la rana Rockit. I Fimbles sono molto curiosi, e scoprono in ogni episodio qualcosa di nuovo: gesti molto semplici come fare un collage, soffiare le bolle di sapone, conoscere nuovi oggetti, parole, colori, emozioni.\nI \"Fimbles\" nascono nel 2002 grazie al lavoro della Novel Entertainment e sono basati sul design originale di Sarah Hayes. Sono stati prodotti 200 episodi della serie, la maggior parte dei quali scritti dalla produttrice del programma Lucinda Whiteley.\nOgni episodio ha una struttura ben definita: i Fimbles sono alle prese con nuove situazioni, e per aiutarli la talpa Roly Mo, grazie alla sua vasta biblioteca, racconta loro una storia esplicativa. All'interno della puntata, sono presenti filmati di bambini reali che giocano, e alla fine della puntata, Bessie fa un riassunto di ci\u00f2 che \u00e8 accaduto ai Fimbles quel giorno.\nIn Italia la trasmissione \u00e8 andata in onda sul canale JimJam e Rai 2."}
{"id": "1159233", "revid": "136053", "url": "https://it.wikipedia.org/wiki?curid=1159233", "title": "Caraceni", "text": ""}
{"id": "1159235", "revid": "174852", "url": "https://it.wikipedia.org/wiki?curid=1159235", "title": "Urologo", "text": ""}
{"id": "1159236", "revid": "767487", "url": "https://it.wikipedia.org/wiki?curid=1159236", "title": "Digital Folklore", "text": "Digital Folklore \u00e8 l'album di debutto autoprodotto della band sperimentale britannica degli Oi Va Voi, pubblicato nel 2002.\nAlcune delle tracce dell'album vennero in seguito estratte e nuovamente registrate per l'album successivo, \"Laughter Through Tears\", ad esempio la canzone popolare ungherese \"A Csitari\", il cui testo nel nuovo album \u00e8 cantato da una donna."}
{"id": "1159237", "revid": "88740", "url": "https://it.wikipedia.org/wiki?curid=1159237", "title": "Piromalli", "text": ""}
{"id": "1159239", "revid": "22475", "url": "https://it.wikipedia.org/wiki?curid=1159239", "title": "Nuralagus rex", "text": "Il lagomorfo gigante di Minorca (\"Nuralagus rex\" Quintana et al., 2011) \u00e8 una specie di coniglio gigante estinto vissuto sull'isola di Minorca, nelle Baleari, dal Messiniano alla met\u00e0 del Pliocene, quando si estinse.\nI progenitori di taglia normale di questo animale raggiunsero l'isola ai tempi dell'era glaciale, quando l'abbassamento del livello del mare aveva reso possibile agli animali di colonizzare le varie isole del Mediterraneo; quando poi il livello del mare torn\u00f2 a salire, gli animali si trovarono isolati e cominciarono ad evolversi per conto proprio nel nuovo habitat.\nSu Maiorca, la nicchia dei grandi erbivori fu presa dalla capra \"Myotragus balearicus\"; su Minorca, dove quest'animale non era arrivato, tale nicchia fu occupata dai conigli, i quali, non avendo nemici in questo areale, iniziarono a crescere di dimensioni.\nQuando il livello del mare torn\u00f2 a scendere, si form\u00f2 un istmo di terra fra le due isole, che consent\u00ec al \"Myotragus\" ed agli altri animali (come \"Nesiotites\" e \"Hypnomys\") di raggiungere Minorca; il risultato fu l'estinzione dei lagomorfi giganti, incapaci di reggere la concorrenza alimentare.\nDai fossili ritrovati si \u00e8 dedotto che questi animali da vivi potessero arrivare a pesare pi\u00f9 di 23\u00a0kg; le loro zampe erano piuttosto corte rispetto al corpo, mentre la colonna vertebrale era dritta, rigida e spessa. Queste caratteristiche li rendevano probabilmente assai diversi dai loro parenti attuali, i conigli e le lepri."}
{"id": "1159243", "revid": "990063", "url": "https://it.wikipedia.org/wiki?curid=1159243", "title": "Strada statale 131 Diramazione Centrale Nuorese", "text": "La strada statale 131 Diramazione Centrale Nuorese (SS 131 d.c.n.) \u00e8 una importante strada statale italiana della Sardegna che, diramandosi dalla strada statale 131 Carlo Felice (bivio di Abbasanta nel cuore della Sardegna), porta a Nuoro, e a Olbia. La 131 Dcn \u00e8 di particolare interesse in quanto collega le attigue aree del nuorese, come Baronie (Orosei, Galtell\u00ec), Mamoiada, Dorgali e di Bitti, nonch\u00e9 il capoluogo provinciale stesso, con le arterie stradali principali per il Porto e l'Aeroporto di Olbia, infrastrutture di riferimento e pi\u00f9 vicine. Inoltre grazie all'innesto con la SS 129 Trasversale Sarda, anche tramite la SP 27 a Ottana, \u00e8 la via pi\u00f9 veloce per il Porto di Porto Torres o l'Aeroporto di Alghero-Fertilia.\nNonostante il suo tracciato sia di superstrada ad alto scorrimento, la statale \u00e8 classificata come strada extraurbana secondaria, avente limite di velocit\u00e0 90\u00a0km/h.\nStoria.\nIl primo progetto di collegare la citt\u00e0 di Nuoro al capoluogo sardo con una strada a 4 corsie risale al piano della Cassa per il Mezzogiorno degli anni 1950/1962. La Cassa aveva gi\u00e0 approvato il progetto di massima della Cagliari-Oniferi-Nuoro e si accingeva ad approvare anche la Nuoro Siniscola e il collegamento con la Strada statale 125 Orientale Sarda per Olbia. Negli anni 70 viene inaugurata\nIl primo tratto costruito, inizialmente a due sole corsie, una per senso di marcia, inaugurato nel 1968, collega la SS 131 all'altezza di Abbasanta con Ottana ed il suo nuovo polo chimico industriale (Anic-Montefibre)per poi proseguire da qui per Nuoro, al cui ingresso si congiunge con la SS 389 proveniente da Bitti- Orune . Il vecchio tracciato a 2 corsie si snoda all'altezza del paese di Sedilo, costeggiando il lago Omodeo e il rinomato santuario di San Costantino, ove tutti gli anni si corre la famosissima \"Ardia\" a cavallo. Ci\u00f2, prima della sua variazione e dell'ampliamento con la trasformazione dell'arteria che, dal 1978 diviene a 4 corsie, scostandosi in diversi punti dal vecchio tracciato e proprio all'altezza di Sedilo, con la realizzazione della nuovissima Galleria \"Santu Antine\". Il tracciato originario \u00e8 una strada caratterizzata da scarsa segnaletica e dotata solo recentemente, a met\u00e0 degli anni 2000 dello spartitraffico centrale.\nNel 1984 fu aperto il tratto di circa 11 km, che mancava a congiungere i due tronconi a 4 corsie (Abbasanta-Nuoro sud e Nuoro Nord-Siniscola/Posada), e che ora consente di arrivare fino a Posada evitando di attraversare la citt\u00e0 di Nuoro e dover percorrere diversi kilometri di curve della s.p.24 (vecchia Nuoro-Siniscola). \u00c8 un tratto di strada molto panoramico , formato da diversi alti viadotti ed inizia con la galleria di Pratosardo, e arriva fino al bivio di Nuoro- Orune in localit\u00e0 Marreri.\nNel corso della fine degli anni 1980 e dei primi anni 1990, furono progettati e realizzati parte degli ultimi 40\u00a0km, che avrebbero collegato Siniscola ad Olbia. Intanto, verso l'anno 2000, sono partiti i lavori per rendere sicuro il tratto Nuoro-Siniscola, con la messa in posa dello spartitraffico e l'allargamento delle corsie. Nella primavera del 2005, fu finalmente completato l'ultimo tratto mancante, i 9\u00a0km che separavano San Teodoro dalla piccola frazione di Ovil\u00f2: si tratta di un tracciato con ampie gallerie e lunghi viadotti e a basso impatto ambientale e visivo.\nNel corso della fine del 2006 fu realizzato lo spartitraffico centrale anche nel tracciato Abbasanta-Nuoro.I lavori sono caratterizzati da lunghe pause e dalla realizzazione di tratti non collegati tra loro, cosicch\u00e9 la strada per Olbia attraverso un continuo alternarsi di \"strada vecchia\" e \"strada nuova\", vede finalmente il suo definitivo completamento alla fine del primo decennio degli anni 2000.\nLa SS 131 d.c.n. oggi appare come una moderna strada nel tratto Olbia-Posada; nonostante l'allargamento delle corsie, nel tratto Posada-Abbasanta molti sono ancora i punti in cui le carreggiate sono effettivamente strette e la guida pu\u00f2 risultare pericolosa. Sono del tutto assenti gli incroci a raso, anche se lo svincolo di Ottana \u00e8 sprovvisto di corsie di accelerazione e decelerazione.\nPercorso.\nLa SS 131 d.c.n. ha origine nel comune di Abbasanta, dalla strada statale 131 Carlo Felice, e in quanto superstrada non attraversa nessun centro abitato ma ha numerose uscite per poter arrivare nei comuni e nelle strade limitrofe al suo tracciato: Ghilarza, Sodd\u00ec, Sedilo (dopo il quale entra nel nuorese), Ottana, Oniferi e Nuoro (strada statale 129 Trasversale Sarda).\nSuperata l'uscita per Nuoro, la strada prosegue verso nord-est e si trovano le uscite per Orune, Lula-Dorgali, Siniscola (sud e nord), Posada-Torp\u00e8 e Posada nord. Entra quindi nella provincia di Sassari, in comune di Budoni; la prima uscita \u00e8 quella di Limpiddu, quindi Budoni (parallela alla strada statale 125 Orientale Sarda), Agrustos e San Teodoro. Termina infine poco a sud di Olbia, dopo le uscite di Ovil\u00f2, Santa Giusta, Loiri-Porto San Paolo e Trudda, immettendosi sulla circonvallazione di Olbia in corrispondenza dello svincolo sulla SS 729 Sassari-Olbia."}
{"id": "1159244", "revid": "1258", "url": "https://it.wikipedia.org/wiki?curid=1159244", "title": "Asiago d'allevo", "text": ""}
{"id": "1159245", "revid": "125333570", "url": "https://it.wikipedia.org/wiki?curid=1159245", "title": "Fagus sylvatica", "text": "Il faggio (Fagus sylvatica ), detto anche \"faggio comune\" o \"faggio occidentale\", \u00e8 un albero appartenente alla famiglia Fagacee.\nEtimologia.\nL'epiteto specifico (latino \"sylv\u0101tica\", da \"sylv\u0101ticus\", \"selvatico\", variante di \"silv\u0101ticus\" per accostamento paretimologico al greco \u1f55\u03bb\u03b7 \"h\u00fdl\u0113\", \"foresta\") venne assegnato da Linneo in contrapposizione al \"Fagus castanea\", nome con cui il naturalista svedese indicava il castagno.\nDescrizione.\nPortamento.\nIl faggio \u00e8 un grande albero, \u00e8 caducifoglia e latifoglia, con crescita molto lenta e molto longevo, arrivando ad essere plurisecolare. Raggiunge i 30\u201340 m di altezza, con fusto diritto poco rastremato e presenta una corteccia liscia e sottile di color grigio-cenerina, con striature orizzontali e spesso con macchie biancastre per presenza di licheni. Ha un legno duro e compatto. \nPer la sua corteccia liscia e ben levigata il faggio \u00e8 stato associato alla scrittura. I libri con pagine di pergamena erano protetti da tavolette di faggio e il legno ricavato da questo albero fu utilizzato per la realizzazione di scrittoi, soprattutto in et\u00e0 medievale. Nella lingua tedesca la parola che indica il faggio \"Buche\" \u00e8 richiamata nella parola libro \"Buch\" e in \"Buchstaben,\" parola che si riferisce alle lettere dell'alfabeto.\nFoglie.\nPresenta fogliame denso e foglie ovali, pi\u00f9 chiare nella pagina inferiore. Le foglie sono brevemente picciolate (1\u20132\u00a0cm) e sono disposte sul ramo in modo alterno, lucide su entrambe le facce, con margine ondulato, ciliato da giovani. In autunno assumono una caratteristica colorazione arancio o rosso-bruna. Ha una chioma massiccia, molto ramificata e con fitto fogliame, facilmente riconoscibile a distanza perch\u00e9 molto arrotondata e larga, con rami della porzione apicale eretti verticali.\nFiori.\n\u00c8 una pianta monoica che produce fiori maschili e femminili sulla stessa pianta ma in posizioni diverse. I fiori maschili sono riuniti in amenti tondi e penduli, lungamente picciolati; quelli femminili sono accoppiati in un involucro detto cupola e hanno ovario triloculare. La fioritura avviene generalmente nel mese di maggio.\nFrutti.\nI frutti, chiamati faggiole, sono grossi acheni commestibili, trigoni, rossicci, contenuti in ricci deiscenti per 4 valve, dai quali si ricavava un olio che \u00e8 un surrogato di quello d'oliva. Inoltre, le faggiole tostate e macinate sono un surrogato del caff\u00e8. La germinazione avviene in aprile, dopo un periodo di riposo di almeno 6 mesi.\nDistribuzione e habitat.\nL'areale naturale di distribuzione della specie va dalla Svezia meridionale (con popolazioni pi\u00f9 rade in Norvegia) a nord fino all'Italia meridionale, alla Sicilia e alla Penisola Iberica a sud, mentre a est si estende fino alla Turchia nord-occidentale dove si sovrappone con quello del \"Fagus orientalis\". In Italia il faggio \u00e8 presente sulle Alpi, sugli Appennini, sui Nebrodi, sulle Madonie e sull'Etna. \u00e8 invece assente allo stato naturale in Sardegna, regione in cui \u00e8 stato introdotto per scopi silvicolturali e in cui la vegetazione climacica dell'orizzonte montano (1.200\u20131.800 m) \u00e8 rappresentata da consorzi di agrifoglio e taxus. Sui rilievi appenninici il faggio rappresenta la specie arborea maggiormente diffusa, nell'orizzonte montano (900\u20131.000 m), formando spesso boschi puri e raggiungendo il limite superiore della vegetazione arborea (1.700 m lungo la dorsale ligure e tosco-emiliana, fino a 2.000 m sul Pollino e sui rilievi della Lucania).\nPer quanto riguarda le Alpi, l'optimum per il faggio si ritrova nella fascia montana del distretto esalpico, dove forma estesi popolamenti puri. A quote superiori o inferiori, i popolamenti subiscono l'ingresso di altre specie, rispettivamente pi\u00f9 resistenti alle gelate (come l'abete) e pi\u00f9 resistenti alla mancanza d'acqua (come il carpino nero).\nLe regioni italiane con maggiore presenza di faggete sono: \n1) l\u2019Abruzzo (122.405 ha);\n2) il Piemonte (115.500 ha);\n3) l\u2019Emilia-Romagna (100.862 ha).\nRispetto a queste tre regioni, la quantit\u00e0 di copertura boschiva a faggio decresce rapidamente per i restanti territori regionali. \nN.B.: I dati riportati tra parentesi si riferiscono al censimento dell\u2019anno 2005. \nIl faggio \u00e8 una pianta sciafila che si aggrega facilmente con altre essenze, soprattutto conifere. Si adatta a qualsiasi terreno.\nIn condizioni sfavorevoli si presenta come un arbusto prostrato e molto ramificato, adatto a sopportare il peso del manto nevoso per lunghi periodi.\nTra le tante faggete presenti nel territorio nazionale, una \u00e8 quella di Soriano nel Cimino che si trova sulla cima del Monte Cimino (1.053 m s.l.m.); particolarissima la faggeta relitta della valle del Carfalo, presso Montaione, dove si trovano esemplari a un'altezza che scende fino a 180 m s.l.m. e quella della Riserva Naturale Contrafforte Pliocenico nei pressi di Bologna, dove i faggi arrivano fino a un'altitudine di 155 metri s.l.m..\nUtilizzo.\nCucina.\nLe faggiole sono commestibili e sono usate in alcune ricette tradizionali, se ne pu\u00f2 ricavare un olio per pressatura.\nLegname.\nIl faggio viene coltivato in boschi cedui per la produzione di legna da ardere; tuttavia, negli ultimi anni si \u00e8 avuta una conversione da ceduo a fustaia per soddisfare l'interesse commerciale. Nelle coltivazioni a fustaia si effettuano tagli ogni 90\u2013100 anni, dai quali si ricavano 400-500 metri cubi di legname a taglio.\nIl legno del faggio, tra i pi\u00f9 pesanti, \u00e8 duro e compatto e viene impiegato nella costruzione di mobili, giocattoli, utensili da cucina ed \u00e8 adatto alla tornitura. Grazie alla sua compattezza viene inoltre apprezzato nella costruzione di sedie, mazzuoli, pavimenti e ripiani di banchi da lavoro.\nTra le variet\u00e0 ornamentali pi\u00f9 note ricordiamo il \"Fagus sylvatica\" var. \"purpurea\" Ait. con foglie rosso-vinoso, e il \"Fagus sylvatica\" var. \"pendula\" dal portamento maestoso, dai lunghi rami ricadenti, con foglie dai riflessi iridiscenti, rosso-brillante o macchiettati di bianco e marginate di rosso. Una variet\u00e0 meno comune \u00e8 invece quella del \"Fagus sylvatica asplenifolia\" le cui foglie sono contraddistinte da una lobatura marcatamente sinuata.\nMetodi di coltivazione.\nIl faggio \u00e8 una specie che vive in ambienti con abbondanti precipitazioni ed elevata umidit\u00e0, ma allo stesso tempo \u00e8 sfavorito dal ristagno d'acqua nel terreno, dal freddo intenso e dalla siccit\u00e0 prolungata. Non ama le depressioni profonde o oscure delle valli, ma neppure le sommit\u00e0 asciutte. \u00c8 favorito in quella parte di montagna in cui si addensano le nubi e le nebbie. In presenza di suoli non molto acidi e humus fertile cresce bene sia su rocce carbonatiche che silicee, in condizioni difficili predilige invece un substrato carbonatico-dolomitico.\nLe cultivar pregiate si moltiplicano a marzo per innesto a spacco o a giugno per innesto a occhio o per approssimazione.\nSostenibilit\u00e0.\nLa sostenibilit\u00e0 delle faggete \u00e8 garantita da un equilibrio tra l'utilizzo delle risorse forestali e la conservazione dell'habitat e della biodiversit\u00e0. Il faggio \u00e8 una materia prima rinnovabile all'interno di un habitat ottimale. Il progetto FAGUS che fa parte del programma LIFEdefinisce l'habitat ideale per la conservazione delle faggete. L'antropizzazione delle foreste pu\u00f2 essere bilanciata dal mantenimento nel tempo della biodiversit\u00e0 e della eterogeneit\u00e0 della struttura. L'habitat delle faggete appenniniche in uno stato ottimale comprende tasso, agrifoglio e abete bianco. Questa composizione \u00e8 oggi rara e predominano strutture omogenee, sono poco presenti specie arboree diverse dal faggio. La Regione Piemonte, seconda dopo l'Abruzzo per estensione di faggete appenniniche, nel 2012 ha definito un piano di sostenibilit\u00e0 applicabile al territorio. Lo studio delle faggete e delle loro caratteristiche ha stabilito progetti di intervento diversificati per la conservazione di specifici habitat. Vi sono tre modi di coltivare le faggete: a bosco ceduo, ovvero tagliando i faggi per consentire il rinnovamento dell'habitat con la riproduzione tramite polloni; a fustaia, lasciando crescere gli alberi fino all'altezza massima. La coltivazione adottata dipende dalla specificit\u00e0 della faggeta e dall'utilizzo del legname. Si considera per esempio la coltivazione a fustaia per la lavorazione del legno. La coltivazione a fustaia in Piemonte \u00e8 poco diffusa mentre in Calabria, Campania e Abruzzo \u00e8 maggiormente praticata. La coltivazione a bosco ceduo consente di ottenere legna per la combustione.\nDal 1994 la FSC (Forest Stewardship Council) si occupa di una gestione sostenibile delle foreste che offrono materie prime al sistema produttivo. Nel 2001 nasce FSC italiano che monitora e certifica l'utilizzo delle foreste del territorio nazionale garantendo la sostenibilit\u00e0 della filiera legno-carta per proteggere e mantenere le condizioni ottimali degli specifici habitat.\nAntiche faggete patrimonio Unesco.\nIn Italia sono presenti diverse antiche faggete considerate dal 2012 patrimonio dell'umanit\u00e0 dall'UNESCO. Le faggete sono distribuite tra l'Emilia Romagna e la Basilicata: la foresta di Cozzo Ferriero nel Parco Nazionale del Pollino, la foresta umbra nel Parco Nazionale del Gargano, la foresta vetusta di Monte Cimino in Provincia di Viterbo, la foresta di Monte Raschio all\u2019interno del Parco Naturale Regionale di Bracciano - Martignano, le faggete di Valle Cervara, Selva Moricento, Coppo del Morto, Coppo del Principe e Val Fondillo nel Parco Nazionale d\u2019Abruzzo, Lazio e Molise e la Riserva Naturale Sasso Fratino nel Parco Nazionale delle Foreste Casentinesi, Monte Falterona e Campigna.\nLe faggete italiane si uniscono alle faggete dei Carpazi, riconosciute come patrimonio dell'umanit\u00e0 nel 2007.\nIn questo contesto la specificit\u00e0 delle faggete italiane riguarda la presenza dei faggi pi\u00f9 antichi (400-500 anni), rispetto alle faggete distribuite sul territorio europeo un'estensione pi\u00f9 contenuta; i faggi del territorio nazionale sono tra i pi\u00f9 alti d'Europa (45-50m), interessante inoltre la maggior biodiversit\u00e0 arborea presente che distingue le faggete italiane dalle faggete conservate nel resto dei territori europei.\nIn letteratura.\nIl faggio compare negli \"Idilli\" di Teocrito (Libro XII).\nNelle Bucoliche di Publio Virgilio Marone il faggio ricorre in diverse ecloghe con la sua maestosa presenza.\nNella Ecloga V Mopso prova a recitare i versi che poco prima ha inciso sulla corteccia liscia del faggio: \nUn riferimento alla longevit\u00e0 del faggio si trova, oltre che nell'Ecloga III, anche nell'Ecloga IX: \nPlinio il Vecchio, nella Naturalis historia ( 77 d.C.), offre una descrizione del faggio, in particolare nel XVI libro.\nIl faggio ritorna nel bosco attraversato da Angelica, nell'Orlando Furioso I XXXIII-XXXIV: \nRitroviamo il faggio nel canto XXXV dell\"Imitazione\" di Giacomo Leopardi, opera considerata massima espressione del pessimismo cosmico:\nEvocativi scheletri di faggi campeggiano nel paesaggio della poesia \"Nella Nebbia\" di Giovanni Pascoli\nNell\"'Alboreto selvatico\" Mario Rigoni Stern racconta e descrive il faggio in un contesto che possiede un grande valore autobiografico e letterario."}
{"id": "1159249", "revid": "767487", "url": "https://it.wikipedia.org/wiki?curid=1159249", "title": "Hypnomys", "text": "Hypnomys \u00e8 un genere di roditori di grosse dimensioni, appartenenti alla famiglia dei Gliridae, diffusi in passato nelle isole Baleari e attualmente estinti.\nSe ne conoscono due specie:"}
{"id": "1159250", "revid": "767487", "url": "https://it.wikipedia.org/wiki?curid=1159250", "title": "Laughter Through Tears", "text": "Laughter Through Tears \u00e8 il secondo album della band sperimentale britannica degli Oi Va Voi, pubblicato nel 2004, che ha fatto conoscere il gruppo sulla scena musicale internazionale.\nAlcune delle tracce dell'album erano gi\u00e0 presenti nell'album precedente, \"Digital Folklore\", come ad esempio la canzone popolare ungherese \"A Csitari\", che in origine era cantata da una voce maschile, mentre in \"Laughter Through Tears\" \u00e8 cantata da una voce femminile (Judit N\u00e9meth). L'album include un remix of \"7 Brothers\", altro pezzo di \"Digital Folklore\", come traccia fantasma, dopo 3 minuti e 7 secondi di silenzio al termine di \"Pagamenska\"."}
{"id": "1159251", "revid": "767487", "url": "https://it.wikipedia.org/wiki?curid=1159251", "title": "Provincia di Nong Khai", "text": "La provincia di Nong Khai [ changwat Nong Khai, \u0e08\u0e31\u0e07\u0e2b\u0e27\u0e31\u0e14\u0e2b\u0e19\u0e2d\u0e07\u0e04\u0e32\u0e22] si trova in Thailandia e fa del gruppo regionale della Thailandia del Nordest. Il 21 marzo del 2011, la provincia \u00e8 stata smembrata con un decreto reale. Fino a tale data comprendeva 17 distretti, 8 dei quali le sono stati sottratti e formano ora la provincia di Bueng Kan.\nAttualmente il territorio misura 3.027,28 km\u00b2 e la popolazione totale dei 9 distretti che le sono rimasti, secondo le stime del 2010, \u00e8 di 509.395 abitanti. Il capoluogo \u00e8 il distretto di Mueang Nong Khai. La citt\u00e0 principale \u00e8 Nong Khai.\nLa provincia confina ad ovest con quella di Loei, a sud con quella di Udon Thani, ad est con quelle di Bueng Kan e Sakon Nakhon, mentre a nord \u00e8 delimitata dal fiume Mekong, oltre il quale si estende lo stato del Laos.\nSuddivisione amministrativa.\nL'attuale provincia \u00e8 suddivisa in 9 distretti (\"amphoe\"), che sono formati da un totale di 62 sotto-distretti (\"tambon\") e 705 villaggi (\"muban\")."}
{"id": "1159252", "revid": "486946", "url": "https://it.wikipedia.org/wiki?curid=1159252", "title": "Mino Bozzone", "text": ""}
{"id": "1159255", "revid": "436907", "url": "https://it.wikipedia.org/wiki?curid=1159255", "title": "Fear of the Dark (Live)", "text": "Fear of the Dark (Live) \u00e8 un singolo del gruppo musicale britannico Iron Maiden, pubblicato il 1\u00ba marzo 1993 come unico estratto dall'album dal vivo \"A Real Live One\".\nDescrizione.\nIl disco, che al debutto ha raggiunto immediatamente la posizione numero 5 delle classifiche inglesi, contiene anche i brani \"Bring Your Daughter...To the Slaughter\", proveniente dallo stesso live album, e \"Hooks in You\" registrato invece all'Arena di Wembley il 17 dicembre 1990, concerto da cui provengono numerose b-side inserite nei precedenti singoli."}
{"id": "1159256", "revid": "215691", "url": "https://it.wikipedia.org/wiki?curid=1159256", "title": "Sorbus aucuparia", "text": "Il sorbo degli uccellatori (Sorbus aucuparia ) \u00e8 un albero della famiglia delle Rosacee.\nIl nome deriva dal fatto che, essendo le sue bacche appetite dalla piccola avifauna migratoria, viene tradizionalmente utilizzato negli appostamenti fissi per la caccia a tali prede. Veniva anche piantato attorno agli impianti per la cattura di tale fauna mediante reti.\nDescrizione.\n\"S. aucuparia\" ha un tronco affusolato, con corteccia liscia (che tende a fessurarsi con l'et\u00e0). \nLa chioma ha forma tondeggiante, le foglie pinnate, con coppie di foglioline disposte su una linea centrale con una foglia terminale. \nFiorisce da maggio a giugno con corimbi molto densi di fiorellini giallastri. Sviluppa piccole bacche rosse che maturano in autunno. \nSono commestibili, anche se di cattivo gusto, e attraggono tantissime specie di uccelli (da li il nome comune della specie).\nLa specie \u00e8 molto resistente al freddo. \nDistribuzione e habitat.\n\u00c8 originario delle aree centrali e settentrionali dell'Europa, dall'Islanda alla Russia. Essendo una pianta specializzata per climi relativamente freddi, nell'Italia del sud (e nei paesi mediterranei) \u00e8 confinato alle aree interne a partire dai 500/600 m d'altitudine.\nTassonomia.\nSono state descritte le seguenti sottospecie: "}
{"id": "1159257", "revid": "1258", "url": "https://it.wikipedia.org/wiki?curid=1159257", "title": "Asiago pressato", "text": ""}
{"id": "1159258", "revid": "478814", "url": "https://it.wikipedia.org/wiki?curid=1159258", "title": "Provincia di Roi Et", "text": "La provincia di Roi Et si trova in Thailandia e fa parte del gruppo regionale della Thailandia del Nordest. Si estende per 8.299\u00a0km\u00b2, ha abitanti (nel 2020) e il capoluogo \u00e8 il distretto di Mueang Roi Et, dove si trova la citt\u00e0 principale Roi Et.\nSuddivisione amministrativa.\nLa provincia \u00e8 suddivisa in 20 distretti (\"amphoe\"). Questi a loro volta sono suddivisi in 193 sottodistretti (\"tambon\") e 2311 villaggi (\"muban\").\nAmministrazioni comunali.\nIn provincia non vi sono comuni con lo status di citt\u00e0 maggiore (\"thesaban nakhon\"). L'unico comune che rientra tra le citt\u00e0 minori (\"thesaban mueang\") \u00e8 Roi Et che ha residenti. La pi\u00f9 popolata tra le municipalit\u00e0 di sottodistretto (\"thesaban tambon\") \u00e8 Phon Thong, con residenti."}
{"id": "1159261", "revid": "18323", "url": "https://it.wikipedia.org/wiki?curid=1159261", "title": "Musikinstrumenten-Museum", "text": "Il Musikinstrumenten-Museum \u00e8 un museo di Berlino, dedicato alla raccolta di strumenti musicali.&lt;br&gt;\nL'edificio che ospita il museo \u00e8 stato progettato da Edgar Wisniewski e Hans Scharoun, ed \u00e8 stato realizzato fra il 1979 e il 1984.\nCollezione.\nIl museo raccoglie oltre 750 strumenti musicali, che fanno parte di una collezione iniziata nel 1888. La collezione \u00e8 esposta in modo tale da seguire l'evoluzione dei vari strumenti musicali nel corso del tempo, a partire dal XVI secolo. Fra i vari strumenti esposti vi \u00e8 il clavicembalo di Jean Marius, appartenuto a Federico il Grande, e i violini di Amati e Stradivari."}
{"id": "1159264", "revid": "36426", "url": "https://it.wikipedia.org/wiki?curid=1159264", "title": "Castello Sonnino", "text": "Il castello Sonnino si erge su un promontorio a picco sul mare a pochi chilometri dalla citt\u00e0 di Livorno, nei pressi della frazione di Quercianella, in localit\u00e0 Romito.\nStoria.\nLa costruzione del castello risale alla fine dell'Ottocento, quando il barone Sidney Sonnino decise di installarvi la propria residenza.\nL'area designata era occupata da un fortilizio cinquecentesco, realizzato dai Medici sui resti di una precedente fortificazione d'origine remota e facente parte di un complesso sistema per la difesa della costa (si vedano le voci Torri costiere della provincia di Livorno e Torri costiere del Granducato di Toscana).\nI lavori consistettero in un ampliamento ed una elevazione della struttura preesistente, che un tempo, nota come torre San Salvatore, era costituita da una torre quadrata (il nucleo originario) preceduta da uno spalto per il posizionamento dell'artiglieria.\nIl maniero fu completato con l'aggiunta di una cappella esterna (1895), ancor oggi esistente ed immersa nel rigoglioso parco circostante.\nSonnino, figura di spicco nel panorama politico italiano, era fortemente legato alla sua dimora livornese: uomo burbero e severo, era affascinato dalla rude solitudine e bellezza di quel tratto di costa, che poteva dominare, per ampi tratti, dall'alto del castello. Decise perfino di esservi sepolto e pertanto, alla sua morte (1922), la sua salma fu tumulata in una grotta della scogliera, nei pressi dello stesso fortilizio.\nAttualmente il castello \u00e8 una residenza privata e quindi non accessibile al pubblico, salvo che in occasioni particolari, come nel corso delle \"Giornate del FAI\" tenutesi nel 2007, quando la propriet\u00e0 ha aperto la dimora ai livornesi e ai numerosi turisti.\nInoltre il maniero \u00e8 dotato di un porticciolo privato, dove sorge una piccola torre neomedioevale, capace di ospitare al massimo 10 piccole imbarcazioni e privo di qualsiasi servizio; i fondali sono molto bassi (1 - 1,50 metri).\nDescrizione.\nIl castello Sonnino \u00e8 un edificio in stile neomedioevale: l'intera struttura \u00e8 percorsa da una fitta teoria di piccole merlature, che, da lontano, fanno assumere alla dimora un aspetto ancora pi\u00f9 imponente.\nL'interno \u00e8 semplice ed austero: l'unico elemento di rilievo \u00e8 una porta lignea finemente intagliata secondo lo stile neogotico. Ancora riconoscibile \u00e8 la struttura originaria del fortilizio ed in particolare quella dello spalto mediceo, nel quale oggi \u00e8 ricavato un grande salone di ricevimento.\nAnche la cappella esterna richiama lo stile medioevale, con una facciata aperta da una piccola bifora ogivale; la piccola aula interna \u00e8 a pianta rettangolare, chiusa da un'abside e coperta da una teoria di capriate in legno."}
{"id": "1159266", "revid": "661526", "url": "https://it.wikipedia.org/wiki?curid=1159266", "title": "Michel Tournier", "text": "Biografia.\nTrascorre la sua giovent\u00f9 a Saint-Germain-en-Laye e a Neuilly-sur-Seine. \u00c8 compagno di scuola di Roger Nimier. La sua educazione \u00e8 segnata da cultura tedesca, musica e cattolicesimo. Pi\u00f9 tardi, scopre il pensiero di Gaston Bachelard. Compie, in seguito, studi di filosofia alla Sorbona e all'Universit\u00e0 di Tubinga. Segue i corsi di Maurice de Gandillac. Vorrebbe insegnare Filosofia al liceo, ma non supera il concorso (agr\u00e9gation).\nEntra a Radio France come giornalista e traduttore e anima l'emissione \"L'heure de la culture fran\u00e7aise\" (\"L'ora della cultura francese\"). Nel 1954, lavora in campo pubblicitario per Europe 1 (radio). Collabora anche a \"Le Monde\" e \"Le Figaro\". Dal 1956 al 1968, presso Plon, lavora a diverse traduzioni dal tedesco; come giornalista, \u00e8 incaricato di un'emissione \"Chambre noir\" e nel 1968, partecipa con Lucien Clergue alla creazione delle \"Rencontres photographiques d'Arles\".\nNel 1967 pubblica il suo primo romanzo \"Vendredi ou les Limbes du Pacifique\" (che prende ispirazione da Daniel Defoe) e viene premiato con il Grand prix du roman de l'Acad\u00e9mie fran\u00e7aise. Tournier desidera scrivere una storia popolare su un soggetto filosofico. Nel 1970, ottiene il Prix Goncourt all'unanimit\u00e0, per il romanzo \"Il re degli ontani\", del quale sono state vendute 4 milioni di copie. L'anno dopo, pubblica \"Vendredi ou la vie sauvage\", versione semplificata di \"Vendredi ou les Limbes du Pacifique\". Non lo scrive come libro per ragazzi, ma considera che poter essere letto da ragazzi sia un criterio di qualit\u00e0. Il libro diventa un classico scolastico. Ne sono state vendute 7 milioni di copie ed \u00e8 stato tradotto in una quarantina di lingue.\nNel 1972, diventa membro dell'Acad\u00e9mie Goncourt. \u00c8 anche traduttore dal tedesco di Erich Maria Remarque. Nel 1975 pubblica il suo terzo romanzo \"Les M\u00e9t\u00e9ores\" che racconta la vita di due gemelli, Jean e Paul. Nei suoi ultimi anni vive a Choisel, piccolo paese nella valle di Chevreuse, a pochi chilometri da Parigi, in un antico presbiterio. Fa parte del Comitato di lettura dell'editore Gallimard.\nConsiderato come un \"classico\", Tournier viene letto da tutti i tipi di pubblico, in tutti i paesi. L'universo dei suoi romanzi, popolato di orchi, di gemelli, di androgini e attraversato dal tema dell'inversione si divide tra realismo e fantastico. Malgrado le critiche che pu\u00f2 suscitare, la sua lettura originale dei miti, delle religioni e della storia ha apportato una ventata benefica di novit\u00e0 al romanzo degli anni 1970. Ha ricevuto la medaglia Goethe nel 1993 e una laurea honoris causa dall'Universit\u00e0 di Londra nel 1997. Sempre nel 1993 ha ricevuto a Capri il Premio Malaparte e nel 2002, a Venezia, il Premio Campiello alla carriera letteraria. \u00c8 deceduto la sera del 18 gennaio 2016 all'et\u00e0 di 91 anni nella sua casa di Choisel."}
{"id": "1159268", "revid": "46291", "url": "https://it.wikipedia.org/wiki?curid=1159268", "title": "Alnus incana", "text": "L'ontano bianco o ontano grigio (Alnus incana ) \u00e8 un albero caducifoglio della famiglia delle Betulacee.\nDescrizione.\n\u00c8 un albero di taglia piccola-media e di rapido accrescimento, che arriva a misurare 15\u201320 m di altezza.\nLa corteccia si mantiene grigia sino alla fine del suo ciclo vitale, che arriva a 60-100 anni.\nLe foglie sono di colore verde opaco, ovoidali; misurano circa 5\u201311\u00a0cm di lunghezza e 4\u20138\u00a0cm di larghezza.\nI fiori nascono all'inizio della primavera, prima che spuntino le foglie.\nI semi sono piccoli, da 1 a 2\u00a0mm di lunghezza, di colore marrone chiaro.\nApparato radicale fittonante, azotofissatore.\nDistribuzione e habitat.\n\u00c8 diffuso in gran parte dell'emisfero settentrionale, dagli Stati Uniti all'Europa e all'Asia nord-occidentale. In Italia \u00e8 presente sulle Alpi e nel Nord dell'Appennino. Fino alla fine del XX secolo era presente anche lungo il tratto di pianura del fiume Panaro, nella Valle Padana a quote inferiori ai 100 m.\nNella parte settentrionale della sua area di distribuzione, \u00e8 un albero comune nei boschi a livello del mare, nei campi abbandonati e in prossimit\u00e0 di fiumi e laghi, fino a 1200 m di quota.\nTassonomia.\nL'ampia diffusione circumboreale e le piccole differenze morfologiche che caratterizzano il genere \"Alnus\" hanno comportato notevoli difficolt\u00e0 e controversie sulla classificazione tassonomica di questo taxon. Recenti studi genetici propongono di raggruppare all'interno del complesso \"Alnus incana\" molte specie prima considerate separate e individuare quattro principali sottospecie:\nUsi.\nIl legno di ontano grigio \u00e8 usato raramente, perch\u00e9 \u00e8 costituito da tronchi di piccolo diametro, prevalentemente storti. Tuttavia, \u00e8 spesso utilizzato per il rimboschimento delle colline di terre alluvionali e per la stabilizzazione di pendii e scarpate.\nColtivazione.\n\"Alnus incana\" \u00e8 una specie che necessita di molta luce; cresce bene anche in suoli molto poveri grazie alla sua altissima capacit\u00e0 fertilizzante del terreno, ottenuta in simbiosi con il batterio \"Frankia\", in grado di elaborare grandi quantit\u00e0 di composti azotati."}
{"id": "1159269", "revid": "767487", "url": "https://it.wikipedia.org/wiki?curid=1159269", "title": "The Calcium Kid", "text": "The Calcium Kid \u00e8 un film del 2004 diretto da Alex De Rakoff.\nTrama.\nJimmy Connelly \u00e8 un ragazzo appagato dal suo lavoro di lattaio, ma sfortunatamente incontra Pete Wright, pretendente alla cintura del mondo di boxe, che mette ko e fuori gara durante un allenamento alla vigilia dell'incontro per il titolo. Niente di pi\u00f9 naturale che sia Jimmy a prendere il posto del povero Wright nella sfida col campione."}
