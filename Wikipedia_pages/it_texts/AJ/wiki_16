{"id": "1093616", "revid": "297059", "url": "https://it.wikipedia.org/wiki?curid=1093616", "title": "Missione gesuita in Cina", "text": "La missione gesuita in Cina ha una storia e una tradizione pluriscolare. \nI Gesuiti giunsero per la prima volta in Cina nel 1582. Diffusero in Europa la conoscenza della Cina, e possono essere considerati i creatori della sinologia. Diedero inizio a un profondo, duraturo, e proficuo scambio culturale con la Cina, aprendo la cultura cinese alla conoscenza dell'Europa e della cultura occidentale, e introducendo le scienze e molte tecnologie occidentali in quella lontana nazione.\nMissionari in Cina.\nLe pi\u00f9 antiche tracce di cristianesimo nella civilt\u00e0 cinese sono quelle dei cristiani nestoriani del VII secolo: lo dimostra, infatti, la cosiddetta stele nestoriana, un'iscrizione plurilingue, cinese-siriaca, scolpita il secolo successivo e ritrovata nel 1625 a Chang'an (Xi'an). Una riproduzione di questa stele si trova presso il Museo Etnografico Missionario in Vaticano.\nLa prima presenza cattolica \u00e8 di qualche secolo posteriore: una missione francescana si insedi\u00f2 in Cina fra il XIII secolo e il XVI secolo, durante la dinastia mongola degli Yuan. Quando quella dinastia fu rovesciata (1368), i missionari dovettero lasciare il Paese. Il Cristianesimo predicato allora era basato sulla lettura biblica e non era adattato al pensiero ed ai costumi cinesi.\nLa Compagnia di Ges\u00f9 ottenne dal papa il \u00abdiritto religioso\u00bb sui nuovi territori estremo orientali, che essi raggiunsero sulla scia dei mercanti portoghesi. \nVerso la met\u00e0 del XVI secolo, per opera di Francesco Saverio, i gesuiti raggiunsero i porti di Goa (India), Malacca (Malaysia), Macao e quindi il Giappone. Questa presenza precoce permise ai Gesuiti di fondare fin dal 1542 una missione a Goa: essa sarebbe stata il punto di partenza e di controllo per le esplorazioni pi\u00f9 lontane. Proprio durante l'attivit\u00e0 missionaria San Francesco Saverio si spense nel 1552 sull'isola di Sancian, mentre era in procinto di portarsi in Cina.\nNel 1582, Michele Ruggieri e Matteo Ricci furono i primi Gesuiti a ottenere il permesso di entrare in Cina, che concretizzarono l'anno successivo. \nDopo aver fondato diverse residenze in varie citt\u00e0 della Cina, Matteo Ricci riusc\u00ec a stabilirsi nella capitale nel 1601, e cominci\u00f2 il suo lavoro presso i letterati della corte.\nMatteo Ricci, grazie alla sua cultura scientifica e soprattutto alla lingua cinese che apprese perfettamente, si fece conoscere abbastanza presto nei circoli letterari. Scrisse numerose opere per promuovere e presentare la religione cristiana agli eruditi cinesi. Fu anche l'iniziatore del primo progetto di dizionario Cinese-Latino, il cosiddetto \u00abdizionario Ricci\u00bb.\nPrima missione gesuita in Cina.\nSi pu\u00f2 dividere la prima missione gesuita in Cina (dal 1582 al 1773) in tre periodi:\nLa Missione Gesuita era organizzata in province, dirette da un provinciale. All'inizio tutto l'Oriente dipendeva da quello di Goa. Sotto questa \u00abprovincia\u00bb si trovano le missioni nazionali, dirette esse stesse da un superiore. Indipendentemente dalla organizzazione della Compagnia vi erano comunque le strutture della gerarchia ecclesiastica, cio\u00e8 i vescovi e le loro diocesi, ed i Vicari Apostolici. \nL'organizzazione evolse con l'ampliamento e l'estensione dei territori coperti. Per la Cina il punto di entrata e la base di ripiegamento in caso di persecuzione sarebbe stato il territorio portoghese di Macao. \u00c8 da notare che i Gesuiti di Macao non seguivano per forza le stesse idee di quelli della Cina.\nLe province lontane non vennero lasciate senza controllo, poich\u00e9 esisteva un sistema d'ispezione delle missioni. Per di pi\u00f9, i missionari erano tenuti a scrivere rapporti e lettere annuali. Queste ultime venivano utilizzate internamente e compilate anche per la pubblicazione al pubblico. Si crearono delle corrispondenze anche con gli scienziati e gli intellettuali europei.\nIl periodo di presenza dei Gesuiti vide succedersi vari imperatori e soprattutto l'insediamento di una dinastia mancese sul trono della Cina. I Ming furono respinti verso sud e furono definitivamente sconfitti nel 1661. Fin dal 1644, la dinastia manci\u00f9 Qing prese piede in Cina. L'atteggiamento dei diversi imperatori nei confronti dei Gesuiti e della missione cattolica fu diversificato: a periodi di tolleranza si alternarono altri di persecuzione. La posizione non fu la stessa neanche di fronte ai Gesuiti della corte, ai Cinesi convertiti o agli altri missionari nelle campagne.\nQuando Matteo Ricci arriv\u00f2 a Pechino nel 1601, la dinastia Ming volgeva al termine. L'impero era attaccato alle sue frontiere in Mongolia e, nello stesso tempo, doveva aiutare la Corea a respingere gli attacchi giapponesi. Per di pi\u00f9, tra i Manci\u00f9, vi erano segni di agitazione.\nI Gesuiti guadagnarono prestigio grazie alle loro notevoli competenze in ambito scientifico e al loro ruolo di interpreti nel corso del negoziato diplomatico per il Trattato di Ner\u010dinsk tra Cina e Russia, concluso nel 1689. \nA partire da Adam Schall e per pi\u00f9 di un secolo, tutti i Presidenti non manci\u00f9 del Tribunale dell'Astronomia furono gesuiti.\nQuesti elementi, oltre all'aiuto fornito dai Gesuiti nel settore della tecnologia bellica, indussero Kangxi, secondo imperatore della dinastia Qing, rinomato anche per la sua apertura di spirito e per il suo sostegno agli intellettuali, ad emettere nel 1692 il famoso Editto di Tolleranza. Questo editto autorizzava le conversioni al cristianesimo, annullava le leggi precedenti contro i missionari, e concedeva il diritto di costruire chiese e di predicare pubblicamente. Il Tribunale dei Riti riconosceva agli Europei il loro merito nel proprio lavoro e la loro dedizione. Il Cristianesimo non venne pi\u00f9 considerato una dottrina che agitava il popolo; ciononostante, questo editto non permise una conversione di massa.\nQuesto periodo vide anche un repentino sviluppo della Disputa dei Riti, in seguito ad un editto emanato dal Vicario Apostolico del Fujian Charles Maigrot (1693). Esistevano vari punti di discordia concernenti le attivit\u00e0 dei Gesuiti in Cina, come il problema dei termini con cui indicare il Dio dei Cristiani, le modalit\u00e0 di espressione del culto dei defunti, e la partecipazione dei cristiani ai riti di derivazione confuciana, in particolare quelli riguardanti \"Shangdi\" e gli antenati, che in Cina erano molto venerati. Ci si poneva il problema se questi riti fossero dei costumi di tipo civile o delle espressioni di religiosit\u00e0 diversa da quella cristiana, ed incompatibile con essa.\nLa visita del cardinale Carlo Tommaso Maillard de Tournon, inviato del papa, avvenuta tra il 1705 ed il 1706, non ebbe i risultati auspicati nei confronti dell'Imperatore Kangxi. L'imperatore obblig\u00f2 i missionari a chiedere una permesso formale, il \"piao\", che comportava la dichiarazione della propria identit\u00e0, anche religiosa, e la volont\u00e0 di rimanere in Cina per tutta la vita. \nSecondo i Gesuiti e molti storici successivi questa autorizzazione era subordinata all'accettazione delle pratiche controverse dei \"riti cinesi\", o pratiche ricciane, di cui i Gesuiti erano i principali sostenitori, per cui i missionari che non avevano il \"piao\" sarebbero stati cacciati dal paese. \nLa Chiesa, con il Decreto di Nanchino del 1707 emanato da Tournon, minacci\u00f2 di scomunica i missionari che avessero accettato i riti cinesi, riconoscendo un'incompatibilit\u00e0 fra il dogma cattolico e questi riti. La maggior parte dei Gesuiti richiese il \"piao\", sia per rimanere in Cina, ma anche per mostrare all'Europa che era inevitabile farlo. Ma molti missionari non gesuiti ottennero il \"piao\" senza addurre nessun impegno di carattere dottrinale.\nDopo il periodo di Kangxi, si ebbero i regni di Yongzheng (1723-1735) e poi Qianlong, dal 1736 al 1796, caratterizzati da un minore interesse per il Cristianesimo e quindi minore considerazione per i missionari occidentali, e spesso da vere e proprie persecuzioni contro le chiese e gli insediamenti missionari. \nQianlong estese le frontiere dell'impero cinese, ma fu molto pi\u00f9 rigido verso gli Occidentali, come mostrano l'episodio dell'ambasciatore Mac Cartney, e le continue persecuzioni contro i cristiani.\nDopo la Disputa dei Riti i Gesuiti erano molto mal visti in Occidente, poich\u00e9 si erano posti in netta contrapposizione con la Santa Sede. A poco a poco, i paesi d'Europa videro in cattiva luce i Gesuiti, e le missioni all'estero vennero lentamente abbandonate, in particolare quelle in Cina, dove per mantenere la missione occorreva anche un cospicuo sostegno finanziario. \nFinalmente il Papa Clemente XIV eman\u00f2 il Breve \"Dominus ac Redemptor\" nel 1773, che giungendo in Cina nel 1775, decret\u00f2 la fine della missione gesuitica. \nAltri ordini religiosi presero il posto dei Gesuiti, fino a che nel secolo successivo, cominciarono a lasciare posto ai mercanti e alle ambasciate, che s'interessavano poco della salute delle anime. In seguito alla ricostituzione della Compagnia nel 1814, e alla vittoria occidentale nelle Guerre dell'Oppio, si assist\u00e9 ad una nuova rivitalizzazione della presenza missionaria in Cina, bench\u00e9 in parte dovuta alle vittorie militari.\nIl metodo di conversione dei Gesuiti.\nTutti i missionari cattolici adottarono in Cina una comune linea di condotta: apprendimento e padronanza della lingua locale e rispetto dell'autorit\u00e0 politica.\nCome tutti i missionari europei, i gesuiti adottarono un nome cinese; allo stesso modo, i battezzati cinesi ricevettero un nome cristiano. \nIn pi\u00f9, i gesuiti considerarono essenziale adattarsi ai costumi e agli usi locali. Per cui, fin dall'inizio della missione cinese, decisero di applicare gli insegnamenti tratti dall'esperienza della cristianizzazione in Giappone, anche se con delle differenze sul piano delle scelte linguistiche. Tra le tre principali credenze religiose presenti in Cina, gi\u00e0 Matteo Ricci evidenzi\u00f2 il confucianesimo come la dottrina cinese pi\u00f9 vicina ai principi cristiani, per lo meno sul fronte dei principi di etica individuale e sociale.\nCostumi e usanze locali.\nAll'epoca del suo arrivo in Cina, Matteo Ricci portava il costume dei monaci buddhisti. Abbastanza presto, verso il 1594, egli decise di passare al costume dei letterati confuciani, la cui figura godeva di maggiore prestigio nella societ\u00e0 cinese rispetto a quella dei bonzi buddisti. Questo aspetto secondo lui sarebbe stato pi\u00f9 adatto per la conversione e avrebbe evitato confusioni. Questa scelta era motivata da vari fattori. Innanzitutto, lo status sociale dei monaco buddhista nella Cina della dinastia Ming non era cos\u00ec elevato come in Giappone e la religione buddhista era in quel periodo rigidamente controllata dal governo imperiale (esattamente come le altre religioni ufficiali). In secondo luogo, voleva evitare ogni confusione con una qualsiasi scuola buddhista, anche per il fatto che molti principi religiosi cristiani erano visti dai cinesi come non molto dissimili dai corrispondenti buddisti, ed entrambe erano di fatto religioni provenienti da territori stranieri, e questo rimaneva fonte di diffidenza per i cinesi.\n\u00c8 da notare che questo cambiamento di costume si fece anche nel momento in cui Ricci tradusse i Classici cinesi in latino. Gli sembr\u00f2 allora che il ruolo del letterato fosse un vettore migliore ai fini della diffusione del cristianesimo, che questo gli permettesse di guadagnare la stima delle classi dirigenti e mostrare un rango sociale pi\u00f9 elevato, mediante l'uso di abiti di seta, la crescita della barba, l'uso del palanchino, etc...\nUna \u00abpedagogia della gradualit\u00e0\u00bb.\nOltre alle questioni di costumi e cultura, si pose assai presto il problema della traduzione dei termini religiosi. Se si prende solo l'esempio pi\u00f9 diretto, il primo grande problema fu la traduzione del nome di Dio in cinese: bisognava trovare un termine che non potesse essere confuso con concetti o superstizioni locali. In Giappone, esistevano dei sillabari e quindi si potevano creare parole nuove. \nMa per il cinese si poneva il dilemma se adottare terminologie esistenti, con il rischio di commistioni semantiche e filosofiche con la cultura locale, o introdurre nuovi termini, con il rischio di suscitare diffidenza, se non ostilit\u00e0.\nQuesto problema si verificava per tutte le parole con significati astratti. \nEsistevano significati simili, ma provenivano spesso sia dal confucianesimo, sia dal buddismo, il che dava loro connotazioni assai particolari, e foriere di possibili equivoci.\nQuesto enorme problema venne affrontato e sciolto da Matteo Ricci, non senza l'appoggio e l'approvazione del Visitatore Alessandro Valignano.\nNell'opera \"Il vero significato del \u00abSignore del Cielo\u00bb\", Matteo Ricci spieg\u00f2 con chiarezza il concetto cristiano di Dio, cos\u00ec com'era formulato nella teologia scolastica del suo tempo. Egli chiam\u00f2 il Dio cristiano con il termine \"Ti\u0101n zhu\" (che significa \u00abSignore del Cielo\u00bb), ma decise di tollerare che venisse chiamato anche con altri termini gi\u00e0 esistenti nella cultura e religione dei cinesi, come \"Sh\u00e0ngdi\" (Sovrano dall'Alto) o \"Ti\u0101n\" (Cielo)\nTale criterio venne adottato da tutti i Gesuiti, da quel momento in poi, anche se gi\u00e0 il successore di Matteo Ricci a capo della missione di Cina, Niccol\u00f2 Longobardo, non condivise questa posizione sui nomi di Dio. \nQuesto problema costitu\u00ec in seguito uno degli aspetti della Disputa dei Riti.\nLa strategia missionaria e culturale.\nI Gesuiti contavano di introdurre in Cristianesimo in Cina passando attraverso la conversione dei letterati e dei mandarini piuttosto che attraverso quella della gente del popolo. Pensavano che convertendo la classe dirigente, il popolo intero li avrebbe seguiti. Tutti i loro sforzi si sarebbero dunque orientati verso le classi alte, a tutti i livelli: dall'imperatore ai circoli dei letterati. Un metodo forse pi\u00f9 lungo da realizzare ed i cui risultati non erano visibili rapidamente, ma probabilmente pi\u00f9 sicuro, rispetto al lento e paziente tentativo di conversione capillare della gente comune, dal basso.\nPer di pi\u00f9, alla lunga e di fronte a nuovi sovrani dalla personalit\u00e0 abbastanza forte (inizio della dinastia Manci\u00f9), lo sforzo doveva ricominciare senza posa.\nQuesto metodo si opponeva a quello di altri ordini, che tentarono di convertire direttamente il popolo, e che ottennero buoni risultati al livello del numero di convertiti, ma che subirono frequentemente gli editti d'interdizione. \nQuesto secondo approccio cre\u00f2 infatti reazioni da parte del governo cinese, che non vedeva di buon occhio la predicazione diretta al popolo. Anche questa differenza sarebbe stata la fonte di conflitti tra i diversi ordini missionari.\nI missionari nelle Accademie delle lettere.\nLe Accademie delle lettere, \"Shuyuan\", erano delle specie di circoli privati, dove i letterati si ritrovavano per discussioni di argomento filosofico o politico. Le Accademie erano indipendenti e rappresentavano diverse tendenze. Per Matteo Ricci, queste Accademie sembravano essere il luogo ideale per raggiungere i letterati e introdurli alla religione cristiana. La conoscenza dei Classici cinesi era in esse una sorta di prerequisito, e Ricci aveva conoscenze sufficienti.\nEntr\u00f2 nel dibattito delle idee. I Gesuiti vennero allora percepiti come dei letterati, e non dei missionari. Si pu\u00f2 anche notare che ci\u00f2 cre\u00f2 confusione perch\u00e9 dei Cinesi pensarono che la dottrina presentata fosse stata creata da loro stessi. Per di pi\u00f9, essi si ritrovarono nel contesto di dibattiti di idee, dove non ci si aspettava che una Verit\u00e0 fosse presentata come tale. Per le sue conoscenze, Ricci seppe utilizzare i testi classici per presentare e giustificare la dottrina cristiana. Il che permise dei reciproci scambi di sottili argomentazioni.\nEgli condivideva cos\u00ec (almeno in superficie) i medesimi riferimenti. Conoscendo i Classici, metteva innanzi i passaggi che lo avvantaggiavano e ignorava discretamente gli altri. Tent\u00f2 di trovare legami tra il Confucianesimo ed il Cristianesimo, ed altri Gesuiti dopo di lui ne avrebbero fatto il loro principale argomento: secondi alcuni Gesuiti, infatti, il Confucianesimo e i Classici contenevano delle antiche testimonianze della rivelazione cristiana, in forma anche pi\u00f9 arcaica rispetto al Cristianesimo stesso. Questa corrente di pensiero, che sarebbe stata chiamata \u00abFigurista\u00bb, era costituita da pochi gesuiti, prevalentemente francesi, le cui proposizioni per\u00f2 non furono condivise n\u00e9 dalla maggioranza dei Gesuiti, n\u00e9 dalla Santa Sede.\nL'intenzione e il metodo missionari dei Gesuiti erano impostati a una gradualit\u00e0: prima si cercava di ottenere credito culturale dai cinesi; solamente in un secondo tempo si cominciava l'opera di evangelizzazione; i dogmi ed i misteri della religione cattolica venivano comunicati solo a fedeli gi\u00e0 convertiti o con una buona prospettiva di esserlo.\nNei loro incontri pubblici decisero di ridurre al minimo il riferimento esplicito a Ges\u00f9 Cristo; inoltre non facevano menzione delle tre Persone della Trinit\u00e0 e dell'incarnazione specificamente nel Figlio. \nCi\u00f2 espose i Gesuiti alle accuse di doppiezza e di aver nascosto il loro scopo reale.\nI letterati che incontrarono compresero lo scopo reale dei Gesuiti? Taluni in ogni caso denunciarono ci\u00f2 che chiamarono una dottrina viziosa. Esiste per esempio una raccolta di scritti anticristiani di otto volumi, datata nell'anno 1639.\nRisultati delle missioni.\nNonostante l'intensa attivit\u00e0 missionaria, le dottrine cattoliche da loro propugnate non ottennero tra la popolazione cinese il seguito che ci si sarebbe aspettati. Molti studiosi hanno analizzato l'opera missionaria cattolica nella tarda Cina imperiale in termini di successo o insuccesso:"}
{"id": "1093617", "revid": "287204", "url": "https://it.wikipedia.org/wiki?curid=1093617", "title": "Cesar Luis Menotti", "text": ""}
{"id": "1093618", "revid": "23117", "url": "https://it.wikipedia.org/wiki?curid=1093618", "title": "Cesar Menotti", "text": ""}
{"id": "1093619", "revid": "23117", "url": "https://it.wikipedia.org/wiki?curid=1093619", "title": "C\u00e9sar Menotti", "text": ""}
{"id": "1093620", "revid": "767487", "url": "https://it.wikipedia.org/wiki?curid=1093620", "title": "A casa con i suoi", "text": "A casa con i suoi (\"Failure to Launch\") \u00e8 un film del 2006 diretto da Tom Dey, interpretato da Matthew McConaughey e Sarah Jessica Parker.\nIl film \u00e8 il rifacimento di \"Tanguy\" (2001). \u00c8 stato distribuito nelle sale cinematografiche il 31 marzo 2006.\nTrama.\nTripp \u00e8 un trentacinquenne di successo che vive ancora con i genitori Al e Sue. Questi ultimi, esasperati, farebbero di tutto purch\u00e9 il figlio diventi indipendente e lasci il nido materno e sotto consiglio di una coppia di amici, assumono la sexy Paula, esperta in casi di questo tipo, affinch\u00e9 questo accada. Paula \u00e8 infatti convinta che gli uomini che non lasciano il nido materno lo facciano per mancanza di autostima. La donna quindi si occupa proprio di far accrescere l'autostima degli uomini tramite una serie di stratagemmi: Paula agisce in incognito, facendo innamorare gli uomini di s\u00e9 e costringendoli a lasciare la casa genitoriale per scongiurare una finta crisi che si viene a creare durante il rapporto.\nTuttavia il profilo di Tripp non corrisponde a nessuno di quelli che Paula aveva affrontato sino a quel momento. Tripp infatti ha un'intensa vita sociale e nessun problema di autostima. Il motivo per il quale l'uomo non riesce ad abbandonare la casa dei genitori \u00e8 la tragica fine di una sua passata relazione. Infatti dopo la morte dell'ultima fidanzata di Tripp, l'uomo aveva trovato nei genitori l'unico sostegno per andare avanti. La curiosit\u00e0 di Paula ben presto si trasforma in amore nei confronti del suo \"cliente\", che peraltro ricambia abbondantemente i sentimenti. Quando per\u00f2 Tripp scopre che Paula in realt\u00e0 lavora per i suoi genitori, interrompe immediatamente la relazione e, offeso con Al e Sue, decide finalmente di trasferirsi. In seguito Tripp trover\u00e0 la forza di perdonare i propri genitori, ma non Paula. Soltanto grazie all'intervento di Demo, Ace e Kit sar\u00e0 possibile la riconciliazione fra i due.\nAccoglienza.\nIncassi.\nNella sua prima settimana di proiezioni il film ha incassato un totale di 24,6 milioni di dollari, diventando il pi\u00f9 visto del weekend. In totale il film ha incassato circa 90 milioni di dollari nei soli Stati Uniti d'America e un totale di 128.406.887 in tutto il mondo.\nCritica.\nCi\u00f2 nonostante il film ha ottenuto critiche generalmente negative, registrando un 25% di gradimento su Rotten Tomatoes, su un totale di 143 recensioni professionali. Tuttavia, anche le recensioni negative hanno sottolineato come uno dei punti di forza del film sia la performance dell'attrice Zooey Deschanel, nel ruolo di Kit, la migliore amica di Paula.."}
{"id": "1093623", "revid": "1305772", "url": "https://it.wikipedia.org/wiki?curid=1093623", "title": "Vampiro (wrestler)", "text": "\u00c8 stato sotto contratto con Lucha Underground, dove ha ricoperto il ruolo di commentatore.\nHodgkinson \u00e8 la prima voce della band punk-gothic dei Droch Fhoula ed \u00e8 parte dell'associazione no-profit Guardian Angels.\nCarriera.\nGli inizi.\nVampiro inizi\u00f2 la sua avventura nel mondo del wrestling agli inizi degli anni novanta in Messico, conquistando in breve tempo il favore del pubblico; il suo debutto avvenne il 13 febbraio 1991 quando, in coppia con Pierroth Jr., sconfisse Mogur e Huracan Sevilla. L'8 settembre partecip\u00f2 al \"CMLL 58th Anniversary Show\" lottando assieme a Octag\u00f3n, Atlantis, El Rayo del Jalisco Jr. e Konnan contro Cien Caras, Masacara Ano 2000, Javier Cruz, Pierroth Jr. e Perro Aguayo, vincendo il match.\nIl 18 settembre 1992 lott\u00f2 insieme a Ultimo Dragon e The Love Machine in occasione del \"CMLL 59th Anniversary Show\" sconfiggendo Negro Casas, Pirata Morgan e Black Magic.\nConquist\u00f2 il primo titolo della sua carriera (l'UWA World Heavyweight Championship) il 31 gennaio 1993 sconfiggendo El Canek ed il 10 ottobre dello stesso anno partecip\u00f2 al \"CMLL 60th Anniversary Show\" lottando con Pegasus Kid e King Haku contro Mocho Cota, Pierroth Jr. e Black Magic portando nuovamente a casa la vittoria.\nIl 15 gennaio 1994 prese parte al \"CMLL 1st Annual Grand Prix Tournament\" uscendo sconfitto dal primo match contro Yamato. Sempre nel 1994 disput\u00f2 anche alcuni match in Giappone nel corso di \"WAR vs NJPW\": il 17 luglio, a Tokyo, in tag con Warlord e Lionheart perse contro Genichiro Tenryu, Atsushi Onita e Bam Bam Bigelow. Il 4 dicembre venne sconfitto da quest'ultimo.\nIl 7 luglio 1995, nel corso del \"CMLL 2nd Annual Grand Prix Tournament\", usc\u00ec vittorioso dai match contro Leatherface, El Boricua e Dos Caras, ma perse in finale contro Headhunter A.\nIl 7 luglio 1996, in occasione del tour in Messico della Michinoku Pro Wrestling, sconfisse Black Warrior, Satanico e Violencia lottando assieme a Tiger Mask IV e Lizmark.\nWorld Championship Wrestling.\nNel 1997 Terry Taylor vide alcune foto di Vampiro su alcune riviste e riusc\u00ec a rimediare una videocassetta, restando favorevolmente impressionato dal wrestler; intorno al mese di giugno del 1998 Vampiro pass\u00f2 quindi alla World Championship Wrestling.\nIl 30 giugno Vampiro debutt\u00f2 a \"Nitro\" sconfiggendo Brad Armstrong, ma la sua permanenza nella federazione di Atlanta divenne subito complicata a causa dei contrasti con Konnan, il quale non perdeva occasione di metterlo in cattiva luce agli occhi delle dirigenza; per diversi mesi, Ian disput\u00f2 solo dark match e prese parte esclusivamente agli house show.\nAll'inizio del 1999 torn\u00f2 sugli schermi di \"Nitro\", venendo sconfitto da Juventud Guerrera.\nLa sua prima sfida importante lo vide contrapposto proprio a Konnan e nel match disputato durante la puntata di \"Nitro\" del 12 luglio venne squalificato per aver colpito l'avversario con una sedia. Nel rematch del 19 luglio rimedi\u00f2 una seconda sconfitta per squalifica a causa dell'interferenza degli Insane Clown Posse (Violent J e Shaggy 2 Dope), al loro debutto nella federazione; anche la sfida contro Rey Misterio, alleato di Konnan, del 26 luglio avrebbe potuto prendere la stessa piega, ma l'intervento di Eddie Guerrero (anch'egli alleato di Konnan) imped\u00ec agli ICP di interferire nel match.\nIl 2 agosto a \"Nitro\" sconfisse Eddie Guerrero grazie al provvidenziale aiuto degli Insane Clown Posse e a Raven; i quattro diedero vita alla stable dei Dead Pool: sin dalla fondazione, l'obiettivo del gruppo fu quello di umiliare i Filthy Animals, gruppo di cui Konnan era leader.\nDopo una serie di incontri che videro i membri dei Dead Pool scontrarsi con i Filthy Animals, gli equilibri all'interno del gruppo di Vampiro cambiarono in maniera drastica: Scott Levy, colui che interpreta la gimmick di Raven, stanco del suo ruolo di secondo piano nella WCW, lasci\u00f2 la federazione per approdare alla Extreme Championship Wrestling. Vampiro ottenne cos\u00ec la leadership dei Dead Pool: ci\u00f2 segn\u00f2 una svolta importantissima per il suo personaggio, che divenne rapidamente molto pi\u00f9 popolare; acquist\u00f2 inoltre nuovi \"poteri\" (tra cui la capacit\u00e0 di far cadere in trance l'avversario) e inizi\u00f2 ad assicurarsi i favori di molti wrestlers interferendo nei loro match e aiutandoli a vincere.\nIl successivo approdo di Ed Ferrara e Vince Russo a capo del booking team della WCW non port\u00f2 bene a Vampiro, tanto \u00e8 vero che iniziarono a verificarsi attriti con la dirigenza, che era intenzionata a ridurre il suo ingaggio; la punizione per questo braccio di ferro fu un'umiliante sconfitta rimediata contro l'allora Cruiserweight Champion Disco Inferno avvenuta il 18 ottobre a \"Nitro\" in un match durato meno di un minuto. La gimmick di Vampiro ne usc\u00ec estremamente ridimensionata agli occhi del pubblico.\nIl 1\u00ba novembre partecip\u00f2 ad un torneo valido per il WCW World Heavyweight Championship, sconfiggendo Berlyn al primo turno grazie all'intervento dei Misfits. Vampiro decise di far entrare i Misfits nei Dead Pool e ci\u00f2 coincise con l'addio degli Insane Clown Posse, impegnati con la loro carriera musicale. La corsa di Vampiro si arrest\u00f2 per\u00f2 al secondo turno. Ebbe quindi inizio una faida contro Berlyn che si risolse in un match svoltosi nel corso del pay-per-view Mayhem del 21 novembre: Vampiro riusc\u00ec ad avere la meglio su Berlyn e nella successiva puntata di \"Nitro\" sconfisse la sua guardia del corpo The Wall.\nIl 27 dicembre a \"Nitro\" partecip\u00f2 assieme a Evan Karagias al \"Lethal Lottery World Tag Team Championship Tournament\", venendo eliminato al primo turno da David Flair e Crowbar. Nelle settimane successive Vampiro riusc\u00ec a vendicarsi del torto sub\u00ecto sconfiggendo a pi\u00f9 riprese i due.\nIl 23 febbraio del 2000 vinse un match contro Ric Flair per \"reverse decision\", in quanto lo schienamento messo a segno dal \"Nature Boy\" venne dichiarato non valido perch\u00e9 favorito dall'interferenza di Lex Luger.\nNelle settimane successive a \"Nitro\" tent\u00f2 senza successo un assalto allo United States Championship detenuto da Jeff Jarrett.\nIl 19 marzo, al PPV Uncensored, vinse contro Fit Finlay un Falls Count Anywhere match e pi\u00f9 tardi, nel corso della serata, soccorse Sting alle prese con Lex Luger, regalandogli la vittoria e stringendo con lui un'importante alleanza.\nIl 10 aprile Vampiro, entrato a far parte del gruppo dei New Blood fondato da Vince Russo e in cui si erano riuniti i wrestlers della nuova generazione, volt\u00f2 le spalle a Sting, una delle colonne portanti della vecchia generazione sostenuta da Eric Bischoff, perch\u00e9 temeva di essere messo in ombra dalla sua fama: ebbe quindi ufficialmente inizio il feud tra i due. Durante un match contro DDP lo costrinse alla sconfitta eseguendo su di lui la \"Nail in the Coffin\". In seguito, grazie al determinante intervento di Vampiro, Scott Steiner riusc\u00ec ad avere la meglio e ad aggiudicarsi il torneo valido per lo United States Championship.\nLa rivalit\u00e0 tra i due prosegu\u00ec a ritmi elevati e i match e gli attacchi incrociati si susseguirono senza sosta. Nella puntata di \"Nitro\" dell'8 maggio, Vampiro attacc\u00f2 Sting nel corso del match di quest'ultimo contro l'allora World Heavyweight Champion Jeff Jarrett, impedendogli cos\u00ec di conquistare la cintura; la settimana successiva Vampiro riusc\u00ec ad avere la meglio su Hulk Hogan approfittando dell'intervento di Billy Kidman.\nL'11 giugno, al pay-per-view \"The Great American Bash\", Vampiro sconfisse Sting al termine di un cruento Human Torch match, dandogli fuoco e scaraventandolo gi\u00f9 dalla sommit\u00e0 del \"Nitrotron\".\nIl 18 luglio a \"Nitro\" partecip\u00f2 al torneo per l'assegnazione dello U.S. Championship e venne eliminato al primo turno da Great Muta; Vampiro venne poi nuovamente affiancato dagli Insane Clown Posse. In seguito nacque la stable dei Dark Carnival, nella quale confluirono Vampiro, gli Insane Clown Posse, Great Muta e The Demon.\nVampiro e Muta iniziarono a combattere alcuni match in coppia. Dopo alcune vittorie ed altrettante sconfitte, nel corso del pay-per-view New Blood Rising riuscirono a strappare la cinture di World Tag Team Championship ai KroniK. Il loro regno da campioni fu molto breve, poich\u00e9 il giorno dopo a \"Nitro\" persero il titolo in favore di Rey Mysterio e Juventud Guerrera.\nLa rivalit\u00e0 con Sting non accenn\u00f2 a chiudersi e i due continuarono a sfidarsi in diversi match dai risultati altalenanti. Il 17 settembre, a Fall Brawl, affront\u00f2 Muta e Sting in un Triangle match; fu quest'ultimo ad uscirne vincitore, sfruttando i dissapori sorti tra i due membri dei Dark Carnival durante il match: alla fine dell'incontro la rottura divenne definitiva con l'aggressione ai danni di Muta da parte degli Insane Clown Posse.\nAd Halloween Havoc del 29 ottobre venne sconfitto da Mike Awesome. Vampiro riport\u00f2 un grave infortunio al collo e nel mese di novembre decise di chiudere i rapporti con la WCW, anche a causa delle numerose complicazioni post infortunio.\nCircuito indipendente (2001-2003).\nNel 2001, sette mesi dopo l'incidente di Halloween Havoc, Vampiro torn\u00f2 a lottare in diverse federazioni indipendenti come la XPW o la messicana EMLL. Nell'estate dello stesso anno si rec\u00f2 in Giappone per lottare nella AJPW. Dopo aver disputato diversi incontri in tag team o in gruppo affiancato quasi sempre a wrestler diversi, intorno alla fine di novembre form\u00f2 un tag team stabile con George Hines; tra i match disputati dai due spicca quello del 2 dicembre contro Keiji Mutoh e Taiyo Kea, terminato in parit\u00e0 per il raggiungimento del tempo limite di 30 minuti.\nVampiro tent\u00f2 anche l'avventura nella neonata X Wrestling Federation di Jimmy Hart e il 13 novembre, nel corso delle registrazioni televisive dello show di inaugurazione, sconfisse Curt Hennig nel suo primo match e perse in coppia con Buff Bagwell contro British Storm e lo stesso Henning nel secondo.\nIl 4 e il 5 maggio del 2002 partecip\u00f2 a due shows della caraibica World Wrestling Council della famiglia Colon: il primo giorno perse per squalifica con Ray Gonzales, nella giornata successiva riusc\u00ec a sconfiggerlo.\nIl 16 giugno lott\u00f2 nel torneo per l'assegnazione dell'MLW World Championship nell'evento Genesis, show inaugurale della federazione: al primo turno sconfisse Christopher Daniels e al secondo pareggi\u00f2 con Tayo Kea. Si ritrov\u00f2 cos\u00ec in finale contro Tayo Kea e Shane Douglas, ma non riusc\u00ec ad vincere il titolo.\nContinu\u00f2 a lottare per diverse federazioni tra Messico e Stati Uniti, senza per\u00f2 raggiungere risultati degni di nota.\nIl 9 febbraio 2003, a Citt\u00e0 del Messico, sconfisse Tarzan Boy conquistando l'NWA Light Heavyweight Championship.\nIl 12 luglio, a Porto Rico, nel corso di uno show della IWA-PR sconfisse Ricky Banderas conquistando l'IWA Hardcore Championship; mentre stava abbandonando il ring venne aggredito da Slash Venom: Banderas ne approfitt\u00f2 cos\u00ec per schierarlo e riprendersi il titolo. Per tale cintura infatti vale la regola 24/7 (il titolo va difeso ventiquattro ore su ventiquattro, sette giorni su sette, qualunque sia l'occasione o lo sfidante). Qualche mese dopo riconquist\u00f2 la cintura una seconda e una terza volta.\nTotal Nonstop Action Wrestling (2003).\nIl 17 settembre debutt\u00f2 a sorpresa in Total Nonstop Action Wrestling interferendo ai danni di Raven in un Hair vs Hair match contro Shane Douglas, unendosi alla stable dei New Church. Combatt\u00e9 in alcuni show e pay-per-view senza tuttavia mai raggiungere il main event. Nella sua ultima apparizione in un pay-per-view, il 29 ottobre Vampiro sub\u00ec una dura sconfitta per mano di Raven. Nel frattempo, continu\u00f2 il cambio di mani della cintura Hardcore della IWA.\nRitorno nel circuito indipendente (2003-2014).\nNel 2004 prese parte a molte delle date del tour della Nu-Wrestling Evolution in giro per l'Italia e, gi\u00e0 a partire da questo anno, \u00e8 stato parte di diverse federazioni indipendenti, tra cui la XPW, la messicana AAA, la WSX e la JCW.\nLucha Underground (2014-2018).\nIl 5 settembre 2014 viene annunciato che Vampiro ha firmato un contratto con la Lucha Underground per ricoprire il ruolo di color commentator per le trasmissioni in inglese e spagnolo. Il 19 aprile combatte inoltre contro Pent\u00e0gon Jr. venendo sconfitto.\nTitoli e riconoscimenti.\nAsistencia Asesor\u00eda y Administraci\u00f3n\nConsejo Mundial de Lucha Libre\nFederaci\u00f3n Internacional de Lucha Libre\nInternational Wrestling Association\nJuggalo Championship Wrestling\nNu-Wrestling Evolution\nUniversal Wrestling Association\nWorld Wrestling Council\nWrestling Society X\nPro Wrestling Illustrated\nWorld Championship Wrestling"}
{"id": "1093625", "revid": "115349258", "url": "https://it.wikipedia.org/wiki?curid=1093625", "title": "Matteo Carnilivari", "text": "Biografia.\nOper\u00f2 per lo pi\u00f9 in Sicilia. Fu attivo a Palermo 1487 - 1493.\n\u00c8 ritenuto uno dei maggiori maestri del Quattrocento siciliano per aver aperto le forme dell'architettura tradizionale (gotico locale: motivi normanno-svevi influenzati dall'arte catalana) al nuovo linguaggio rinascimentale.\nLe sue opere fondamentali sono a Palermo: il Palazzo Abatellis (1487 - 1493) dal rude carattere proprio dell'architettura medievale palermitana con una torre laterale, tipico esempio del Quattrocento locale; il Palazzo Aiutamicristo (1490 - 1495), uno dei pi\u00f9 importanti dell'architettura siciliana dell'epoca, il cui cortile evoca il patio spagnolo, purtroppo rovinato e manomesso nel corso dei secoli; la chiesa di Santa Maria della Catena (scorcio del XV secolo), attribuita a Carnelivari per le analogie stilistiche con le altre sue fabbriche, ma pi\u00f9 di queste ispirata ai modelli locali e caratterizzata da coperture con volte a crociera e dalla serie degli archi uguale sia all'interno che all'esterno."}
{"id": "1093626", "revid": "5680", "url": "https://it.wikipedia.org/wiki?curid=1093626", "title": "Propriet\u00e0 topologica", "text": ""}
{"id": "1093627", "revid": "287204", "url": "https://it.wikipedia.org/wiki?curid=1093627", "title": "Contea di Mineral", "text": "Contea di Mineral o Mineral County \u00e8 la denominazione delle seguenti contee degli Stati Uniti:"}
{"id": "1093631", "revid": "287204", "url": "https://it.wikipedia.org/wiki?curid=1093631", "title": "Contea di Park", "text": "Contea di Park o Park County \u00e8 la denominazione delle seguenti contee degli Stati Uniti:"}
{"id": "1093633", "revid": "6923", "url": "https://it.wikipedia.org/wiki?curid=1093633", "title": "Matteo Polo", "text": "Divenne mercante, e assieme al fratello Niccol\u00f2 si stabil\u00ec a Costantinopoli dove impiant\u00f2 una vasta attivit\u00e0 commerciale poi estesa anche a Sudak in Crimea e nella parte occidentale dell'Impero mongolo. Essi fecero un viaggio in quella che \u00e8 la moderna Cina e quindi tornarono provvisoriamente in Europa latori di un messaggio per il Papa da parte dell'imperatore della Cina. Ripartiti assieme al nipote Marco, i Polo fecero un altro viaggio in Oriente, cos\u00ec come narrato nel libro \"Il Milione\".\nBiografia.\nPrimo viaggio.\nMatteo e il fratello Niccol\u00f2 partirono per Costantinopoli dove risiedettero per diversi anni. Essi poterono condurre i loro commerci godendo delle facilitazioni, politiche e fiscali, concesse loro per il contributo dato, dalla Repubblica di Venezia, alla conquista di Costantinopoli nel corso della IV Crociata del 1204. Comunque, ritenendo che la situazione politica della citt\u00e0 fosse divenuta precaria, decisero di trasferire i loro affari a Soldaia, citt\u00e0 della Crimea, e lasciarono Costantinopoli nel 1259 o 1260. La loro decisione si dimostr\u00f2 saggia. Costantinopoli venne riconquistata nel 1261 da Michele Palaeologo, regnante dell'Impero di Nicea, che distrusse il quartiere veneziano. I veneziani catturati vennero accecati, mentre molti di quelli che tentarono la fuga perirono sulle imbarcazioni sovraccariche che tentavano di dirigersi verso le altre colonie veneziane del Mar Egeo.\nLa loro nuova residenza, sul bordo nord del Mar Nero, Soldaia, era stata frequentata da commercianti veneziani dal XII secolo. Quando i Polo vi giunsero, faceva parte del nuovo stato mongolo noto come Khanato dell'Orda d'Oro. Alla ricerca di migliori profitti, i Polo continuarono il loro viaggio verso Saraj, dove si trovava la corte di Berke Khan, il sovrano del Khanato dell'Orda d'Oro. A quel tempo, la citt\u00e0 di Saraj non era altro che un enorme accampamento e i Polo vi rimasero per circa un anno. Alla fine, decisero di lasciare la Crimea, a causa di una guerra civile tra Berke e suo cugino Hulagu o forse a causa del cattivo rapporto tra Berke Khan e l'Impero bizantino. Pertanto si trasferirono pi\u00f9 a est a Bukhara, nell'attuale Uzbekistan, dove rimasero per tre anni.\nNel 1264, Matteo e Niccol\u00f2 si unirono ad un'ambasciata inviata da Hulagu al fratello Kublai Khan. Nel 1266, raggiunsero la sede del Kublai Khan a Khanbaliq, oggi Pechino in Cina. Nel suo libro, Il Milione, Marco spiega come Kublai Khan ricevette ufficialmente i Polo e li mand\u00f2 indietro, con un mongolo di nome Koeketei, come ambasciatori presso il Papa. Portavano con s\u00e9 una lettera del Khan con la richiesta dell'invio di cento missionari istruiti che potessero insegnare il cristianesimo ed i costumi occidentali al suo popolo e olio della lampada del Santo Sepolcro. La lettera conteneva anche una \" paiza\", una tavoletta d'oro lunga 30 cm e larga 7, che autorizzava il titolare a richiedere ed ottenere l'alloggio, i cavalli e il cibo in tutto il dominio del Kublai Khan. Koeketei si dilegu\u00f2 nel bel mezzo del viaggio, lasciando i Polo a viaggiare da soli a Ayas nel Regno armeno di Cilicia. Da quella citt\u00e0 portuale, salparono verso San Giovanni d'Acri, capitale del Regno di Gerusalemme.\nLa lunga \"sede vacante\" fra la morte di Papa Clemente IV, nel 1268, e l'elezione del nuovo papa nel 1271 ritard\u00f2 il tentantivo dei Polo di adempiere alla richiesta di Kublai Kan. Su suggerimento di Teobaldo Visconti, allora legato papale presso il reame d'Egitto, ad Acri per la IX Crociata, i due fratelli tornarono a Venezia nel 1269 o 1270, in attesa dell'elezione del nuovo papa.\nSecondo viaggio.\nAppena eletto, nel 1271, Papa Gregorio X (l'ex Teobaldo Visconti) ricevette il messaggio del Kublai Khan, consegnatogli da Nicc\u00f2lo e Matteo. Kublai Khan richiedeva l'invio di cento missionari e olio della lampada di Gerusalemme. I due Polo (questa volta accompagnati dal diciassettenne Marco figlio di Niccol\u00f2) tornarono in Mongolia, accompagnati da due monaci domenicani, Niccol\u00f2 da Vicenza e Guglielmo da Tripoli. I due frati non terminarono il viaggio a causa della loro paura, ma i Polo raggiunsero Kanbaliq e consegnarono i regali da parte del Papa a Kublai nel 1274. Si dice che i Polo abbiano percorso la Via della seta a nord sebbene altri sostengono la tesi di un percorso a sud.\nI Polo trascorsero i successivi diciassette anni in Cina. Kublai Khan prese in simpatia Marco, che era un narratore coinvolgente, e lo invi\u00f2 in molte missioni diplomatiche in tutto il suo impero. Marco svolse incarichi diplomatici, ma intrattenne il khan con storie interessanti e osservazioni sulle terre da lui percorse. Secondo il racconto di viaggio di Marco, i Polo chiesero pi\u00f9 volte il permesso di tornare in Europa, ma il Khan apprezzava cos\u00ec tanto i suoi ospiti che non fu d'accordo alla loro partenza.\nNel 1291 Kublai affid\u00f2 a Marco il suo ultimo compito, scortare la principessa mongola Koekecin (\"Cocacin\" ne \"Il Milione\") alla dimora del suo fidanzato, l'Ilkhan Arghun. Il convoglio viaggi\u00f2 per mare, con partenza dal porto della citt\u00e0 meridionale di Quanzhou e fece vela per Sumatra, e poi per la Persia, via Sri Lanka e India (passando per Mylapore, Madurai e Alappuzha, da lui soprannominata Venezia d'Oriente). Nel 1293 o 1294 i Polo raggiunsero l'Ilkhanato, governato da Gaykhatu dopo la morte di Argun, e lasciarono Koekecin con il nuovo Ilkhan. Partirono quindi per Trebisonda e da quella citt\u00e0 si imbarcarono per Venezia."}
{"id": "1093634", "revid": "287204", "url": "https://it.wikipedia.org/wiki?curid=1093634", "title": "Contea di Phillips", "text": "Contea di Phillips o Phillips County \u00e8 la denominazione delle seguenti contee degli Stati Uniti:"}
{"id": "1093642", "revid": "254059", "url": "https://it.wikipedia.org/wiki?curid=1093642", "title": "Matthew Flinders", "text": "Biografia.\nTra il 1797 e il 1802 esplor\u00f2 le coste dell'Australia, la grande barriera corallina e circumnavig\u00f2 la Tasmania, compiendo accurate osservazioni e dimostrando la loro insularit\u00e0. \nTornato in patria pubblic\u00f2 una relazione dei suoi viaggi: \"A Voyage around Terra Australis\" (\"Viaggio attorno alla Terra Australis\"), uscita a Londra nel 1814. Il viaggio dell'esploratore britannico fu la prima circumnavigazione documentata dell'Australia.\nAlla sua morte, fu sepolto il 23 luglio 1814 nel cimitero di Euston, che all'epoca era ubicato negli attuali St James' Gardens e la sua pietra tombale and\u00f2 persa durante i grandi lavori di espansione di quella zona attorno agli anni '40 del 1800. I suoi resti sono stati ritrovati il 25 gennaio 2019 durante gli scavi archeologici preparativi ai lavori per la linea ferroviaria ad alta velocit\u00e0 HS2 (High Speed 2), e riconosciuti grazie ad una lastra di piombo posizionata sulla sua bara con incisi i suoi dati.\nEponimie.\nDa lui presero nome il fiume Flinders e una catena montuosa australiana, un'isola, delle scogliere nella Grande Barriera Corallina e la baia di Flinders. Dal successo del suo libro invece, l'Australia guadagn\u00f2 il suo nome: Flinders us\u00f2 spesso nella sua relazione la parola Australia, cosicch\u00e9 questa, per l'enorme successo avuto dal libro, divenne il nome con cui era comunemente indicata la \"Terra Australis\". Data l'enorme popolarit\u00e0 di \"Viaggio attorno alla Terra Australis\", il governatore del Nuovo Galles del Sud, Lachlan Macquarie, il 12 dicembre 1817, chiese alla Segreteria di Stato per le Colonie (o Ministero delle Colonie, meglio noto come \"Colonial Office\") di modificare il toponimo del continente, cosa che nel 1824 fu eseguita dall'Ammiragliato."}
{"id": "1093650", "revid": "23117", "url": "https://it.wikipedia.org/wiki?curid=1093650", "title": "Cl\u00e1udio Andr\u00e9 Taffarel", "text": ""}
{"id": "1093653", "revid": "287204", "url": "https://it.wikipedia.org/wiki?curid=1093653", "title": "Leonardo Nascimento de Araujo", "text": ""}
{"id": "1093655", "revid": "254059", "url": "https://it.wikipedia.org/wiki?curid=1093655", "title": "Matteo Raverti", "text": "La personalit\u00e0 del Raverti \u00e8 tra le pi\u00f9 interessanti all'ombra del gotico internazionale sino dalla sua formazione milanese, di certo influenzata dalla corrente detta \"ouvrage de Lombardie\" impersonata da Giovannino de' Grassi, Paolino da Montorfano e da Michelino da Besozzo.\nBiografia.\nIl suo nome compare negli Annali della Fabbrica del Duomo di Milano tra il 1389 e il 1404. Qui tra le varie sculture che esegu\u00ec menzioniamo la statua di \"San Babila\", forse il suo capolavoro del periodo milanese, un \"Angelo turiferario\" nel finestrone dell'abside, e diversi \"Profeti\" e \"Giganti\".\nNel 1410 si trovava probabilmente gi\u00e0 a Venezia, dove si trasfer\u00ec insieme ad altri artisti lombardi per lavorare alla decorazione plastica della facciata di palazzo Ducale e al coronamento gotico della Cappella ducale. Al Raverti sono stati attribuiti i noti gruppi d'angolo del palazzo: in particolare il \"No\u00e8 ubriaco\", che appare tra le pi\u00f9 singolari sculture di questo periodo a Venezia. Di Raverti sono inoltre le figure di \"giganti\", o doccioni, sulla parete sinistra della facciata occidentale, il \"San Cristoforo\" alla chiesa della Madonna dell'Orto e la tomba di Borromeo Borromei nella chiesa di Sant'Elena (demolita in epoca napoleonica).\nL'attivit\u00e0 del Raverti come architetto si trova nella costruzione della Ca' d'Oro (circa 1421-1430), che rappresenta il massimo capolavoro del gotico fiorito a Venezia."}
{"id": "1093656", "revid": "287204", "url": "https://it.wikipedia.org/wiki?curid=1093656", "title": "Armata nera", "text": "L'Armata nera fu una forza militare che oper\u00f2 nella seconda met\u00e0 del XV secolo in Ungheria. Prese il nome dal suo generale, Giovanni Haugwitz il corvino e fu costituita per volere di Mattia Corvino, re d'Ungheria. Invece di contare sull'arruolamento dei nobili ungheresi, Corvino scelse di tassare il Paese e pagare in questo modo una forza mercenaria costituita da 30.000 uomini che potesse essere garante della corona.\nIl supporto dell'Armata nera fu decisiva in molteplici battaglie e permise d'infliggere pesanti sconfitte ai turchi nel 1463 e nel 1476.\nFu sciolta nel 1514 dal re Ladislao II Jagellone."}
{"id": "1093657", "revid": "599013", "url": "https://it.wikipedia.org/wiki?curid=1093657", "title": "Archidamo", "text": ""}
{"id": "1093658", "revid": "17654", "url": "https://it.wikipedia.org/wiki?curid=1093658", "title": "Leonardo de Ara\u00fajo", "text": ""}
{"id": "1093660", "revid": "287204", "url": "https://it.wikipedia.org/wiki?curid=1093660", "title": "Leonardo de Araujo", "text": ""}
{"id": "1093666", "revid": "1543377", "url": "https://it.wikipedia.org/wiki?curid=1093666", "title": "Matthew Fontaine Maury", "text": "Biografia.\nInizi\u00f2 la carriera nella marina americana nel 1825. In seguito a un incidente avvenuto nel 1839, divenne claudicante, ed essendo considerato inadatto al servizio attivo nel 1842 fu messo a capo del \"Depot of Charts and Instruments\" della marina, dove inizi\u00f2 la sua opera come oceanografo. \nA carriera avanzata, quattro paesi europei gli conferirono il cavalierato e da altri otto, compresa la Santa Sede, fu insignito di una medaglia al valore. Durante la guerra di secessione americana si conged\u00f2 dalla marina, che era unionista, e lavor\u00f2 come spia della Confederazione in Inghilterra.\nDal 1868 fu professore di meteorologia alla Scuola militare della Virginia. Soprintendente nello U.S. National Observatory organizz\u00f2 osservazioni sinottiche di grandezze oceanografiche (temperature superficiali e correnti) e meteorologiche connesse (venti), facendole rilevare sulle rotte delle navi statunitensi.\nContributi scientifici.\nAll'epoca dell'entrata in marina di Maury e delle sue prime esperienze come navigatore, le navi usavano seguire rotte tramandate per tradizione piuttosto che affrontare zone ignote e considerate pertanto rischiose dei mari. Come sovrintendente del \"Depot of Charts and Instruments\" Maury raccolse il materiale a disposizione negli archivi della marina comprendente registri, mappe e carte nautiche e libri di bordo delle passate navigazioni. In essi trov\u00f2 informazioni fino ad allora non messe in correlazione fra loro relativamente ai venti, le correnti e le condizioni atmosferiche. Grazie a tale lavoro di aggregazione dei dati, riusc\u00ec a creare un nuovo tipo di carta nautica in cui l'Atlantico venne suddiviso in riquadri di cinque gradi di longitudine e di latitudine, in ognuno dei quali vennero registrate le condizioni utili alla navigazione nei vari mesi dell'anno, rendendo possibile stabilire nuove rotte sicure.\nAllo scopo di ottenere ulteriori informazioni in base alle quali progredire nel lavoro, Maury cre\u00f2 anche una forma standard di registrazione dei dati di navigazione, che fu utilizzata da tutta la marina americana. Ottenne la collaborazione dei mercantili mettendo a disposizione le nuove carte nautiche in cambio dei diari di bordo. Infine, escogit\u00f2 un metodo di rilevazione di nuovi dati grazie a bottiglie che i comandanti lasciavano in acqua a intervalli regolari, contenenti un biglietto con informazioni su posizione, periodo dell'anno, venti e correnti. Le bottiglie venivano recuperate durante la navigazione, fornendo dati sui percorsi e la velocit\u00e0 delle correnti. Alla fine della sua vita, Maury aveva creato il sistema di rotte che \u00e8 sostanzialmente rimasto in uso per tutto il XX secolo.\nIl suo lavoro fu anche alla base della posa del primo cavo telegrafico transatlantico, e il suo metodo trov\u00f2 delle applicazioni anche in astronomia quando, dopo la scoperta del pianeta Nettuno, contribu\u00ec a identificarne l'orbita utilizzando i riferimenti erronei del passato, in cui veniva classificato come stella."}
{"id": "1093668", "revid": "287204", "url": "https://it.wikipedia.org/wiki?curid=1093668", "title": "Recaredo II", "text": "Origine.\nFiglio del re dei visigoti Sisebuto e di sua moglie di cui non si conoscono n\u00e9 gli ascendenti n\u00e9 il nome.\nBiografia.\nNel 621, alla morte del padre, gli succedette ancora bambino.\nPoche settimane dopo mor\u00ec, molto probabilmente, o quasi sicuramente, di morte provocata. Ci\u00f2 permise all'uomo forte della situazione, il generale Suintila, che si era messo in mostra durante la guerra contro i Bizantini, di essere eletto re dei Visigoti."}
{"id": "1093672", "revid": "23117", "url": "https://it.wikipedia.org/wiki?curid=1093672", "title": "M\u00e1rio Jorge Lobo Zagallo", "text": ""}
{"id": "1093673", "revid": "287204", "url": "https://it.wikipedia.org/wiki?curid=1093673", "title": "Mario Zagallo", "text": ""}
{"id": "1093677", "revid": "339392", "url": "https://it.wikipedia.org/wiki?curid=1093677", "title": "Ian Richard Hodgkinson", "text": ""}
{"id": "1093678", "revid": "86757", "url": "https://it.wikipedia.org/wiki?curid=1093678", "title": "Riccardo I", "text": ""}
{"id": "1093680", "revid": "1632387", "url": "https://it.wikipedia.org/wiki?curid=1093680", "title": "Saut\u00e9 di cozze e vongole", "text": "Il saut\u00e9 di cozze e vongole \u00e8 un piatto tipico di frutti di mare della cucina costiera italiana. Si tratta di un particolare saut\u00e9 preparato con molluschi.\nDescrizione.\nGli ingredienti principali sono cozze e vongole, oltre a olio d'oliva, aglio, peperoncino, sale, vino bianco secco, prezzemolo. Oltre che antipasto, pu\u00f2 anche costituire un piatto unico.\nIn alcune regioni come Abruzzo e Marche, assume altre denominazioni, come Brodetto cozze e vongole.\nVarianti.\nHa come variante principale l'uso dei pomodori, e l'essere servito accompagnato da bruschette."}
{"id": "1093681", "revid": "71433", "url": "https://it.wikipedia.org/wiki?curid=1093681", "title": "Dracula 2000", "text": ""}
{"id": "1093684", "revid": "339392", "url": "https://it.wikipedia.org/wiki?curid=1093684", "title": "Parco Nazionale di Berchtesgaden", "text": ""}
{"id": "1093686", "revid": "287204", "url": "https://it.wikipedia.org/wiki?curid=1093686", "title": "Parchi nazionali della Germania", "text": "In Germania il Parco nazionale \u00e8 una delle forme di protezione territoriale definita dalla normativa federale (Bundesnaturschutzgesetz, abbreviato in BNatSchG).\nNell'art. 24 della BNatSchG \u00e8 stabilito che lo scopo dei parchi nazionali \u00e8 la protezione ad ampio raggio di territori con caratteristiche particolari, il territorio deve innanzitutto avere i presupposti necessari per essere dichiarata area protetta (Naturschutzgebiet), deve cio\u00e8 avere un ecosistema particolare o biotopi rari.\nIn un Parco Nazionale \u00e8 proibita qualunque attivit\u00e0 non strettamente legata agli scopi di tutela dell'area.\nSituazione attuale.\nLa superficie dei 16 parchi nazionali in Germania (aggiornata a giugno 2015) \u00e8 pari a 10.478,59\u00a0km\u00b2, tuttavia senza contare le aree marine del mare del Nord e del mar Baltico la superficie scende a soli 2.145,88\u00a0km\u00b2, pari ad appena lo 0,60% dell'area terrestre della Germania. Peraltro, alla fine del 2012, si contavano in Germania 8.589 riserve naturali con una superficie totale di 1.341.396 ettari (3,8% del territorio). ."}
{"id": "1093687", "revid": "1305772", "url": "https://it.wikipedia.org/wiki?curid=1093687", "title": "Santa Trinita", "text": "In Toscana nei toponimi la parola \"Trinit\u00e0\" \u00e8 quasi sempre pronunciata \"Tr\u00ecnita\" (dal latino \"Trinitas\"). "}
{"id": "1093688", "revid": "339392", "url": "https://it.wikipedia.org/wiki?curid=1093688", "title": "Parco Nazionale Berchtesgaden", "text": ""}
{"id": "1093694", "revid": "904368", "url": "https://it.wikipedia.org/wiki?curid=1093694", "title": "Lorenzo De Silvestri", "text": "Biografia.\nSoprannominato \"Lollo\", si \u00e8 diplomato alla scuola tedesca di Roma, compagno di classe dell'attore Michael Cadeddu.\nNell\u2019aprile del 2019 si \u00e8 laureato in Economia Aziendale presso la Link Campus University di Roma.\nCaratteristiche tecniche.\nTerzino destro dotato di grande resistenza e agonismo, che gli consentono di diventare pericoloso nelle discese e compiere incursioni nella met\u00e0 campo avversaria. Pu\u00f2 essere impiegato anche come tornante con alle spalle una difesa a tre. Ha la capacit\u00e0 di farsi sentire sotto porta, rendendosi pericoloso nei calci piazzati.\nCarriera.\nClub.\nLazio.\nDe Silvestri fa il suo esordio assoluto con la Lazio a 17 anni, il 23 luglio 2005 in Intertoto, quando il tecnico biancoceleste Delio Rossi lo fa subentrare al centrocampista Manfredini all'87' del secondo tempo di Tampere United-Lazio (1-1), partita valida per il ritorno del 3\u00ba turno. In quella stagione, dopo un'altra apparizione in Intertoto contro l'Olympique Marsiglia, gioca per la prima volta da titolare in Coppa Italia il 12 gennaio 2006 in Cittadella-Lazio (0-0), ritorno degli ottavi.\nIl 20 agosto 2006, segna il suo primo gol con i professionisti in Lazio-Rende (4-0), incontro valido per il primo turno di Coppa Italia. Ha esordito in Serie A a 18 anni, nella partita Lazio-Fiorentina (0-1) del 22 aprile 2007, trovando poi la sua prima presenza da titolare nella penultima giornata di campionato contro il Parma allo stadio Olimpico.\nDalla stagione 2007-2008 entra stabilmente in prima squadra, riesce a trovare spazio in campionato, ed esordisce nelle coppe europee giocando in Champions League. Nel 2007 ha firmato un rinnovo di contratto con il club \"biancoceleste\" fino al 2010. Il suo ingaggio si aggira attorno ai 300.000 Euro. Il 19 novembre 2007 viene inserito dal mensile inglese World Soccer nella lista dei 50 giovani talenti pi\u00f9 promettenti. Il 19 dicembre successivo, realizza un gol, ancora in Coppa Italia, contro il Napoli nella partita vinta 2-1. La dedica di questa rete \u00e8 stata indirizzata all'amico e tifoso laziale Gabriele Sandri (tifoso laziale e noto dj) colpito, e ucciso, da un colpo di pistola, nell'area di servizio di Badia al Pino (AR), sparato da un agente della Polizia stradale Luigi Spaccarotella. Il 28 dicembre 2007 \u00e8 l'unico italiano inserito nella lista dei venti migliori calciatori under-20 del calcio mondiale redatta dal tabloid inglese \"The Sun\".\nNella stagione 2008-2009 vince il suo primo trofeo conquistando la Coppa Italia ai rigori contro la Sampdoria. De Silvestri nella finale fa il suo ingresso in campo nel primo tempo supplementare.\nFiorentina.\nIl 26 agosto 2009 viene acquistato a titolo definitivo dalla Fiorentina per una cifra di poco inferiore ai 6 milioni di euro..\nEsordisce in campionato con la maglia viola, il 26 settembre 2009 in occasione della gara di Livorno vinta dai gigliati per 0-1. Titolare nello schieramento del tecnico Cesare Prandelli, giocher\u00e0 27 partite in campionato e in Champions League arriver\u00e0 agli ottavi di finale; in questa stagione giocher\u00e0 anche 3 partite da titolare in Coppa Italia. Il 3 aprile 2010 segna il suo primo gol in Serie A nella gara contro il , pareggiata 1-1.\nAl secondo anno Sini\u0161a Mihajlovi\u0107, nuovo allenatore della Fiorentina, lo schiera da titolare nelle prime giornate di campionato, e arriva anche il secondo gol in Serie A, sempre contro il Parma; dopo l'ottava giornata il tecnico serbo comincia a preferirgli Gianluca Comotto sulla fascia destra e in questo periodo giocher\u00e0 solo nella partita vinta in Coppa Italia contro l'Empoli per 1-0.\nSampdoria.\nIl 16 luglio 2012 passa alla Sampdoria con la formula del prestito oneroso con diritto di riscatto fissato a 4 milioni. Il 30 settembre esordisce con la maglia della Sampdoria in Campionato nella partita Samp- 0-1, subentrando al 70' a Gianni Munari. Dopo un iniziale momento di difficolt\u00e0, infatti il mister Ciro Ferrara gli preferisce nella formazione titolare il compagno di squadra Berardi, con l'arrivo di Delio Rossi alla Samp Lorenzo si conquista il posto da titolare nella formazione blucerchiata. L'8 maggio 2013 realizza il suo primo gol in blucerchiato sbloccando il risultato della partita Sampdoria- 1-1; solo dieci giorni dopo realizza la sua seconda rete stagionale, siglando il gol del momentaneo 2 a 1 nella sfida Samp- 3-2 del 18 maggio.\nIl 12 luglio 2013 la Sampdoria comunica di aver rinnovato il prestito oneroso del giocatore (250.000 euro), con opzione per il riscatto della compropriet\u00e0 fissato alla cifra di 1.350.000 euro. La stagione 2013-2014 lo vede utilizzato in 35 partite di Campionato nelle quali mette a segno anche 2 gol: il primo il 21 settembre 2013 contro il Cagliari e il secondo il 3 novembre contro il .\nIl 18 giugno 2014 viene esercitata, da parte della Samp, l'opzione per l'acquisizione della met\u00e0 del cartellino dalla Fiorentina, per 1.350.000 euro.\nIl 7 marzo 2015, segnando il gol che sblocca il risultato della sfida Sampdoria-Cagliari 2-0, entra nella storia dei blucerchiati diventando il marcatore del gol numero 1.500 in casa. Nella giornata seguente, il 16 marzo, segna il goal che sblocca il risultato della trasferta contro la Roma (0-2). Segna altre poi due reti il 29 aprile contro il Verona e il 31 maggio contro il facendolo arrivare a quota 4 goal segnati in 33 partite, in parit\u00e0 con Muriel e Soriano.\nIl 25 giugno seguente la Samp risolve la compartecipazione con la Fiorentina a proprio favore, per la cifra di 1 milione di euro. Il 18 settembre 2015 rinnova il proprio contratto con la Samp sottoscrivendo un accordo fino al giugno 2019.\nL'8 novembre 2015 torna, dopo quasi 5 mesi dall'infortunio, sul campo di calcio, giocando da titolare il match perso dalla Samp 2-0 contro la Fiorentina.\nTorino.\nIl 18 agosto 2016 si trasferisce a titolo definitivo al Torino per la cifra di 3,6 milioni di euro, con un ingaggio da 1 milione di euro (contratto quadriennale). \nIl 21 agosto seguente esordisce con la maglia granata nella prima giornata di campionato, partendo titolare in -Torino (3-2), ma in campionato gli viene spesso preferito il compagno Davide Zappacosta nella posizione di terzino destro dello scacchiere di mister Mihajlovi\u0107 e De Silvestri non riesce ad imporsi come titolare fisso. Il 28 maggio 2017, all'ultima di campionato, sigla il suo primo gol in granata nella vittoria interna del Torino per 5-3 sul Sassuolo.\nNella stagione 2017-2018, complice la cessione di Zappacosta al Chelsea e la non perfetta condizione fisica del neo-acquisto Cristian Ansaldi, gioca con maggiore continuit\u00e0 e buon rendimento. In occasione di Torino-Milan (1-1) valevole per la 33\u00aa giornata di campionato segna con un colpo di testa il gol del pareggio (quinta marcatura in campionato e settima stagionale) superando cos\u00ec il suo personale record di reti in stagione. Scendendo in campo contro l'Udinese, il 10 febbraio 2019, ha disputato la sua trecentesima partita in Serie A.\nBologna.\nIl 17 settembre 2020 firma per il Bologna, dove per la quarta volta ritrova come allenatore Sini\u0161a Mihajlovi\u0107. Debutta con i rossobl\u00f9 4 giorni dopo in occasione della sconfitta per 2-0 contro il Milan a San Siro. Mette a segno la sua prima rete nella sconfitta per 2-1 sul campo della il 24 ottobre, firmando il gol della bandiera rossoblu nei minuti di recupero. In Sampdoria-Bologna 1-2 del 23 novembre tocca quota 350 presenze in Serie A.\nL'anno successivo, alla prima giornata, realizza la sua prima doppietta in massima serie nel successo per 3-2 contro la .\nNazionale.\nDe Silvestri, che ha giocato in tutte le nazionali giovanili, ha debuttato nella Nazionale Under-21 a 19 anni, l'11 settembre 2007, durante la partita di qualificazione Albania-Italia (0-1). Sempre sotto la direzione del tecnico Pierluigi Casiraghi, con la \"Nazionale Olimpica\" vince il Torneo di Tolone 2008 e partecipa alle Olimpiadi 2008 in Cina. Tuttavia nel 2009 non \u00e8 stato convocato per l'Europeo U-21. Nel biennio successivo \u00e8 stato il capitano dell'Under-21, fino all'eliminazione della squadra nei play-off.\nNazionale maggiore.\nNel settembre 2010 viene convocato in Nazionale maggiore, da parte del CT Cesare Prandelli, per le prime due partite valide per le qualificazioni all'Europeo 2012. Esordisce il 7 settembre 2010, a 22 anni, giocando titolare la partita contro le (5-0), disputata a Firenze. L'11 ottobre 2013, dopo pi\u00f9 di tre anni, ritorna a vestire la maglia azzurra giocando gli interi 90 minuti della sfida -Italia (2-2). Dal 10 al 12 marzo 2014 \u00e8 stato convocato per uno stage organizzato allo scopo di visionare giovani giocatori in vista dei Mondiali 2014. Il 14 novembre 2014 viene convocato dal ct Antonio Conte, per prendere parte alla partita amichevole Italia-Albania del 18 novembre seguente; nella quale gioca titolare e per gli interi 90 minuti.\nIl 12 giugno 2015, nella partita Croazia-Italia (1-1) valida per le qualificazioni all'Europeo 2016, si procura una lesione del crociato anteriore e del menisco esterno del ginocchio destro e cos\u00ec due giorni dopo viene operato con successo alla clinica Villa Stuart di Roma dal prof. Mariani; il tempo di recupero \u00e8 stimato in 6 mesi.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "1093696", "revid": "71433", "url": "https://it.wikipedia.org/wiki?curid=1093696", "title": "The New World", "text": ""}
{"id": "1093700", "revid": "767487", "url": "https://it.wikipedia.org/wiki?curid=1093700", "title": "Onyx (gruppo musicale)", "text": "Gli Onyx sono un gruppo musicale hip hop di Queens (New York), formatosi nel 1988. Il gruppo \u00e8 formato da Sticky Fingaz, Fredro Starr e Sonsee (precedentemente Suav\u00e8 e Sonee Seeza). Originariamente anche Big DS era un membro del gruppo, ma lasci\u00f2 la crew poco dopo la pubblicazione dell'album di debutto. Nell'agosto 2008 la rivista Vibe premi\u00f2 l'album \"All We Got Iz Us\" inserendolo nella lista dei 20 migliori album hip-hop di sempre, oltre a classificarlo al primo posto nella classifica del 1995.\nStoria del gruppo.\nFormazione.\nIl gruppo si form\u00f2 nel 1988 e nel 1990 fu pubblicato il primo singolo sotto il nome Onyx, \"Ah, And We Do It Like This\". I primi progetti rivelano un'influenza jazz, piuttosto celata invece nelle canzoni pi\u00f9 recenti. Nel 1991 gli Onyx stavano per presentare un demo a Jam Master Jay, ma Big DS e Sonee Seeza (successivamente conosciuto come Suav\u00e9) erano in Connecticut in quel momento, quindi Fredro Starr chiam\u00f2 suo cugino Sticky Fingaz (di Brooklyn). Sticky si un\u00ec quindi al gruppo, che pubblic\u00f2 \"Throw Ya Gunz\" nel 1992. Gli Onyx (composti da Sticky Fingaz, Fredro Starr, Sonsee e per breve tempo anche il Dj Big DS) continuarono quindi a esibirsi nei club locali. Successivamente la loro carriera ebbe una svolta rappresentata dal contratto discografico con la JMJ Records.\nCarriera.\nGli Onyx incisero insieme ai Biohazard la track \"Judgment Night\", tratta dall'album omonimo. Quest'ultimo fu acclamato all'unisono dalla critica, vincendo il Soul Train Music Award per l'album dell'anno. Big DS lasci\u00f2 il gruppo durante la registrazione di \"All We Got Iz Us\" a causa di alcuni problemi di salute. Nel 1993 il gruppo pubblic\u00f2 \"Bacdafucup\", ottenendo un gran successo commerciale anche grazie al singolo \"Slam\", che ricevette un considerevole interesse dalla radio e MTV. L'album \"All We Got is Uz\" fu pubblicato nel 1995 e nonostante riscosse un minore successo commerciale rispetto al primo, ebbe grande approvazione da parte della critica. Nell'agosto 2008 fu indicato da Vibe come il miglior album rap prodotto nel 1995 e fu indicato nella lista dei venti migliori dischi hip-hop in assoluto.\nNegli anni seguenti vi fu una pausa artistica, ma i membri rimasero sotto i riflettori prendendo parte a diversi film, tra i quali Clockers, Sunset Park (1996), e Dead Presidents (1995). La hit \"Live!!!\" venne inclusa nella colonna sonora del film del 1995 \"The Show\". Entrambi i rappers continuano ad apparire al cinema ed in televisione, su FX Network e in .\nGli Onyx tornarono nel 1998 con il terzo album \"Shut 'Em Down\", con collaborazioni di DMX, Lost Boyz, Raekwon, Method Man, Big Pun, Noreaga e l'ancora sconosciuto 50 Cent. Quest'album ebbe successo tanto dal punto commerciale quanto dal punto di vista della critica.\nDissidi con 50 Cent.\nDurante i Vibe Awards del 2003 vi fu un confronto tra il membro degli Onyx Fredro Starr e 50 Cent, che si protrasse negli anni seguenti. Secondo il \"Rap News Network\", fu Fifty a provocare Fredro, il quale in un'intervista dello stesso anno spieg\u00f2 al Source Magazine che 50 Cent si era comportato in modo irrispettoso nei confronti degli Onyx nonostante questi ultimi gli avessero avviato la carriera nel 1998 con la track \"\"React\", dell'album Shut 'Em Down.\nScomparsa di Big DS e nuova formazione.\n\"Big DS\" successivamente lasci\u00f2 il gruppo pubblicando un album come solista. Il 22 maggio 2003 mor\u00ec in seguito a un lungo periodo di malattia. Nell'estate 2006, Fredro diede il via a un progetto denominato \"Yung Onyx\". In questi anni il gruppo lascia la JMJ records per firmare con la Universal. Nel giugno 2008, gli Onyx realizzarono il DVD di debutto: \"Onyx: 15 Years of Videos, History and Violence\"\". Quest'ultimo contiene molti inediti prodotti a partire dal 1992 oltre ai primi successi rimasterizzati digitalmente. Negli anni 2006-2007 circolavano voci riguardo a un imminente nuovo album, dal titolo \"The Black Rock\", che fu pubblicato solo nel 2010 con un nome diverso, \"100 Mad\". Nell'agosto 2012 gli Onyx pubblicano il disco \"Cold Case Files: Vol 2\" mentre ad ottobre, dopo il tour mondiale, esce il singolo \"Belly of the Beast\", che preannuncia l'album Cuzo"}
{"id": "1093701", "revid": "339392", "url": "https://it.wikipedia.org/wiki?curid=1093701", "title": "Sleaze", "text": ""}
{"id": "1093706", "revid": "6066", "url": "https://it.wikipedia.org/wiki?curid=1093706", "title": "Cinegildo", "text": ""}
{"id": "1093708", "revid": "110157", "url": "https://it.wikipedia.org/wiki?curid=1093708", "title": "Kick Off (serie)", "text": "Kick Off \u00e8 una popolare serie di videogiochi di calcio per home computer.\nStoria.\nNel luglio 1989 viene pubblicato, da parte di Anco, la prima versione di \"Kick Off\". Sviluppata da Dino Dini per Amiga e Atari ST, sebbene presentasse diverse similitudini con \"Microprose Soccer\", uscito qualche mese prima, la sua maggiore accuratezza lo far\u00e0 accogliere molto bene da pubblico e critica. Il seguito, \"Kick Off 2\", ebbe ancora pi\u00f9 successo, dimostrato dal grande numero di espansioni prodotte. Nel 1992 \"Kick Off 3\" era in cantiere, ma il gioco non fu realizzato in questa forma, poich\u00e9 Dino Dini abbandon\u00f2 la Anco per la Virgin Games, ove svilupp\u00f2 \"Goal!\", (1993). \"Goal!\" presentava delle caratteristiche di gioco simili a \"Kick Off 2\", ma anche la possibilit\u00e0 di effettuare il passaggio di prima, come nella serie \"rivale\" \"Sensible Soccer\"; inoltre possedeva un sistema di men\u00f9 ed opzioni pi\u00f9 avanzato. Il gioco ricevette buone critiche, ma non ebbe la stessa celebrit\u00e0 di \"Kick Off 2\".\nLa Anco, nel corso degli anni, ha continuato la serie con scarso successo, pubblicando prima \"Kick Off 3\" (1994, sviluppato da Steve Screech), gioco totalmente diverso da \"Kick Off 2\"; quindi vengono realizzati alcuni titoli tridimensionali, sull'onda della celebre serie \"Fifa\": \"Kick Off 96\" (in occasione dei europei del 1996), \"Kick Off 97\", \"Kick Off 98\" (in occasione dei mondiali del 1998), e \"Kick Off World\" per PlayStation. Nel 2002 \u00e8 stato infine pubblicato \"Kick Off 2002\", un remake di \"Kick Off 2\" dotato di grafica migliorata. Nel 2017 esce il reboot AfterTouch Soccer sviluppato dal team di Kick Off World in collaborazione dell'autore delle grafiche originali Steve Screech che ne ha autorizzato l'uso della grafica originale.\nSerie.\nIl videogioco arcade \"Kick Off\" prodotto dalla Jaleco nel 1988 non ha alcun legame con la serie."}
{"id": "1093722", "revid": "117013458", "url": "https://it.wikipedia.org/wiki?curid=1093722", "title": "Egica", "text": "Origine.\nMolto probabilmente era nipote (figlio di un fratello di cui non si conosce il nome) del re dei visigoti Vamba, ed inoltre era il genero del suo predecessore, Ervige, di cui aveva sposato la figlia Cixilona.\nBiografia.\nEgica, tra il 683 e il 687, spos\u00f2 Cixilona, la figlia del re dei visigoti, Ervige, divenendone l'erede. \nEgica convoc\u00f2 immediatamente il XV Concilio di Toledo, che si raccolse l'11 maggio 688 nella chiesa dei Santi Apostoli, affinch\u00e9 venisse liberato da uno dei due giuramenti, poich\u00e9 se avesse reso giustizia al popolo avrebbe dovuto restituire ai legittimi proprietari tutti i beni di cui la casa reale si era impadronita. Ma il concilio dispose che i giuramenti potevano considerarsi complementari, in quanto era stato giusto castigare i colpevoli, mentre si doveva prestare protezione agli innocenti.\nDopo aver divorziato e ripudiato la moglie Cixilona, Egica degrad\u00f2 i parenti di Ervige e pun\u00ec i nobili che avevano partecipato alla cospirazione contro suo zio, Vamba, e, non soddisfatto delle conclusioni del concilio di Toledo, convoc\u00f2 a Saragozza, per il 1\u00ba novembre 691, un sinodo di vescovi del regno, che revoc\u00f2 parzialmente le decisioni del concilio di Toledo e gli diede mano libera con la famiglia reale e fu stabilito che la vedova di Ervige, Liuvigoto, fosse inviata in un convento.\nI conflitti con la nobilt\u00e0 per\u00f2 rimanevano, e nel (692), prese corpo una ribellione, che aveva nel Metropolita di Toledo, Siseberto, l'ispiratore; Egica si trasfer\u00ec nella provincia Tarraconense, molto probabilmente a Saragozza, dove si sentiva pi\u00f9 al sicuro; allora, verso la met\u00e0 del 692, i ribelli posero sul trono Sunifredo, incoronato da Siseberto.\nEgica, raccolto un esercito, marci\u00f2 su Toledo, che conquist\u00f2 con le armi, circa nel marzo del 693; imposta nuovamente la sua autorit\u00e0, nello stesso anno, convoc\u00f2 il XVI Concilio di Toledo che gli permise di confiscare i beni dei ribelli ed incorporarli nel tesoro reale; il vescovo di Toledo, Siseberto, fu spretato e scomunicato. Il successore fu scelto tra i vescovi fedeli al re, cos\u00ec come il nuovo vescovo di Siviglia.Questo concilio conferm\u00f2 anche la pena della castrazione per gli omosessuali. \nContinuando nella politica di Ervige modific\u00f2 il \"codice di Reccesvindo\" a favore del mantenimento del trono alla sua famiglia. Nello stesso tempo var\u00f2 diverse norme contro gli ebrei, che furono ratificate dal XVII Concilio di Toledo, del 695 per ingraziarsi la chiesa e quindi evitare, alla sua morte, persecuzioni alla sua famiglia, come era avvenuto in passato.Tutti gli ebrei maschi del regno dovevano essere venduti come schiavi ed i bambini essere ceduti a famiglie cristiane per essere cresciuti nella fede cattolica. A seguito di ci\u00f2 molti ebrei si convertirono forzatamente mentre altri, pur di mantenere la loro fede, si rifugiarono in Nordafrica.Questa legge non ebbe applicazione in Settimania. \nNel 698, il califfo omayyade, \u02bfAbd al-Malik ibn Marw\u0101n, nomin\u00f2 governatore del Nordafrica il generale yemenita, Musa bin Nusair, che port\u00f2 a termine la conquista dei territori berberi e miglior\u00f2 la flotta per la futura conquista delle isole Baleari ai Bizantini. \nil 15 novembre del 700, Egica nomin\u00f2 successore suo figlio, Witiza, a cui confer\u00ec il governo della Galizia; sembra per\u00f2 che Witiza assumesse il controllo di tutto il regno, ed i due anni seguenti furono detti del \"governo congiunto\", confermato dalle monete coniate come \"Regni concordia\".\nEgica mor\u00ec nel 702, gli successe il figlio Witiza.\nDiscendenti.\nEgica da Cixilona ebbe due figli:"}
{"id": "1093724", "revid": "767487", "url": "https://it.wikipedia.org/wiki?curid=1093724", "title": "\u00c1g\u00fast \u00c6var Gunnarsson", "text": "\u00c8 stato il batterista del gruppo fin dall'agosto 1994 fino a quando, nel 1999, ha deciso di abbandonare la formazione dopo aver terminato di incidere \"\u00c1g\u00e6tis byrjun\". Orri P\u00e1ll D\u00fdrason ha preso il suo posto. Il gruppo \u00e8 diventato famoso a livello internazionale con gli album seguenti \"( )\" (del 2002) e \"Takk...\" (del 2005). Dal 2006 si occupa di design."}
{"id": "1093727", "revid": "729019", "url": "https://it.wikipedia.org/wiki?curid=1093727", "title": "Episodi di Otto sotto un tetto (sesta stagione)", "text": "Questa pagina contiene la lista di episodi della sesta stagione della serie TV Otto sotto un tetto."}
{"id": "1093731", "revid": "663330", "url": "https://it.wikipedia.org/wiki?curid=1093731", "title": "Dave Annable", "text": "Biografia.\nCresciuto a Walden (New York), si diploma nel 1997. Frequenta l'Universit\u00e0 SUNY Plattsburgh di New York, qui lavora presso la stazione televisiva Plattsburgh State Television (PSTV), sia alla produzione che in onda con alcuni programmi. Lascia l'universit\u00e0 nel 2003 per perseguire la sua carriera d'attore, iscrivendosi alla scuola di recitazione Neighborhood Playhouse di New York. Ritorna all'universit\u00e0 dopo 5 anni e consegue la laurea nel 2009. \nDal 10 ottobre 2010 \u00e8 sposato con l'attrice americana Odette Yustman. Il 7 settembre 2015 nasce la loro prima figlia\nCarriera.\nIn tv debutta nel 2002 in un episodio di \"Squadra emergenza\". \nNel 2004 partecipa alla commedia romantica \"Tutte le ex del mio ragazzo\" con Brittany Murphy.\nNel 2005/06 prende parte a Reunion, serie tv di Fox, che racconta le vicende di un gruppo di sei amici diplomatisi nel 1986 e che continuano la loro vita. Quando, alla morte di uno di essi nel 2005, prende via un'indagine a ritroso per capire l'identit\u00e0 della vittima. Gli episodi, scanditi anno per anno, erano inizialmente 22. Solo i primi 9 (fino al 1994), dei 13 registrati, sono stati mandati in onda, prima della cancellazione.\nNel 2006 accetta il ruolo di Justin Walker nella serie televisiva prodotta dalla ABC: Brothers &amp; Sisters - Segreti di famiglia, il figlio pi\u00f9 piccolo della famiglia Walker ritornato dall'Afghanistan e con problemi di tossicodipendenza dovuti allo stress post-traumatico della guerra. \nLa serie terminer\u00e0 nel 2011 alla quinta stagione.\nNel 2007 occupa il 7\u00ba posto nella classifica annuale degli \"Uomini Pi\u00f9 Sexy\" stilata da People.\nRitorna al lungometraggio con la commedia \"(S)Ex List\", con Anna Faris e Chris Evans, nel ruolo del ricco Jake Adams, e come protagonista della commedia romantica americana \"You May Not Kiss the Bride\".\nNel 2012 entra a far parte del cast principale della serie televisiva \"666 Park Avenue\", interpretando il ruolo di Henry Martin.\nNel 2019 \u00e8 nel cast della serie tv di netflix \"What/If\" nei panni del primario dottor Evans.\nDoppiatori italiani.\nNelle versioni in italiano delle sue opere, Dave Annable \u00e8 stato doppiato da:"}
{"id": "1093734", "revid": "290948", "url": "https://it.wikipedia.org/wiki?curid=1093734", "title": "Riscaldamento e raffrescamento con pannelli a tubi capillari", "text": ""}
{"id": "1093736", "revid": "58166", "url": "https://it.wikipedia.org/wiki?curid=1093736", "title": "Erik Schrody", "text": ""}
{"id": "1093738", "revid": "123366974", "url": "https://it.wikipedia.org/wiki?curid=1093738", "title": "We'll Meet Again", "text": "We'll Meet Again \u00e8 un brano musicale portato al successo dalla cantante inglese Vera Lynn nel 1939. La musica \u00e8 di Ross Parker e le parole sono di Hugh Charles.\n\u00c8 una delle canzoni pi\u00f9 famose degli anni della Seconda guerra mondiale, e si riferisce ai soldati che andavano a combattere e alle loro famiglie e alle loro innamorate. L'affermazione che \"ci incontreremo ancora\" \u00e8 ottimistica, dato che molti soldati non sopravvissero e non tornarono a rivedere i loro amati. Tuttavia questo luogo indefinito dove reincontrare i propri cari che non erano ritornati potrebbe essere interpretato come il paradiso.\nStoria.\nLa canzone dette il titolo ad un musical del 1943, nel quale la stessa Vera Lynn interpretava il ruolo principale. Fa anche parte della colonna sonora del film di Stanley Kubrick, \"\".\nDurante la guerra fredda, la canzone fu inserita nella programmazione di musica che 20 stazioni radio sotterranee della BBC avrebbero trasmesso per cento giorni dopo un attacco nucleare.\nIl brano appartiene alla colonna sonora della serie britannica \"The Singing Detective\" (1986).\nInfluenza culturale.\nStanley Kubrick usa il brano in tono sarcastico per sottolineare l'assurdit\u00e0 della guerra fredda nei titoli di coda de \"Il dottor Stranamore\" del 1964.\nI Pink Floyd citano la canzone e la sua interprete nella canzone \"Vera\" dall'album \"The Wall\": \"Does anybody here remember Vera Lynn?/Remember how she said that we would meet again some sunny day?\".\nLa prima strofa della canzone viene anche cantata da Bill Cipher in \"Weirdmageddon 3: Take Back The Falls\", ultimo episodio della serie animata \"Gravity Falls\".\nL'intera canzone viene riprodotta nel finale del videogioco \"Far Cry 5\", in seguito ad uno scenario apocalittico da terza guerra mondiale, durante i titoli di coda.\nLa canzone viene cantanta anche nel finale del film \"\" da John C. Reilly ed usata come musica nel trailer della terza stagione di \"Westworld - Dove tutto \u00e8 concesso\".\nAlla fine della missione principale di Forsaken, in \"\", si pu\u00f2 sentire il brano in sottofondo durante il filmato segreto."}
{"id": "1093739", "revid": "767487", "url": "https://it.wikipedia.org/wiki?curid=1093739", "title": "Newton Boys", "text": "Newton Boys \u00e8 un film del 1998 diretto da Richard Linklater, basato sul libro di Claude Stanush che narra la storia vera di una banda di quattro fratelli, scanzonati e donnaioli, rapinatori di banche. Sono destinati ad entrare nella leggenda per una rapina multimilionaria al treno della banca federale."}
{"id": "1093746", "revid": "78273", "url": "https://it.wikipedia.org/wiki?curid=1093746", "title": "Museo d'Arte Sacra S.Martino", "text": ""}
{"id": "1093750", "revid": "198277", "url": "https://it.wikipedia.org/wiki?curid=1093750", "title": "Luis Fern\u00e1ndez (calciatore)", "text": "Carriera.\nGiocatore.\nCome calciatore ha militato a lungo nel Paris Saint-Germain (1978-1986), spendendo poi gli ultimi anni della carriera agonistica dapprima nel RC Paris (1986-1989) e infine nel Cannes (1989-1993). Ha collezionato 60 presenze e 6 reti in Nazionale, vincendo un titolo europeo nel 1984.\nAllenatore.\nDa allenatore ha iniziato con due sue ex squadre quali e Paris Saint-Germain. \u00c8 stato a lungo l'unico allenatore ad aver portato i parigini in semifinale di Coppa dei Campioni dopo aver eliminato il Barcellona nei quarti di finale, impresa eguagliata nel 2020 dal tedesco Thomas Tuchel grazie alla vittoria contro l'Atalanta di Gian Piero Gasperini. \u00c8 anche l'unico allenatore francese ad avere vinto una coppa europea, ovvero la coppa delle coppe nel 1996. Successivamente ha guidato l'Athletic Club, nuovamente il Paris Saint-Germain, l'Espanyol, l'Al-Rayyan e il Beitar Gerusalemme. Nella stagione 2006-2007 ha allenato il Real Betis Siviglia, in Spagna, e si \u00e8 dimesso ad una giornata dalla fine della stagione.\nIl 1\u00ba maggio 2010 ha assunto l'incarico di Commissario tecnico della Nazionale israeliana. Il 27 dicembre 2011 \u00e8 stato sollevato dall'incarico e sostituito da Eli Guttman a seguito della mancata qualificazione a Euro 2012."}
{"id": "1093752", "revid": "2166030", "url": "https://it.wikipedia.org/wiki?curid=1093752", "title": "Baldovino V di Hainaut", "text": "Origine.\nBaldovino, secondo il \"Gisleberti Chronicon Hanoniense\", era il figlio del Conte di Hainaut, Baldovino IV e della moglie, Alice di Namur, che era figlia del conte di Namur, Goffredo I e della sua seconda moglie, l'erede della contea del Lussemburgo, Ermessinda di Lussemburgo, sia secondo la \"Genealogica comitum Buloniensium\", che secondo la \"Chronica Albrici Monachi Trium Fontium\" e che, secondo il \"Herimanni, Liber de Restauratione Sancti Martini Tornacensis\", era la sorella del conte di Lussemburgo e di Namur, Enrico IV.&lt;br&gt;Baldovino IV di Hainaut, secondo il \"Gisleberti Chronicon Hanoniense\", era il figlio primogenito del Conte di Hainaut, Baldovino III e della moglie, Iolanda di Gheldria, che secondo il \"Herimanni, Liber de Restauratione Sancti Martini Tornacensis\", era figlia del conte di Gheldria, Gerardo I; anche la \"Chronica Albrici Monachi Trium Fontium\", conferma che Baldovino era figlio di Iolanda.\nBiografia.\nNel 1163, suo zio, il conte di Lussemburgo e di Namur, Enrico IV (secondo il \"Herimanni, Liber de Restauratione Sancti Martini Tornacensis\", era il fratello di sua madre, Alice), essendo senza eredi, design\u00f2 suo padre, Baldovino IV come suo successore, ed in caso di sua morte, l'erede sarebbe stato uno dei figli.\nNel 1169, Baldovino, come ci conferma il \"Gisleberti Chronicon Hanoniense\", la \"Genealogica comitum Buloniensium\" e la \"Flandria Generosa (Continuatio Continuatio Bruxellensis)\", prese in moglie Margherita d'Alsazia, che, secondo la \"Flandria Generosa (Continuatio Claromariscensis)\" era la figlia femmina secondogenita del conte delle Fiandre, Teodorico di Alsazia (1099 circa \u2013 4 gennaio 1168) e di Sibilla d'Angi\u00f2 (1112 circa \u2013 1165), e come conferma la \"Flandria Generosa (Continuatio Gislenesis)\" era la sorella del conte delle Fiandre, Filippo d'Alsazia (1143 \u2013 1\u00ba giugno 1191); Margherita, secondo la \"Flandria Generosa (Continuatio Claromariscensis)\" era vedova del conte di Vermandois, Rodolfo II.\nSuo padre, Baldovino IV, mor\u00ec tra il 6 e l'8 novembre 1171, e gli succedette Baldovino, il maggiore dei figli maschi ancora in vita, come Baldovino V di Hainaut, che divenne anche erede dello zio Enrico IV di Lussemburgo.\nNel 1180, Baldovino V, divenne suocero del re di Francia, Filippo II Augusto, che aveva sposato Isabella, figlia di Baldovino, a seguito di questo matrimonio la contea di Hainaut, feudo imperiale, soprattutto dopo il 1184, ebbe ottimi rapporti col regno di Francia. Nello stesso anno partecip\u00f2 all\"'Hoftag\" di Magonza in qualit\u00e0 di portatore della spada imperiale di Federico Barbarossa.\nNel 1185, la contea di Hainaut fu attaccato e devastato da una coalizione, tra contea delle Fiandre e ducato del Brabante, contro il regno di Francia.&lt;br&gt;In quell'anno, Baldovino V, secondo la \"De Combustione Monasterii Gemblacenses\", fu chiamato dallo zio, Enrico IV di Lussemburgo, per aiutarlo a circoscrivere l'incendio del convento di Gembloux, causato dallo sconto tra Enrico IV ed Enrico I di Brabante.&lt;br&gt;Sempre in quello stesso anno, infine fu raggiunto un accordo tra i contendenti, in cui Baldovino V ottenne l'indennizzo dei danni subiti e fu stipulata un'alleanza con le Fiandre.\nNel 1186, lo zio, Enrico IV di Lussemburgo, inaspettatamente, ebbe un'erede, Ermesinda, rimettendo in discussione l'eredit\u00e0 di Baldovino V sulle contee di Lussemburgo e di Namur.\nNel 1187, l'imperatore, Federico Barbarossa, lo conferm\u00f2 erede della contea di Namur, e, nel 1188, riconoscendogli ancora il suo diritto di successione, trasform\u00f2 la contea in margraviato.\nNell'estate del 1191, mor\u00ec, senza eredi legittimi, Filippo d'Alsazia, il fratello di sua moglie Margherita, come ci confermano gli \"Annales Blandinienses\", e Baldovino divenne cos\u00ec Baldovino VIII, conte delle Fiandre, per diritto di matrimonio.\nDopo la morte di sua figlia, Isabella, nel 1190, i rapporti col re di Francia si erano raffreddat, anche per la successione nelle Fiandre, che Filippo Augusto avrebbe voluto annettere al regno di Francia, ma che aveva accettato che la contea andasse a Baldovino VIII; e, dopo la liberazione del re d'Inghilterra, Riccardo Cuor di Leone, all'inizio del 1194, Baldovino, conte di Hainaut e delle Fiandre si avvicin\u00f2 a quest'ultimo in un'alleanza contro Filippo Augusto.\nNel 1194, Baldovino rimase vedovo, per la morte della moglie Margherita, come ci confermano gli \"Annales Blandinienses\", ed il figlio maschio primogenito, Baldovino, secondo il \"Gisleberti Chronicon Hanoniense\", divenne cos\u00ec Baldovino IX, conte delle Fiandre.\nBaldovino V, conte di Hainaut e conte di Namur, ancora secondo il \"Gisleberti Chronicon Hanoniense\", dopo lunga malattia mor\u00ec a Mons il 17 dicembre 1195 (\"1195, mense Decembri, 12 kal. ianuarii\"); gli succedette, nella contea di Hainaut, il figlio, Baldovino, come Baldovino VI, mentre nella contea di Namur gli succedette il figlio maschio secondogenito, Filippo.\nDiscendenza.\nDa Margherita, Baldovino ebbe sette figli:\nBaldovino ebbe anche un figlio illegittimo da un'amante di cui non si conoscono n\u00e9 il nome n\u00e9 gli ascendenti:"}
{"id": "1093753", "revid": "86757", "url": "https://it.wikipedia.org/wiki?curid=1093753", "title": "Baldovino VI di Hainaut", "text": ""}
{"id": "1093754", "revid": "12290", "url": "https://it.wikipedia.org/wiki?curid=1093754", "title": "Zona N", "text": ""}
{"id": "1093777", "revid": "767487", "url": "https://it.wikipedia.org/wiki?curid=1093777", "title": "Patrick Battiston", "text": "Biografia.\n\u00c8 nato in Lorena da una famiglia di emigranti veneti originari di Cinto Caomaggiore. Nel 2009 il comune veneziano ha conferito a Battiston e a Furlan (che ha le medesime origini) la cittadinanza onoraria.\nCarriera.\nClub.\nDifensore, cominci\u00f2 la sua carriera nel Talange, nel 1973 si trasfer\u00ec al Metz. Nel 1980 fu acquistato dal Saint-\u00c9tienne e con i verdi vinse un campionato nel 1981. Nel 1983 fu acquistato dal Bordeaux, dove vinse tre campionati (1984, 1985, 1987) e due Coppe di Francia. Gioc\u00f2 poi per il Monaco con cui vinse un altro campionato nel 1988 e termin\u00f2 la carriera nel 1991 nel Bordeaux.\nNazionale.\nHa disputato con la maglia della le fasi finali del Campionato mondiale di calcio 1978, 1982, 1986 e dell'Europeo di calcio 1984, vinto dalla nazionale transalpina.\nNel 1982 \u00e8 ricordato per aver ricevuto un colpo in faccia da Harald Schumacher (considerato involontario e quindi non punito dall'arbitro olandese Charles Corver) durante la semifinale contro la , in cui si ruppe due denti e, dopo aver passato un paio di giorni in coma, fu costretto a portare il collare."}
{"id": "1093778", "revid": "767487", "url": "https://it.wikipedia.org/wiki?curid=1093778", "title": "Fast Food Nation (film)", "text": "Fast Food Nation \u00e8 un film del 2006 diretto da Richard Linklater, ispirato all'omonimo best seller di Eric Schlosser.\nIl film \u00e8 un ritratto del lato oscuro delle catene di fast food statunitensi, raccontato attraverso le vicende che ruotano attorno all'immaginaria catena Mickey's. A differenza del documentario \"Super Size Me\", diretto e interpretato nel 2004 da Morgan Spurlock, Linklater realizza un film di fiction in cui incrocia le vite di numerosi personaggi che ruotano attorno all'industria della macellazione bovina.\nFra gli interpreti, Patricia Arquette, Greg Kinnear, Ethan Hawke e Avril Lavigne. Bruce Willis si esibisce in un cameo.\n\u00c8 stato presentato in concorso al Festival di Cannes 2006, dove Linklater ha presentato anche \"A Scanner Darkly - Un oscuro scrutare\" nella sezione Un Certain Regard.\nTrama.\nIl direttore marketing della Mickey's Food Restaurants (una catena di fast food) si trova a dover lasciare il suo comodo ufficio in California per raggiungere il luogo dove si trova l'industria che macella le bestie e produce gli hamburger che fanno la fortuna della sua impresa commerciale. Alcune inchieste hanno infatti evidenziato come la carne non sia igienicamente a norma. Nello stabilimento di macellazione lavorano numerosi immigrati messicani giunti negli States illegalmente. Il film segue le loro vicende, quelle del manager e dello staff di un fast food della catena.\nRichard Linklater si \u00e8 ispirato al libro-inchiesta omonimo scritto da Eric Schlosser. Invece di trasformarlo in un documentario ha deciso di trarne una fiction con numerosi attori importanti. Dopo \"SuperSize Me\" parte un altro attacco contro le catene di fast food. Se queste si giustificano dicendo che \u00e8 grazie a loro che i meno abbienti possono nutrirsi di carne a un prezzo contenuto, Linklater non \u00e8 dello stesso avviso. Decide di dirlo seguendo un doppio binario. Segue il percorso della carne animale mostrando l'immacolata asetticit\u00e0 degli spazi in cui la si macella ma anche la scelta di parti di scarto finalizzate alla produzione degli hamburger. Ma segue anche, e questo rafforza la denuncia, la strada che la 'carne' umana (i lavoratori clandestini) si trova costretta a percorrere tra umiliazioni, rischi fisici e necessit\u00e0 per le donne di piegarsi ai voleri dei supervisori che possono decidere del loro futuro."}
{"id": "1093780", "revid": "842", "url": "https://it.wikipedia.org/wiki?curid=1093780", "title": "Carl Friedrich Gau\u00df", "text": ""}
{"id": "1093785", "revid": "400694", "url": "https://it.wikipedia.org/wiki?curid=1093785", "title": "Mixi", "text": " \u00e8 un social network giapponese.\nDescrizione.\nMixi \u00e8 una comunit\u00e0 virtuale dove si possono incontrare nuove persone con interessi comuni. Gli utenti possono scambiarsi messaggi, scrivere un proprio diario, leggere e commentare i diari degli altri, organizzare e partecipare ad altre comunit\u00e0 ed invitare gli utenti di queste.\nMixi era prima un sito \"a invito\", ovvero era necessario che un utente invitasse un secondo utente per potersi registrare.\nNato nel febbraio del 2004, al marzo 2012 gli iscritti erano pi\u00f9 di 39 milioni e le community quasi 2 milioni."}
{"id": "1093786", "revid": "1543377", "url": "https://it.wikipedia.org/wiki?curid=1093786", "title": "Strade regionali in Italia", "text": "Questo \u00e8 un elenco, parziale, delle strade italiane con almeno un tratto ex statale gestito dalla regione competente. Le strade ex statali che attraversano pi\u00f9 di una regione sono elencate in fondo.\nSono presenti anche alcune strade regionali ex provinciali o strade regionali costruite ex novo.\nPer l'elenco completo vedere Strade regionali del Piemonte.\nPer l'elenco completo vedere Strade regionali della Valle d'Aosta.\nPer l'elenco completo vedere Strade regionali del Veneto.\nIn Friuli Venezia Giulia la rete di strade regionali \u00e8 molto estesa, in quanto la maggior parte delle strade statali sono state declassificate a regionali e, in seguito all'abolizione delle province, tutte le strade provinciali sono state riclassificate come regionali.\nPer l'elenco completo vedere Strade regionali del Friuli Venezia Giulia."}
{"id": "1093787", "revid": "767487", "url": "https://it.wikipedia.org/wiki?curid=1093787", "title": "Suintila", "text": "Nobile visigoto, era un generale del suo predecessore, il re Sisebuto.\nBiografia.\nFu il generale che, con il re Sisebuto, condusse le campagne militari contro i Bizantini, sino al 620.\nL'anno seguente, 621, dopo la morte prima di Sisebuto e poi di Recaredo II, fu eletto re dei Visigoti. \nAppena eletto riprese con forza la lotta contro i Bizantini, che ancora occupavano la zona costiera atlantica della provincia Betica; dapprima port\u00f2 la guerra nel sud del dominio bizantino, che andava da Gibilterra a Cadice, e poi con un'ultima campagna, terminata nel 629, riusc\u00ec a batterli anche nell'Algarve e a ricacciarli in Nordafrica portando a termine la riunificazione della penisola iberica (salvo qualche distretto settentrionale del nord, in Biscaglia e nei Pirenei), il sogno dei re visigoti che lo precedettero. Dal 629, Suintila fu il primo re di \"totius Spaniae\" (in questo periodo il termine Spania cominci\u00f2 a sostituirsi al latino Hispania).\nDedicatosi alla politica interna, Suintila cerc\u00f2 di rendere ereditaria la successione sul trono ed inoltre si dette il compito di rinforzare l'autorit\u00e0 reale di fronte ai nobili ed agli ecclesiastici che continuavano a rinforzare il loro potere a scapito di quello reale. Per fare ci\u00f2 divise il governo coi membri della propria famiglia, il figlio Recimiro, la moglie Teodora ed il fratello Geila. Ma la reazione sia della nobilt\u00e0 che dell'alto clero fu negativa ed iniziarono le cospirazioni che Suintila represse molto severamente; questa situazione segn\u00f2 l'inizio della fine del regno di Suintila.\nNel 631, Sisenando, governatore della provincia Narbonense, Settimania, nel sud della Gallia, organizz\u00f2 una congiura che pose fine al regno di Suintila. Alla guida di un esercito di Franchi, arriv\u00f2 sino a Saragozza; dopo di che Suintila venne tradito dai suoi, ma non si arrese e continu\u00f2 a lottare e non fu mai sconfitto in modo definitivo.\nSisenando, gi\u00e0 re effettivo dal 631, venne ufficialmente confermato nel IV Concilio di Toledo dell'anno 633, presieduto da Isidoro, arcivescovo di Siviglia, mentre Suintila fu esautorato, scomunicato ed ebbe confiscati tutti i suoi beni. Nello stesso concilio fu ufficialmente stabilito il sistema elettivo della monarchia visigota: il re doveva essere eletto da un'assemblea di nobili e vescovi. \nSuintila sembra che mor\u00ec poco dopo la conclusione del IV concilio di Toledo, nel 634. Un'altra fonte, invece asserisce che fosse ancora in vita, nel 638, dopo il V concilio di Toledo.\nSul Suintila generale i giudizi dei cronisti furono tutti positivi, tanto che nel 629 Sant'Isidoro di Siviglia coni\u00f2 per lui l'appellativo di \u00abpadre dei poveri\u00bb. Ma da quando si mise a trattare i problemi di politica interna, forse per il suo nepotismo e la sua prepotenza, i giudizi dei cronisti dell'epoca mutarono sino a definirlo come \"un tiranno malvagio e sensuale\".\nMatrimonio e figli.\nVerso il 620 Suintila aveva sposato Teodora dei Visigoti, figlia del re dei visigoti, Sisebuto, e da lei aveva avuto due figli:"}
{"id": "1093795", "revid": "92723", "url": "https://it.wikipedia.org/wiki?curid=1093795", "title": "Campionato mondiale di scherma 1969", "text": "Il Campionato mondiale di scherma del 1969 si \u00e8 svolto a L'Avana a Cuba. Le competizioni sono iniziate il 30 settembre e sono terminate il 12 ottobre 1969.\nSono stati assegnati 2 titoli femminili e 6 titoli maschili:"}
{"id": "1093799", "revid": "834", "url": "https://it.wikipedia.org/wiki?curid=1093799", "title": "Reading Festival", "text": ""}
{"id": "1093800", "revid": "123610818", "url": "https://it.wikipedia.org/wiki?curid=1093800", "title": "Assiriologia", "text": "L'assiriologia \u00e8 la scienza che studia la cultura, la religione la storia e l'archeologia delle civilt\u00e0 della Mesopotamia e dei popoli vicini che usavano la scrittura cuneiforme.\nIl campo di studio non comprende soltanto l'Assiria, ma anche la civilt\u00e0 babilonese e la civilt\u00e0 sumera. Le molte tavolette di scrittura cuneiforme giunteci da queste culture forniscono un'ingente risorsa per studi sull'epoca e sulle primi insediamenti urbani, come Ur, che costituiscono un inestimabile patrimonio archeologico per lo studio del fenomeno dell'urbanizzazione.\nForme linguistiche e sistemi di scrittura.\nEsistono molti dialetti dell'accadico, lingua di Assiria e Babilonia, che spaziano dai primi testi del III millennio a.C., scritti in antico accadico o nella correlata lingua eblaita, fino ai testi del I secolo. Alcuni dialetti poi, sono indigeni (come, ad esempio, quello rintracciato in testi mercantili dell'Anatolia, chiamato \"antico assiro\"), mentre altri appaiono specificamente coniati all'interno di cerchie di letterati o autorit\u00e0 religiose (il \"dialetto epico degli inni\" e, successivamente, il \"babilonese standard\").\nIl sistema di scrittura si basa su quello sviluppato nel sud della Mesopotamia per la lingua sumera. Il sumero ha un sistema grammaticale completamente differente e, per quanto si sa, nessun termine apparentato. Nonostante tale differenza, l'adattamento del sistema di scrittura, e la variet\u00e0 lessicale, cos\u00ec come la possibile influenza della grammatica accadica, rendono la lettura dell'accadico un compito impegnativo.\nIl sistema di scrittura fu esteso anche ad altri linguaggi come l'ittita, la lingua hurrita e quella ugaritica. Un sistema correlato di scrittura cuneiforme appare nella lingua elamitica.\nEnorme \u00e8 la variet\u00e0 dei testi esistente. Essa include documenti legali e mercantili, testi religiosi, testi letterari canonici (come l'Epopea di Gilgamesh), iscrizioni storiche dei sovrani, missive, testi musicali o matematici, testi scientifici (raccolte di divinazioni). Vi sono anche raccolte lessicali che riflettono un interesse erudito per la linguistica comparativa, inclusa la conservazione e la conoscenza del sumero per fini religiosi e culturali. Di fatto, l'utilizzo della scrittura cuneiforme per un periodo di quasi 3000 anni, si riflette sulla grande variet\u00e0 della documentazione pervenuta, che risulta cos\u00ec essere altrettanto ampia che nella scrittura odierna, nonostante i pi\u00f9 bassi tassi di alfabetizzazione di quell'epoca.\nDecifrazione della scrittura cuneiforme.\nLa decifrazione della scrittura cuneiforme si bas\u00f2 su iscrizioni su pietra scoperte a Persepoli contenenti caratteri organizzati su tre colonne. Non si aveva alcuna certezza su quale fosse la lingua, o le lingue, coinvolte. Ma ben presto nacque la convinzione che si trattasse di un medesimo testo scritto in tre lingue diverse, cosicch\u00e9 la decifrazione di una avrebbe condotto alla decifrazione delle altre due, una congettura che si riveler\u00e0 fondata. \nI ricercatori concentrarono l'attenzione sulla prima colonna dell'iscrizione, che contava solo quarantadue segni, ci\u00f2 che faceva supporre che potesse essere un alfabeto. Supponendo inoltre che quella scrittura fosse espressione di un regno persiano del IV secolo a.C. e utilizzando fonti letterarie conosciute, conclusero che la lingua utilizzata era un precursore del persiano utilizzato per scrivere i testi pi\u00f9 antichi.\nD'altro canto, grazie a fonti greche, si conoscevano i nomi di due re persiani, Dario e Serse.\nForte di queste sue convinzioni, Georg Friedrich Grotefend ricav\u00f2, nel 1802, un primo alfabeto cuneiforme che permise di riconoscere i nomi dei re persiani. La sua esposizione, nei fatti, si sarebbe rivelata in gran parte inesatta ma diede vita a un dibattito che dur\u00f2 per 40 anni all'interno di una cerchia ristretta di specialisti.\nGrazie ad esso, nel 1842, gran parte degli studiosi si trov\u00f2 d'accordo su un alfabeto che permetteva di leggere l'insieme del testo e di dargli un senso coerente.\nLa decifrazione della seconda colonna pose qualche problema in pi\u00f9. Dato che annoverava 110 simboli, si concluse ben presto doversi trattare di un alfabeto sillabico. \nMa la scarsit\u00e0 di documenti in quella scrittura, che peraltro non si sapeva neppure a quale lingua attribuire, ne rese la decifrazione ben pi\u00f9 lunga e laboriosa di quella della terza colonna.\nPer la terza colonna il compito si presentava molto pi\u00f9 complesso. Dal 1814 alcune soluzioni vennero proposte ma l'evidente variet\u00e0 di simboli non permise di andare molto pi\u00f9 in l\u00e0 di qualche repertorio incompleto. Fu solo a partire dal 1842, quando la decifrazione della lingua persiana fu stabilita su basi pi\u00f9 solide, che cominciarono a delinearsi dei progressi.\nIl primo passo fu quello di compilare un preciso repertorio dei segni scrittorii, cosa che non poteva essere altro se non il frutto di un paziente lavoro comparativo tra un gran numero di testi. Per portarlo a termine gli studiosi non poterono accontentarsi delle sole iscrizioni di Persepoli ma dovettero attingere alla gran massa di informazioni che scaturivano dai ritrovamenti che andavano facendosi.\nVenne quindi il momento di riconoscere i segni alfabetici. Bisognava trovare il suono o il senso dei simboli perch\u00e9, visto il numero di segni catalogati, alcuni studiosi pensavano che essi dovessero indicare intere parole. Altri pensavano invece che la scrittura fosse basata su sillabe giustapposte a comporre parole.\nNei fatti, tutto il dibattito si concentr\u00f2 in quella quindicina d'anni compresa tra il 1842 e il 1857. Confrontando i nomi propri presenti nella versione persiana con quelli della terza colonna, si pot\u00e9 scoprire che uno stesso segno, secondo i casi, poteva indicare una sillaba oppure una parola. Che uno stesso segno poteva anche corrispondere a pi\u00f9 sillabe e che, viceversa, una stessa sillaba poteva essere resa con vari segni.\nFu nel 1850 che si riconobbe la presenza di alcuni simboli che avevano valore di \"determinativi\", vale a dire segni muti che hanno il compito di chiarire il significato del nome che segue, specificandone il campo semantico o che, in atri casi, assolvono la funzione di modificatori grammaticali, indicando ad esempio il plurale di un termine. \nQuello stesso anno fu stabilito un metodo di decifrazione: partendo dall'ipotesi che si trattasse di una lingua semitica, uno studioso propose di confrontare i segni sillabici all'alfabeto ebraico. Una volta adottato, il metodo permise di compiere un balzo in avanti sulla strada della comprensione dei segni.\nInfine, nel 1857, William Fox Talbot, un decifratore britannico amante dei colpi mediatici, realizz\u00f2 un esperimento inviando tre copie di una stessa tavoletta appena venuta alla luce ai tre pi\u00f9 eminenti decifratori, Henry Rawlinson, Jules Oppert e Edward Hincks, serbandone una quarta copia per s\u00e9. Le quattro traduzioni concordavano. Fu la prova che la lettura delle tavolette cuneiformi cominciava finalmente ad essere padroneggiata.\nCompetenze richieste.\nCome disciplina accademica, l'Assiriologia si presenta come uno dei campi pi\u00f9 impegnativi dell'umanit\u00e0. Lo studio necessita di una buona conoscenza di parecchie lingue semitiche (inclusi l'accadico e i suoi principali dialetti, con l'ausilio del confronto con l'ebraico biblico), e la capacit\u00e0 di assorbire la complessit\u00e0 di sistemi di scrittura con centinaia di segni chiave.\nAnche se oggi esistono vasti studi sulla grammatica e sono disponibili risorse lessicali, molti testi sfuggono ancora ad un'accurata interpretazione. Spesso questo \u00e8 dovuto alle stesse tavole, rotte o parzialmente rovinate, o, nel caso dei testi letterari, laddove vi siano pi\u00f9 copie, all'oscurit\u00e0 della grammatica o del linguaggio.\nInoltre, gli studiosi devono essere in grado di leggere e capire inglese, tedesco, francese e italiano, visto che importanti riferimenti, dizionari e riviste sono pubblicati in queste lingue.\nIl procedere degli studi della cultura mesopotamica \u00e8 pesantemente condizionato dalle competenze richieste per un'adeguata esegesi testuale. Esso \u00e8 stato tradizionalmente contiguo agli studi biblici, sebbene oggi questo sia un po' meno vero. Comunque, la formazione degli assiriologi ha seguito un tradizionale percorso storico-filologico. Un percorso accademico con scarsa attenzione a questioni di filosofia della storia, antropologia comparata, o di altri campi, problematiche che, nei casi pi\u00f9 favorevoli, potrebbero essere incluse sia nell'insegnamento che nelle pubblicazioni.\nFormazione accademica.\nPoche universit\u00e0 propongono corsi di assiriologia a un livello avanzato e non cos\u00ec tante sono quelle che offrono, per esempio, corsi introduttivi all'accadico, in modo da dare almeno la possibilit\u00e0 di orientarsi nella lingua e nella cultura del Vicino Oriente antico. Tra queste, negli Stati Uniti, sono da annoverare le seguenti: Universit\u00e0 Brown, College di Unione Ebraica, Universit\u00e0 Cornell, Universit\u00e0 di Harvard, Universit\u00e0 Johns Hopkins, Universit\u00e0 di Chicago, Universit\u00e0 del Michigan, Universit\u00e0 della Pennsylvania (che esibisce, nel suo museo archeologico ed antropologico, una vasta collezione) e Universit\u00e0 di Yale.\nIn Italia, corsi di Assiriologia sono offerti, tra gli altri, da \"Sapienza\" - Universit\u00e0 di Roma (F. D'Agostino, L. Verderame), dall'Istituto Universitario Orientale di Napoli (S. Graziani), dall'Universit\u00e0 di Messina (F. Pomponio), dall'universit\u00e0 \"Ca' Foscari\" di Venezia (L. Milano, P. Cor\u00f2), dall'Universit\u00e0 degli Studi di Firenze (A. Catagnoti) e dal Pontificio Istituto Biblico (W. Mayer).\nRisorse in rete.\nVi sono tuttavia importanti progetti internazionali che pubblicano foto, trascrizioni e varie edizioni dei testi, quali: \nTra i precursori della Assiriologia in Italia va ricordato il Conte Giulio Cesare Teloni (detto Bruto), docente presso l'Istituto di Studi Superiori di Firenze e la Scuola di Studi Orientali dell'Universit\u00e0 di Roma."}
{"id": "1093802", "revid": "3115", "url": "https://it.wikipedia.org/wiki?curid=1093802", "title": "Mi manda Lubrano", "text": ""}
{"id": "1093809", "revid": "33751", "url": "https://it.wikipedia.org/wiki?curid=1093809", "title": "Apertura e Clausura", "text": ""}
{"id": "1093810", "revid": "324090", "url": "https://it.wikipedia.org/wiki?curid=1093810", "title": "Lago Chanka", "text": "Il lago Chanka (anche Khanka o Hanka; russo, \u043e\u0301\u0437\u0435\u0440\u043e \u0425\u0430\u0301\u043d\u043a\u0430, ozero Chanka; cinese (tradizionale), \u8208\u51f1\u6e56; cinese (semplificato), \u5174\u51ef\u6e56; pinyin: Xingkai) \u00e8 un lago situato nell'Asia nordorientale, a cavallo del confine fra Russia (Territorio del Litorale) e Cina (Heilongjiang). Si estende su una superficie di 4.400 km2, per tre quarti circa in territorio russo (); ha una profondit\u00e0 media di 4,5 m, con massimo di 10,6. Il lago \u00e8 attraversato dal 45\u00ba parallelo, la linea equidistante fra il Polo nord e l'Equatore. "}
{"id": "1093811", "revid": "3535", "url": "https://it.wikipedia.org/wiki?curid=1093811", "title": "Silfidi", "text": ""}
{"id": "1093812", "revid": "1039155", "url": "https://it.wikipedia.org/wiki?curid=1093812", "title": "La leggenda di Hikari", "text": " \u00e8 un manga \"sh\u014djo\" scritto e disegnato da Izumi Aso, pubblicato in Giappone sulla rivista \"Margaret\" di Sh\u016beisha dal luglio 1985 al marzo 1988.\nDal manga \u00e8 stato tratto un anime, prodotto da Tatsunoko e andato in onda in Giappone su TV Asahi tra il maggio e il settembre 1986, che ha ottenuto tuttavia uno scarso successo, giungendo a solo 19 episodi dei 26 inizialmente previsti.\nIn Italia l'anime \u00e8 stato trasmesso, con il titolo \"Hilary\", su Italia 1 tra il gennaio e il febbraio 1988, mentre il manga \u00e8 stato pubblicato successivamente da Star Comics dal maggio 2003 all'agosto 2004.\nTrama.\nHikari Kamijo (Hilary Kamigi, nell'edizione italiana) \u00e8 una ragazza di 14 anni appena trasferitasi a Tokyo che ha un'enorme passione per la ginnastica ritmica, nata quando vide il suo idolo, Diana Grozdeva, vincere un concorso di ginnastica ritmica a un'et\u00e0 giovanissima. Iscrittasi al secondo anno alla scuola media Aiko, Hikari entra nel club di ginnastica ritmica, dove conosce la giovane promessa Hazuki Shina (Debbie), che prende subito come esempio, e Takaaki Ooishi (Willy), il ragazzo pi\u00f9 popolare a scuola e il pi\u00f9 promettente atleta del Giappone per la ginnastica artistica, del quale s'innamora, segretamente ricambiata. Ooishi si offre come suo coach personale in preparazione alle eliminatorie distrettuali del torneo nazionale delle scuole medie, alle quali Hikari arriva ottava, dimostrando un innato talento. La bravura che Hikari mostra in questo torneo la rende popolare come migliore ginnasta della sua scuola in competizione con Hazuki, con la quale stringe una forte amicizia, piena per\u00f2 della rivalit\u00e0 che la sfida tra le due ragazze comporta. Le capacit\u00e0 di Hikari attirano l'attenzione di Diana Groicheva, che le offre di seguirla in Bulgaria; tuttavia, Hikari rifiuta, preferendo restare nel suo paese, ma promette di continuare a impegnarsi per diventare un'atleta sempre migliore.\nHazuki \u00e8 vista come l'atleta con pi\u00f9 potenziale per le Olimpiadi, bench\u00e9 Hikari migliori giorno dopo giorno nelle sue prestazioni e, grazie alla sua capacit\u00e0 di osservazione, riesca a imparare sempre nuove tecniche. Colpito dalle prestazioni di Hikari, Mao Natsukawa (Federico), cantante di una band rock, si offre di comporre l'arrangiamento musicale per le prove della ragazza: Hikari scopre un'inaspettata sintonia musicale con Natsukawa, che riesce a valorizzare al meglio le sue esibizioni e la aiuta a danzare in modo pi\u00f9 drammatico. Mao s'innamora di Hikari, anche se \u00e8 molto difficile per lui esprimerle i suoi sentimenti. Anche se hanno un rapporto molto stretto, Hikari \u00e8 innamorata di Ooishi e questo causa dei momenti difficili nell'amicizia tra lei e Mao, che \u00e8 a conoscenza del suo affetto per Ooishi, ma le resta comunque vicino contribuendo con la sua musica alla crescita di Hikari come atleta, spesso accompagnandola dal vivo.\nQuesto triangolo amoroso presto si trasforma in un quadrato quando Hikari scopre che Hazuki \u00e8 innamorata di Ooishi. Ora sono non soltanto amiche, ma anche rivali nello sport e in amore. Hazuki ha, per\u00f2, un grave problema: soffre infatti di anemia aplastica, grave malattia che spesso la tiene lontana dalle gare. Hikari nel frattempo comincia a perfezionare le sue abilit\u00e0 e presto inizia a competere a livello nazionale e internazionale, dove viene a scontrarsi con nuove rivali, come la giovane bulgara Maria Lenova.\nDopo numerose competizioni internazionali, nuove rivali e soprattutto la vittoria di Hikari al campionato del mondo, \u00e8 giunto finalmente il traguardo pi\u00f9 sognato: Hikari, Mao, Hazuki, Ooishi e il resto degli atleti che competono alle Olimpiadi di Seul. L\u00e0 Hikari scopre che Ooishi e Hazuki sono fidanzati e che desiderano sposarsi. Disperata dalla scoperta, Hikari non si presenta alla cerimonia di apertura dei giochi e si rifugia nell'hotel di Mao, dove i due vengono scoperti il mattino dopo, dando adito a molti pettegolezzi. In realt\u00e0 subito dopo Mao inizia a trattare duramente Hikari, consapevole di essere solo un ripiego per lei, e anche per spronarla a tirare fuori la grinta necessaria per affrontare le gare olimpiche.\nTrattata duramente da Mao, Hikari comincia ad accorgersi di quanto sia importante per lei Mao e quanto le sia mancato durante i mesi che hanno passato lontani, mentre lui era in tourn\u00e9e col suo gruppo, rendendosi cos\u00ec conto di quanto gli sia legata. Durante le gare, la loro fusione \u00e8 perfetta: la musica di lui e i movimenti di lei respirano insieme. Ooishi, che ha accettato di fidanzarsi con Hazuki mosso a compassione dalla malattia della ragazza, non pu\u00f2 che ammettere che Mao e Hikari sono, nella vita come in gara, due anime gemelle nate per completarsi a vicenda. Nonostante le difficolt\u00e0 incontrate dopo aver scoperto di Ooishi e Hazuki, Hikari arriva in testa alla classifica a pari merito con altre due atlete. Durante l'ultima prova, per\u00f2, Mao comincia a cantare un'aria d'amore italiana, \"Un d\u00ec all'azzurro spazio\", tratta dall'opera \"Andrea Ch\u00e9nier\" di Umberto Giordano, anche se \u00e8 contro le regole usare la musica vocale durante i concorsi. I giudici probabilmente squalificheranno Hikari dalla competizione, ma malgrado questo lei e Mao, finita la loro performance, sono applauditi dalla folla e dai loro amici. Ormai consapevoli di aver trovato l'amore e di essersi esibiti con onore, Mao e Hikari lasciano insieme la palestra.\nManga.\nIl manga \u00e8 stato pubblicato sulla rivista \"Margaret\" dal luglio 1985 al marzo 1988 e successivamente \u00e8 stato serializzato in 16 tank\u014dbon per conto della Sh\u016beisha, pubblicati tra il febbraio 1986 e il dicembre 1988. L'opera ha ricevuto una ristampa nel 2000 in 8 bunkoban.\nIn Italia \u00e8 stato pubblicato con il titolo originale da Star Comics dal maggio 2003 all'agosto 2004 sul mensile \"Starlight\". Precedentemente, in concomitanza della messa in onda dell'anime, \u00e8 stata pubblicata sul \"Corriere dei Piccoli\" una serie a fumetti realizzata con i fotogrammi della serie televisiva.\nAnime.\nL'anime, prodotto dalla Tatsunoko, \u00e8 composto da soli 19 episodi dei 26 inizialmente previsti, andati in onda su TV Asahi dal 3 maggio al 20 settembre 1986. L'interruzione della serie \u00e8 dovuta al fatto che essa non ha riscosso il successo sperato ed \u00e8 stata tolta dalla programmazione prima di quanto previsto a causa dei bassi indici d'ascolto e valutazioni, narrando quindi la storia dei primi tre volumi del manga, fino al campionato juniores, facendo poi un salto in avanti di quattro anni e dando un finale diverso rispetto all'opera cartacea.\nIn Italia \u00e8 stato acquistato da Mediaset ed \u00e8 stato trasmesso in prima visione su Italia 1 dal 18 gennaio 1988 all'interno del contenitore \"I Cartonissimi\" (spin-off della trasmissione \"Bim Bum Bam\"). La versione italiana non presenta gravi censure e viene mantenuta l'ambientazione in cui si svolge la storia, ma cambia tutti i nomi originali dei personaggi e ad alcuni viene messo il nome giapponese come cognome. La Yamato Video ha pubblicato l'intera serie suddivisa in quattro VHS da agosto 2001. Dal 16 agosto 2021 viene trasmesso per la prima volta in versione rimasterizzata su Italia 1. \nSigle.\nLa sigla italiana, scritta da Alessandra Valeri Manera con la musica di Carmelo Carucci ed interpretata da Cristina D'Avena, presenta un arrangiamento completamente diverso e viene usata sia in apertura che in chiusura. Il brano \u00e8 stato poi incluso in alcuni album della cantante, ovvero \"Cristina D'Avena e i tuoi amici in TV 2\", \"Fivelandia 6 \u2013 Le pi\u00f9 belle sigle originali dei tuoi amici in TV\" (1988) e \"Fivelandia 7\" (1989). Nelle repliche su La 7 Cartapi\u00f9, Cooltoon e sulle reti locali vengono usate quelle originali.\nCD.\nNel 1986 la colonna sonora fu prodotta dalla Victor su CD e 33 Giri: all'interno, oltre altre due sigle giapponesi, ci sono le 2 canzoni del gruppo dei \"Mister D\" e una selezione di musiche.\nLe sigle sono presenti in diverse compilation musicali dedicate alla cantante o insieme alle sigle di altri anime di quel periodo. \nLe canzoni all'interno degli episodi (la sigla di apertura riproposta e le due canzoni di Mao) sono state ricantate anche in lingua italiana seguendo l'arrangiamento originale e adattando solamente il testo, ma non sono mai state incise su disco.\nTrasmissioni e adattamenti nel mondo.\nL'anime \u00e8 stato trasmesso, oltre che in Giappone e in Italia, anche in diversi Paesi in tutto il mondo. In Francia e in Spagna \u00e8 stata trasmessa la stessa edizione mandata in onda in Italia, poich\u00e9 le reti televisive La Cinq e Telecinco sono di propriet\u00e0 di Mediaset; la sigla utilizzata da entrambe ha come base quella italiana, ma il testo tradotto ed \u00e8 cantata da Claude Lombard per la prima e da Soledad Pilar Santos per la seconda. Anche in Germania viene adottata la sigla italiana, ma interpretata in lingua tedesca."}
{"id": "1093814", "revid": "30445", "url": "https://it.wikipedia.org/wiki?curid=1093814", "title": "Conca Aquilana", "text": ""}
{"id": "1093816", "revid": "228587", "url": "https://it.wikipedia.org/wiki?curid=1093816", "title": "Silfide", "text": ""}
{"id": "1093820", "revid": "436907", "url": "https://it.wikipedia.org/wiki?curid=1093820", "title": "Programmatore (musica)", "text": "In ambito musicale il programmatore \u00e8 colui che produce musica o suoni di vario genere servendosi di dispositivi elettronici, spesso sequencer, drum machine, vocoder, sintetizzatori e campionatori. Questa figura, attiva nell'ambito della musica elettronica dagli anni novanta, opera prevalentemente nei settori della musica EDM e hip hop, ma anche nel rock."}
{"id": "1093829", "revid": "474984", "url": "https://it.wikipedia.org/wiki?curid=1093829", "title": "Chador", "text": "Il chador o chadar (pron. ; dal persiano \u0686\u0627\u062f\u0631, \"ci\u00e2dar\", \"velo\", \"mantello\"), \u00e8 un indumento tradizionale iraniano simile a un mantello e a un foulard indossato dalle donne quando devono comparire in pubblico.\nCaratteristiche.\nSi tratta di una stoffa semi circolare che ricopre il capo e le spalle, ma che lascia scoperto il viso, tenuto chiuso sotto il mento a incorniciare il volto. \u00c8 uno dei possibili modi per seguire la legge islamica dello hijab. Viene indossato anche in altre nazioni oltre all'Iran, specialmente nel Medio Oriente, e da chi segue la dottrina islamica secondo la pratica della purdah, indipendentemente dalla nazionalit\u00e0.\nTradizionalmente il chador, di colore chiaro o con stampe, veniva indossato con un foulard (\"ruwsari\"), una blusa (\"piraahan\") e una gonna (\"daaman\") o una gonna sopra dei pantaloni (\"shalwaar\"); questo stile viene tuttora adottato da alcune donne iraniane che vivono in zone rurali, specialmente quelle anziane. Storicamente, nelle zone urbane, il volto veniva coperto con un velo bianco rettangolare (\"ruband\") che cominciava sotto gli occhi. Il chador moderno non richiede questo velo. All'interno delle abitazioni, particolarmente per le donne che vivono in zone urbane, il chador e il velo venivano tolti e venivano indossati degli abiti pi\u00f9 freschi e leggeri, mentre oggigiorno nelle zone rurali le donne nelle proprie case continuano tuttora questa pratica.\nPrima della moderna ripresa del chador, questo indumento di colore nero veniva usato soltanto ai funerali, mentre normalmente le donne indossavano chador bianchi o con fantasie stampate. L'attuale governo iraniano, seguendo le idee dell'Ayatollah Khomeini, considera il nero il colore ideale per il chador. Alcune donne preferiscono comunque indossare ancora dei chador di colori pi\u00f9 chiari e tra quelle pi\u00f9 giovani ce ne sono diverse che ne indossano di colorati.\nUtilizzo in Iran.\nLe donne iraniane devono indossare obbligatoriamente il chador dal 1979, in seguito alla Rivoluzione Islamica.\nStoria del chador.\nLa docente Fadwa El Guindi, nel suo libro sulla storia dello hijab, pone l'origine di questo costume nell'antica Mesopotamia, dove le donne rispettate portavano il velo, mentre le prostitute e le serve non potevano portarlo. Di conseguenza il chador mostrava lo stato sociale. Questa pratica sembra che sia poi stata adottata dai sovrani persiani della dinastia degli Achemenidi, che, come racconta lo storico greco Plutarco, avevano l'abitudine di nascondere dalla vista degli altri le proprie mogli e concubine.\nVa notato, comunque, che le mogli venivano nascoste in carri, non dai chador, all'epoca. Non ci sono infatti documenti che dimostrino l'esistenza del chador vero e proprio in epoca pre-islamica. Wolfgang Bruhn e Max Tilke nel loro libro del 1941 \"A Pictorial History of Costume\", mostrano un disegno, pare copiato da un reperto degli Achemenidi, e risalente al V secolo dopo Cristo, di una donna con il volto coperto da un pezzo di stoffa avvolto alla testa. Questa prova \u00e8 l'evidenza dell'uso del velo, ma non del chador. L'uso del velo continu\u00f2 durante le dinastie Seleucide, Parti e Sasanidi, anche se esistono pochi documenti che lo confermano.\nAnche le donne della classe dirigente greca e bizantina non mostravano il volto in pubblico. Fadwa El Guindi crede quindi che la pratica dello hijab, e quindi anche del chador islamico, sia un proseguimento di questo costume mediterraneo e vicino-orientale pre-islamico. Le donne islamiche vennero poi velate o segregate per garantirne il rispetto altrui.\nNon \u00e8 chiaro quando il chador prese la forma attuale. I visitatori europei del XVIII e XIX secolo hanno lasciato testimonianze del fatto che le donne iraniane portavano un lungo velo bianco, ma questo tipo di velo veniva indossato gi\u00e0 da molto tempo.\nNel 1936 lo sci\u00e0 Reza Pahlavi della dinastia Pahlavi band\u00ec il chador, considerandolo incompatibile con le sue ambizioni di ammodernamento. Secondo Mir-Hosseini e la gi\u00e0 citata El Guindi \"\"la polizia arrestava le donne che portavano il velo e le obbligava a toglierlo\". Questa norma scandalizz\u00f2 i chierici sciiti e anche molte donne comuni, per le quali \"apparire in pubblico a viso scoperto era paragonabile alla nudit\u00e0, ma questa mossa venne accolta positivamente dai cittadini occidentalizzati e dagli uomini e dalle donne della classe dirigente, che vedevano la cosa in termini liberali come primo passo per garantire dei diritti alle donne\"\".\nNel 1996 i Talebani, saliti al potere in Afghanistan, stabilirono che le bambine dovessero portare il chador, mentre le donne il burqa. Tuttora, anche dopo la esautorazione dei Talebani con una invasione straniera, le donne sono praticamente costrette a indossare il chador in pubblico."}
{"id": "1093832", "revid": "585241", "url": "https://it.wikipedia.org/wiki?curid=1093832", "title": "L'amour toujours II", "text": "L'amour toujours II, pubblicato nel 2004, \u00e8 un album del dj italiano Gigi D'Agostino.\nIl disco.\nL'album \u00e8 composto da una raccolta di 30 brani divisi in due cd. Il primo \u00e8 formato da brani melodiosi, mentre il secondo da pezzi con ritmi pi\u00f9 forti.Il cd \u00e8 accompagnato da un piccolo libretto contenente alcune foto, dediche e frasi dell'artista, oltre che ai testi di alcune canzoni."}
{"id": "1093833", "revid": "125856339", "url": "https://it.wikipedia.org/wiki?curid=1093833", "title": "Maria Maddalena de' Medici", "text": "Biografia.\nGiovinezza.\nNata deforme o forse con ritardo dello sviluppo cognitivo, fu battezzata solo quando aveva 9 anni. Il 24 maggio 1621 entr\u00f2 nel Convento della Crocetta, sebbene non prese mai i voti monastici.\nAvendo grande difficolt\u00e0 a salire le scale, la sua residenza venne dotata, dall'architetto Giulio Parigi di una serie di passaggi sopraelevati attraverso i quali essa poteva spostarsi senza incontrare gradini sul suo tragitto e, soprattutto, senza bisogno di scendere per strada dove avrebbe attratto gli sguardi dei curiosi.\nOggi restano quindi quattro archi sopraelevati di passaggio, uno verso lo Spedale degli Innocenti, uno sopra via della Pergola, uno su via Laura (per raggiungere un altro monastero) e uno che entrava nella basilica della Santissima Annunziata, da dove la sventurata assisteva alla messa attraverso una grata nella navata sinistra, posta dietro a un piccolo vano al termine del passaggio.\nNel palazzo corrispondeva a questi passaggi un lungo corridoio sopraelevato, chiamato \"corridoio mediceo\", che ricorda il Vasariano e che Maddalena usava per spostarsi al coperto rimanendo al livello del primo piano.\nMorte e sepoltura.\nMor\u00ec e venne sepolta nello stesso convento della Crocetta.\nNel 1857, durante una prima ricognizione delle salme dei Medici, cos\u00ec venne ritrovato il suo corpo: "}
{"id": "1093840", "revid": "1318658", "url": "https://it.wikipedia.org/wiki?curid=1093840", "title": "Banikoara", "text": "Banikoara \u00e8 una citt\u00e0 situata nel dipartimento di Alibori nello Stato del Benin con 180.853 abitanti (stima 2006).\nIl suo nome significa \"Citt\u00e0 di Bani\", in onore del suo fondatore Bani Gans\u00e9.\nGeografia fisica.\nSorge 69 kilometri a ovest di Kandi nel cuore della regione maggiormente coltivata a cotone del Benin e confina a nord con Karimama, a sud con Gogounou e K\u00e9rou, ad est con Kandi e ad ovest con il Burkina Faso.\nAmministrazione.\nIl comune \u00e8 formato dai seguenti 10 arrondissement a loro volta formati da 64 villaggi:\nSociet\u00e0.\nReligione.\nLa maggioranza della popolazione \u00e8 di religione musulmana (51,7%), seguita da religioni locali (34,4%) e dal cattolicesimo (7,8%).\nEconomia.\nLe risorse agricole principali sono la coltivazione del cotone, del mais e del sorgo e rilevante \u00e8 anche l'allevamento di bovini e caprini mentre trascurabile \u00e8 l'apporto economico dato dalla pesca. Sono presenti giacimenti di granulite oltre che di sabbia e ghiaia\nTurismo.\nI luoghi pi\u00f9 visitati del comune sono le cascate sul fiume Koudou, il borgo di M\u00e9krou e il parco nazionale \"W\" esteso 50.200 ettari. Sono inoltre presenti festival di tradizioni locali \nMedia.\nDal 1994 \u00e8 attiva una radio locale installata a cura dell'UNESCO nell'ambito di un progetto di sviluppo. Nel centro \u00e8 disponibile anche l'accesso a internet sebbene le linee telefoniche siano di bassa qualit\u00e0 e ci siano problemi di manutenzione a causa della mancanza di personale qualificato."}
{"id": "1093841", "revid": "436907", "url": "https://it.wikipedia.org/wiki?curid=1093841", "title": "Festival di Reading e Leeds", "text": "I Festival di Reading e Leeds (in lingua inglese \"Reading and Leeds Festivals\"), noti anche come Carling Weekend dal nome dello sponsor, sono due festival musicali che si svolgono a Reading e a Leeds in Inghilterra ogni anno. Gli eventi nelle due citt\u00e0 si svolgono durante lo stesso periodo, il weekend centrale di agosto (venerd\u00ec, sabato e domenica), e le due cittadine condividono gli stessi ospiti (di solito con poche differenze).\nIl Reading Festival \u00e8 tra i festival musicali pi\u00f9 longevi al mondo, che si interessa per lo pi\u00f9 di musica rock, alternative, indie e punk.\nStoria.\nIl Reading Festival nasce dal Nation Jazz Festival, che \u00e8 stato ideato da Harold Pendleton (fondatore del Marquee Club di Londra) e la sua prima edizione a Ground Richmond Atletica nel 1961. Questo festival, a sua volta, ha preso ispirazione da eventi che si svolgono in America. Nel corso della sua prima decade del festival cambiato nome e si muoveva siti pi\u00f9 volte, che si terr\u00e0 a Windsor Racecourse, Kempton Park e Plumpton, prima di raggiungere la sua sede permanente a Reading nel 1971."}
{"id": "1093843", "revid": "287204", "url": "https://it.wikipedia.org/wiki?curid=1093843", "title": "Lento Violento... e altre storie", "text": "Lento Violento... e altre storie \u00e8 un album di Gigi D'Agostino, uscito il 27 aprile 2007.L'album racchiude 35 brani in stile lento violento, suddivisi in due cd. Le canzoni di questo disco sono un mix alternato di brani lenti e di brani cosiddetti \"lenti violenti\".\nLa canzone \"Gioco armonico\" contiene il vocalizzo di Bla Bla Bla."}
{"id": "1093844", "revid": "1982", "url": "https://it.wikipedia.org/wiki?curid=1093844", "title": "Unit\u00e0 trattamento aria", "text": "L'unit\u00e0 trattamento aria, pi\u00f9 nota con l'acronimo U.T.A., \u00e8 un'apparecchiatura per il trattamento dell'aria negli ambienti chiusi. Solitamente \u00e8 composta da una batteria di scambio termico ad acqua refrigerata (per cui l'evaporazione avviene nell'evaporatore della macchina frigorifera) e acqua calda, sia per il raffreddamento che per il riscaldamento, o da una batteria ad espansione diretta nel cui interno circola il gas refrigerante per cui l'evaporazione avviene nella batteria stessa all'interno dei locali di utilizzazione, da un filtro aria e da un ventilatore di aspirazione/mandata a bassa prevalenza.\nPer grandi impianti di climatizzazione si adotta la definizione di Centrale di trattamento aria, ovvero C.T.A., siano essi a tutta aria esterna o ad aria miscelata. Il loro scopo \u00e8 quello di prelevare l'aria trattandola a seconda delle necessit\u00e0 termo-igrometriche. I parametri coinvolti nel trattamento dell'aria sono temperatura, umidit\u00e0, velocit\u00e0 e purezza. Per ciascuno di questi parametri esiste un organo o un componente della macchina in grado di controllarlo, regolarlo e/o modificarlo.\nComponenti.\nLa U.T.A. \u00e8 definita macchina per il semplice fatto che \u00e8 dotata di un ventilatore capace di aspirare l'aria e di spingerla verso i punti di diffusione in ambiente. La U.T.A. o C.T.A. generalmente \u00e8 composta da:\nNel caso di impianto a tutt'aria con ricircolo, esiste anche una zona di miscela con l'aria incanalata nuovamente nell'impianto, che pu\u00f2 essere posta o nella parte iniziale o nella parte centrale della macchina. Vi sono unit\u00e0 che non presentano il recuperatore di calore, e addirittura macchine che non sono dotate di batteria di post-riscaldamento, poich\u00e9 quest'ultimo pu\u00f2 essere effettuato a livello periferico (post-riscaldamento di zona).\nRecuperatore.\nIl recupero energetico viene spesso effettuato ai fini del risparmio di energia. Quando una U.T.A. \u00e8 dotata di recuperatore, oltre al ventilatore di mandata \u00e8 presente anche un ventilatore di ripresa dell'aria trattata; in questo modo si hanno due percorsi indipendenti, aria da trattare ed aria trattata.\nIl recupero di calore pu\u00f2 essere di due tipi: sensibile e latente. Nel primo caso si ha una cessione del contenuto entalpico di uno dei due fluidi in modo da pre-riscaldare (d'inverno) o pre-raffreddare (d'estate) l'aria da trattare. Il recupero latente si ha solo d'estate, e pu\u00f2 essere spiegato in questo modo: in estate l'aria \u00e8 molto umida, e per eliminare l'umidit\u00e0 l'unico mezzo \u00e8 quello di farla condensare. Per poter condensare questo vapore acqueo \u00e8 necessario prelevare una quantit\u00e0 di calore nota come calore latente di vaporizzazione. Quindi l'aria trattata, fredda e deumidificata, assorbe questo calore e opera una pre-deumidificazione dell'aria da trattare. Ovviamente nel caso si abbia un recupero latente \u00e8 presente anche uno sensibile.\nBatterie di scambio termico e sezione umidificante.\nLa batteria di scambio termico \u00e8 uno scambiatore di calore, solitamente a tubi alettati, del tipo aria/acqua. L'acqua pu\u00f2 essere calda o refrigerata, e le loro corrette denominazioni sono:\nIl pre-riscaldamento \u00e8 una batteria calda e viene utilizzata soltanto nella climatizzazione invernale. Il suo scopo \u00e8 quello di scaldare l'aria in modo da aumentarne la temperatura mantenendo l'umidit\u00e0 assoluta costante. In uscita si avr\u00e0 aria pi\u00f9 calda ma abbastanza secca, quindi non ancora buona da immettere in ambiente.\nLa batteria fredda viene utilizzata durante la climatizzazione estiva, e questo unico elemento opera due trasformazioni: raffredda l'aria in ingresso e la deumidifica; infatti essa \u00e8 dotata di una vasca di raccolta della condensa. In uscita dalla batteria l'aria non pu\u00f2 essere ancora immessa poich\u00e9 nonostante l'umidit\u00e0 assoluta sia scesa, quella relativa \u00e8 elevata (attorno al 90%).\nLa sezione umidificante serve a umidificare l'aria in uscita dal pre-riscaldamento, in modo da aumentare l'umidit\u00e0 assoluta; esistono vari modi di umidificare, il pi\u00f9 semplice \u00e8 quello di utilizzare acqua nebulizzata. Alla fine l'aria ha, rispetto all'ingresso, temperatura pi\u00f9 bassa, umidit\u00e0 relativa alta (tra il 90% e il 100%).\nIl post-riscaldamento funziona sia d'estate che d'inverno e accoglie aria con una forte umidit\u00e0 relativa; per poterla portare a valori confortevoli (dal 40% al 50%) \u00e8 necessario operare un riscaldo che possa aumentare la temperatura, mantenendo l'umidit\u00e0 assoluta costante. In uscita l'aria \u00e8 nelle condizioni termo-igrometriche richieste per poter essere immessa nell'ambiente.\nVentilatore.\nIl ventilatore di mandata nella maggior parte dei casi \u00e8 centrifugo, e soprattutto ha la possibilit\u00e0 di variare la velocit\u00e0 di rotazione. La variazione della velocit\u00e0 pu\u00f2 essere realizzata o meccanicamente (variando i diametri delle pulegge) o elettronicamente (inverter).\nLe velocit\u00e0 di mandata dell'aria variano a seconda dell'applicazione e della grandezza dell'impianto, ma \u00e8 bene avere valori non superiori ai 10 m/s, perch\u00e9 a velocit\u00e0 elevate, oltre a problemi di rumorosit\u00e0 e di perdite di carico (che aumentano in modo quadratico con la velocit\u00e0), si avrebbe un getto d'aria fastidioso per gli occupanti. Valori di immissione in ambiente (ambiente civile) non dovrebbero superare i 3 m/s.\nFunzionamento.\nSi distingue tra funzionamento in regime invernale ed estivo. Durante l'inverno l'aria incontra nell'ordine: serranda di presa, filtro, recuperatore, pre-riscaldamento, sezione umidificante, post-riscaldamento, filtro, ventilatore. La batteria fredda e la sezione deumidificante non sono operative. Per quanto riguarda l'estate il percorso \u00e8 il seguente: serranda di presa, filtro, recuperatore, batteria fredda, post-riscaldamento, filtro, ventilatore. La batteria pre-riscaldamento e la sezione umidificante non sono operative.\nL'UTA possiede molteplici collegamenti con altri impianti. Oltre alle canalizzazioni aerauliche, occorre collegare la macchina all'impianto dell'acqua calda, dell'acqua refrigerata (per le batterie), dell'acqua a temperatura ambiente (per la sezione umidificante). Vi sono collegamenti elettrici (ventilatore, centraline, motori serrande) e scarichi verso fognatura (acqua di condensa, acqua nebulizzata a perdere). Vengono installate in ambienti aperti, quasi sempre sulle coperture degli edifici; nel caso in cui l'ubicazione sia in luoghi chiusi, occorre realizzare un canale di aspirazione che prende da un punto esterno."}
{"id": "1093846", "revid": "436907", "url": "https://it.wikipedia.org/wiki?curid=1093846", "title": "Pink Floyd pig", "text": "Il Pink Floyd pig \u00e8 il nome dato al \"maiale volante\" rappresentato nella copertina dell'album \"Animals\" dei Pink Floyd. Nella copertina dell'album il \"Pink Floyd pig\" sorvola la Battersea Power Station, una centrale elettrica londinese.\nL'iconografia del maiale \u00e8 stata ripresa pi\u00f9 volte durante gli show dei Pink Floyd, divenendo poi una costante dagli anni ottanta. Il nome convenuto dalla band per il maiale \u00e8 \"Algie\", dal nome del primo pallone usato per la copertina di \"Animals\".\nLe origini.\nIl maiale gonfiabile originale fu progettato da Roger Waters e costruito nel dicembre del 1976, durante il lavoro di preparazione per la sessione fotografica che avrebbe portato alla realizzazione della copertina di \"Animals\". Waters voleva un pallone gonfiato a elio lungo tredici metri, che sarebbe stato fatto alzare in volo tra i due camini della centrale elettrica di Battersea, un vecchio complesso industriale.\nDurante il primo giorno di lavorazione, le condizioni meteorologiche non consentirono di effettuare il volo. Il giorno successivo si tent\u00f2 ancora, ma un forte colpo di vento caus\u00f2 la rottura delle corde di ancoraggio. Il tiratore scelto (visibile nelle foto del libretto dell'album scattate il primo giorno) incaricato di sparare al maiale in caso di \"fuga\" non era stato ingaggiato per il secondo giorno quindi non fu possibile abbattere il maiale che vol\u00f2 via andando persino ad intralciare il corridoio di volo per l'aeroporto di Londra-Heathrow.\nIl giorno successivo il cielo si era schiarito, ma le foto del giorno precedente, a causa delle avverse condizioni atmosferiche risultavano molto pi\u00f9 \"interessanti\". Vennero quindi usate le fotografie del primo giorno, e il pallone-maiale fu aggiunto ritoccando la foto.\nIl maiale in tour.\nIl maiale gonfiabile venne portato nel tour che segu\u00ec \"Animals\".\nNel celeberrimo tour \"The Wall\" il maiale ricomparve di nuovo, questa volta nero e con il logo dei martelli incrociati dipinto sul fianco. Roger Waters teneva spesso anche dei dialoghi col maiale volante tra le esecuzioni di \"In the Flesh\" e di \"Run Like Hell\".\nL'abbandono di Waters.\nNel 1985 Roger Waters abbandon\u00f2 il gruppo, portando con s\u00e9 i diritti per il design del maiale. Il gruppo, per evitare problemi di copyright, modific\u00f2 il disegno del maiale, aggiungendovi dei testicoli e cambiandolo cos\u00ec di sesso.\nNei due tour dopo l'abbandono di Waters, il maiale modificato venne riproposto molte volte, perdendone due esemplari durante il tour \"A Momentary Lapse of Reason\". Uno di questi (di 12 metri) sfugg\u00ec alle corde prima di un concerto il 28 gennaio 1988, mentre un altro, pi\u00f9 grande, cadde sul pubblico il 6 maggio 1988 a Foxborough, Massachusetts, venendo fatto a pezzi da fans in cerca di reliquie. Il primo dei due palloni sarebbe stato recuperato nel 2003 e, dopo essere stato riparato, fu usato dalla band String Cheese Incident di Austin, Texas, in occasione dell'Austin City Limits Music Festival.\nPer la promozione di \"\", la Capitol Records fece volare dalla Capitol Tower di Hollywood una copia del pallone originale. Il pallone aveva richiesto 350 ore di lavoro per la costruzione.\nLa reunion.\nDurante la loro performance al Live 8, con il ritorno di Roger Waters, vennero proiettati filmati d'epoca relativi al primo maiale, l'Algie della Battersea Power Station.\nRoger Waters solista.\nWaters us\u00f2 pi\u00f9 volte il maiale durante i suoi concerti. Il 5 settembre 2006 durante un'esibizione a Los Angeles rilasci\u00f2 un pallone di 10 metri durante l'esecuzione di \"Sheep\", venendo poi richiamato dalle autorit\u00e0 e minacciato di una multa. Il pallone venne di nuovo usato, ma (almeno formalmente) legato a corde.\nIl 12 ottobre a Seattle una versione radiocomandata fu usata per sorvolare il pubblico, cosa che si ripet\u00e9 il 25 gennaio e il 5 febbraio. Nuovi rilasci di maiali con slogan politici e frasi m\u0101ori avvennero il 29 gennaio 2007 e il 9 febbraio. Anche Roger Waters ha proposto una versione \"rivisitata\" del maiale nel suo tour \"The Wall\" del 2013."}
{"id": "1093847", "revid": "322321", "url": "https://it.wikipedia.org/wiki?curid=1093847", "title": "Spello", "text": "Spello (\"Hispellum\" in latino) \u00e8 un comune italiano di abitanti della provincia di Perugia in Umbria.\nFa parte del circuito de I borghi pi\u00f9 belli d'Italia e si fregia del marchio di qualit\u00e0 turistico-ambientale Bandiera arancione, conferito dal Touring Club Italiano.\nGeografia fisica.\nSpello \u00e8 un comune che occupa il settore sud-orientale della provincia di Perugia, nella Valle Umbra. Il capoluogo si trova ad un'altitudine di 280 m s.l.m.\nLa superficie del comune si estende in montagna, collina e pianura. Il comune sorge, assieme alla vicina Assisi, sulle pendici occidentali della catena del Monte Subasio, nell'Appennino umbro-marchigiano.\nConfina a nord con Assisi, a nord-est con Valtopina, a sud e sud-est con Foligno, a sud-ovest con Bevagna e ad ovest con Cannara. Dista all'incirca 5\u00a0km da Foligno, 30\u00a0km da Perugia, 12\u00a0km da Assisi e 35\u00a0km da Spoleto.\nStoria.\nSpello fu fondata dagli Umbri per poi essere denominata \"Hispellum\" in epoca romana; fu poi iscritta alla trib\u00f9 Lemonia. Successivamente dichiarata \"Colonia Giulia\" da Cesare e \"Splendidissima Colonia Julia\" da Augusto, poich\u00e9 lo support\u00f2 nelle guerra di Perugia; dopo la vittoria di Augusto, lui stesso cedette a Hispellum buona parte dei territori governati da Perusia e il dominio della citt\u00e0 spellana si estese fino alle sorgenti del Clitunno, che erano prima sotto il possesso di Mevania. Pi\u00f9 tardi fu chiamata \"Flavia Costante\" da Costantino. L'antica Spello era considerata una delle pi\u00f9 importanti citt\u00e0 nell'Umbria romana.\nI resti della cinta muraria, molto pi\u00f9 ampia in passato di quanto possiamo ammirare oggi, attestano la grandezza che ebbe la citt\u00e0, cos\u00ec come i resti archeologici che la circondano. Devastante per Spello fu la discesa in Italia dei Barbari che la ridussero da una popolosa citt\u00e0 in una povera borgata.\nIn et\u00e0 longobarda e franca fece parte del ducato di Spoleto, per poi passare al Papato. La cittadina tuttavia, memore della prosperit\u00e0 e della relativa autonomia di cui godeva in epoca romana, non tard\u00f2 a divenire libero Comune con proprie leggi. Nel 1516 il comune fu infeudato dal papa alla famiglia perugina dei Baglioni cui appartenne fino al 1648.\nNel IV secolo Spello fu sede vescovile e nell'Alto Medioevo, con altre diocesi vicine e in seguito soppresse, fece parte per molto tempo della vasta diocesi di Spoleto. Dal 1772 Spello \u00e8 invece integrata nella diocesi di Foligno.\nCultura.\nEventi.\nLe Infiorate di Spello hanno luogo ogni anno in coincidenza con la festa del Corpus Domini. Si tratta di una tradizionale manifestazione che consiste nel preparare tappeti fatti con fiori o parti di essi rappresentanti figurazioni e motivi ornamentali liturgici.\nGeografia antropica.\nTerzieri.\nIl centro storico di Spello \u00e8 suddiviso in tre terzieri, rispettivamente quello meridionale di Porta Chiusa, quello centrale di Mezota e quello settentrionale di Pusterola.\nFrazioni.\nNel comune di Spello ci sono 8 frazioni: Acquatino, Capitan Loreto, Collepino, Crocefisso, Limiti, Ponte Chiona, San Felice e San Giovanni.\nCapitan Loreto.\nCapitan Loreto \u00e8 la frazione pi\u00f9 a nord del comune di Spello e anche la pi\u00f9 popolosa, infatti supera i 2000 abitanti. Situata ai piedi del monte Subasio, confina con la frazione di Capodacqua nel comune di Assisi. Capitan Loreto \u00e8 sede di molte attivit\u00e0 industriali ed \u00e8 servita dall'uscita \"Spello Nord-Cannara\" della strada statale 75 Centrale Umbra, che collega Perugia con il nodo viario di Foligno.\nPonte Chiona.\nPonte Chiona, nome che prende dal ponte che attraversa l'omonimo torrente spellano, \u00e8 la frazione pi\u00f9 a sud del comune di Spello, con 181 abitanti. Si trova a ridosso del comune di Foligno, tant'\u00e8 che i centri abitati di Ponte Chiona collimano con la periferia nord folignate.\nSan Giovanni.\nSan Giovanni \u00e8 un piccolo borgo abitato da 16 persone, situato tra l'antico castello di Collepino e la frazione assisana di Armenzano. Il borgo, ai piedi del Subasio, \u00e8 collegato al capoluogo comunale dalla strada provinciale 249.\nEconomia.\nArtigianato.\nTra le attivit\u00e0 economiche pi\u00f9 tradizionali, diffuse e attive vi sono quelle artigianali, come la lavorazione del lino, finalizzata alla realizzazione di tele caratterizzate da figure e temi presi dalla tradizione.\nTurismo.\nSpello \u00e8 frequentata meta turistica. Oltre ad essere annoverata tra i borghi pi\u00f9 belli d'Italia, fa parte dell'Associazione Nazionale Citt\u00e0 dell'Olio.\nIn localit\u00e0 Fontevecchia si trovano alcune sorgenti di acqua sulfurea note gi\u00e0 dal Medioevo, oggi sede di stabilimenti termali e strutture di ricettivit\u00e0.\nInfrastrutture e trasporti.\nStrade.\nLa cittadina di Spello \u00e8 servita dall'omonima uscita sulla SS75 Centrale Umbra, arteria che attraversa la Valle Umbra e funge da raccordo con la SS3 bis verso nord-ovest e con la SS3 Via Flaminia verso sud-est.\nFerrovie.\n\u00c8 presente la stazione ferroviaria omonima dedicata, sulla linea Terontola-Foligno.\nAeroporti.\nA circa 20\u00a0km dal comune \u00e8 presente l'Aeroporto di Perugia, dedicato a San Francesco d'Assisi.\nSport.\nLa principale societ\u00e0 calcistica cittadina \u00e8 la Julia Spello, che ha disputato campionati dilettantistici regionali."}
{"id": "1093849", "revid": "20931", "url": "https://it.wikipedia.org/wiki?curid=1093849", "title": "Andrea da Pontedera", "text": ""}
{"id": "1093855", "revid": "287204", "url": "https://it.wikipedia.org/wiki?curid=1093855", "title": "Liceo classico Marco Polo", "text": "L'Istituto d\u2019istruzione superiore \"Marco Polo - Liceo artistico\" \u00e8 il secondo liceo fondato a Venezia, dopo il liceo Marco Foscarini.\nStoria.\nLa fondazione della scuola risale al 1812, nell'ambito delle politiche scolastiche attuate da Napoleone nei territori sotto il suo controllo, sotto forma di \"ginnasio erariale\", ossia municipale, con un corso di studi che prevedeva soltanto le prime quattro classi di Grammatica. La prima sede era dislocata presso San Vidal, ossia dall'altra parte del Canal Grande rispetto alla collocazione definitiva. Con il passaggio di Venezia sotto la dominazione austriaca, l'istituto venne promosso a Ginnasio Governativo il 22 gennaio 1819 e gli fu assegnata come nuova sede il soppresso convento di San Giovanni Laterano, da cui prese anche il nuovo nome. Pochi anni dopo (1826-27), la scuola venne trasferita ancora, stavolta vicino alla chiesa di San Zaccaria e usando come sede l'edificio della chiesa soppressa di San Provolo, assumendo anche la nuova denominazione di \"Ginnasio San Provolo\". Il trasferimento definitivo a Dorsoduro, nella zona di San Trovaso avvenne nel 1841-42, con l'ennesimo cambio di nome in \"Ginnasio San Trovaso\"; fu scelta come sede il palazzo Bollani, che da allora ospita i locali dell'istituto.\nIl primo ingrandimento importante avvenne nel 1861, quando la scuola pot\u00e9 fregiarsi del titolo di \"Ginnasio-Liceo\" grazie a un \"dispaccio ministeriale\" del governo austriaco che estese la portata dei corsi fino all'ottava classe. Con il passaggio di Venezia al Regno d'Italia, la scuola assunse la denominazione definitiva di \"Ginnasio-Liceo Marco Polo\".\nAggregazione con istituto magistrale \"Niccol\u00f2 Tommaseo\".\nA partire dal 1998, l'aggregazione dell'istituto magistrale \"Niccol\u00f2 Tommaseo\" ha ampliato gli indirizzi liceali, affiancando al tradizionale liceo classico anche il liceo linguistico e quello psicopedagogico (poi delle scienze umane), mantenendo per questi ultimi la sede del precedente \"Tommaseo\" (palazzo Martinengo Valier da Riva), nel sestiere di Castello.\nUn ulteriore allargamento di indirizzi \u00e8 avvenuto nel 2011, quando in seguito alla riforma dell'istruzione secondaria superiore sono partiti i primi corsi del liceo musicale, l'unico della citt\u00e0 di Venezia.\nQuando l'istituto magistrale era autonomo, nel 1938, per effetto delle leggi razziali, l'allora preside del \"Niccol\u00f2 Tommaseo\", Augusto Levi, venne costretto a dimettersi dal suo incarico.\nLa sede di Palazzo Bollani.\nI locali principali del liceo sono ospitati dal 1841 presso il Palazzo Bollani, un edificio patrizio del XVI secolo a pochi passi dalla chiesa di San Trovaso e dalle Gallerie dell'Accademia, lungo una delle direttrici che collegano piazza San Marco e l'Accademia con Piazzale Roma e con la stazione di Santa Lucia. Il palazzo ha subito parecchie ristrutturazioni e fu il primo edificio pubblico che pot\u00e9 beneficiare dei fondi messi a disposizione dalla legge speciale per la salvaguardia di Venezia. Gli ultimi interventi hanno consentito di creare una serie di strutture educative a disposizione degli studenti, tra le quali laboratori di chimica, informatica e lingue, aule video e multimediali e una biblioteca."}
{"id": "1093857", "revid": "1610933", "url": "https://it.wikipedia.org/wiki?curid=1093857", "title": "Todo della Giamaica", "text": ""}
{"id": "1093863", "revid": "124553963", "url": "https://it.wikipedia.org/wiki?curid=1093863", "title": "Talsano", "text": "Talsano \u00e8 una borgata che si estende a sud-est dell'omonimo comune di Taranto, nell'alto Salento, e dopo il riordino delle suddivisioni amministrative, \u00e8 stato inserito nella circoscrizione TreTerre a cui appartengono Talsano-San Vito-Lama.\nAppartengono a Talsano le contrade di San Donato, Palumbo, Sanarica, Tramontone e il tratto di costa della nota Litoranea Salentina, che sita fino al comune di Leporano. Si arriva cos\u00ec ad una popolazione di circa 50.000 abitanti per tutta la circoscrizione.\nStoria.\nTra il 1258 e il 1260 il re Manfredi, figlio naturale di Federico II, cedette le Saline di Taranto ai monaci Calogeri di San Vito del Pizzo (l\u2019attuale Capo S. Vito), appartenenti all\u2019ordine dei Padri Basiliani, nel luogo definito Talassano, dal greco \u0398\u03ac\u03bb\u03b1\u03c3\u03c3\u03b1 \u2019thalassa' (mare), nel dialetto locale \u201cTazzano\u201d, in quanto vicino al mare e all\u2019ampia zona paludosa, la Salina Grande, dove edificarono la Badia dedicata a Santa Maria di Costantinopoli. (il tempio ingrandito e ristrutturato nel 1844 con una spesa di 1.138 ducati per volere dell'allora Re di Napoli e tuttora esistente) \u00e8 dedicato alla madre di Dio nei pressi dell'attuale cimitero.\nA causa dei ripetuti e frequenti saccheggi e la distruzione del Monastero di San Vito del Pizzo ad opera dei pirati turchi (Saraceni) i religiosi si trasferirono successivamente in questa Badia\nNel corso del tempo, tra periodi di alti e bassi, la Badia sub\u00ec un forte declino, fino ad essere del tutto abbandonata, infatti, Monsignor Lelio Brancaccio (arcivescovo di Taranto dal 1574 al 1599) il 29 gennaio 1578, nel corso della visita pastorale nel territorio orientale del Capitolo di Taranto, trov\u00f2 la chiesa di Santa Maria di Costantinopoli in stato di completo abbandono.\nNel XVI secolo, nei territori orientali intorno alla citt\u00e0 di Taranto, molti feudatari edificarono masserie, alcune solo come semplici edifici circondati da muri, altre ben fortificate che incorporavano le torri di avvistamento per prevenire le incursioni dei saraceni e dominare i traffici ed il lavoro nel territorio.\nLe masserie-torri, presenti anche su Lama e San Vito, a volte inglobavano casupole abitate da contadini fissi e stagionali ed erano dei nuclei abitativi quasi del tutto autosufficienti che sfruttavano, trasformavano e commerciavano le risorse agricole del territorio (oliveti, vigneti, cereali, mandorleti e pastorizia).\nTutto ruotava intorno alle masserie, uniche fonti di lavoro dell'epoca e per questo richiamo della gente proveniente da altri luoghi.\n\u201cTra Capo San Vito e a Nord della Salina Grande ne sorsero pi\u00f9 di venti e negli anni successivi ne sorsero altre, ognuna delle quali prese il nome del proprietario feudatario, tra cui quelle denominate: Vizzarri, La Battaglia, Abamundo (Pamunno), Annunziata, Gennarini, San Domenico, La Cattiva, Rapillo, Spagnulo, Abate Resta ecc.\nPi\u00f9 vicine alla costa c\u2019erano altre le masserie Capitignani, San Francesco Degli Aranci, Locritani (Lecutrane), Sanguzza.\nDalla chiesa Santa Maria di Talsano a San Donato-Palumbo, fino ai confini di Faggiano e Leporano, ne sorsero numerose altre tra le quali: Giangrande, La Carduccia, Pizzariello, Ficatelli, Stola, La Tagliata, De Leonardis, Galiandro, Palumbo, Giardinetto, Catugno, Lucignano, Nisi, Fica Piccola ecc.\u201d\nCon la spartizione del latifondo, all'inizio del 1800, i contadini in prevalenza provenienti dal basso Salento, prestavano la loro opera in queste masserie, pochissimi erano, infatti, i tarantini dediti a questo lavoro, e alla pastorizia;\nCostoro si fermarono nel nostro territorio e ricevettero delle terre da coltivare in mezzadria o in affitto, sulle quali i pi\u00f9 fortunati tra loro ebbero la possibilit\u00e0 di costruirsi una propria casa, che si componeva di una \"rimessa\" dove dimorava il mulo, di una grande stanza che fungeva da dormitorio per tutta la famiglia, di una cucina e dell'orto con u rummate (letamaio).\nLe casette, arrangiate all\u2019interno o fuori le masserie sparse su tutto il territorio: da Capo San Vito fino ai confini dei paesi vicini, erano piccole, ma dotate di ampie e fresche cantine scavate nel carparo dove avveniva la preparazione del vino che l\u00ec veniva conservato assieme ad altre provviste: olio, ceci, lenticchie, fagioli, fave, grano ed altro.\nPurtroppo per\u00f2, per molti anni, queste persone rimasero sconosciute civilmente, perch\u00e9 fino al 1809 lo stato civile non esisteva e sfuggivano anche alle autorit\u00e0 religiose, essendo lontane dall\u2019unica parrocchia in tutto il territorio: il Duomo di San Cataldo, deputato, secondo le indicazioni del Concilio di Trento, a tenere i registri dei battesimi, dei matrimoni e dei morti. Nel registro dei battezzati erano registrati anche i genitori e la loro provenienza.\nAttorno alle masserie si estendevano piantagioni di ulivi, vigneti e terreni adibiti alla semina del grano, frumento per gli animali, cereali, verdure, tabacco e cotone; importante era anche la pastorizia.\nIl territorio di Talsano era il fulcro dell\u2019economia agro-alimentare, impegnando soprattutto la manodopera proveniente dai paesi vicini in quanto i tarantini non lavoravano i campi. Angelo Laliscia in \"Talsano (\u2018U Calavr\u00e8se) Radici \u2026. Storia di un popolo\" cita l\u2019indagine svolta da Pietro Boso: \u201c\"La popolazione di Taranto secondo il Catasto del 1746\"\u201d, a pag. 169 esprime le seguente valutazioni: la prima del De Salis del 1789 \u201c... la maggior parte dei terreni di Taranto sono aratori, e coltivati \u2013 disgraziatamente - quasi tutti da forestieri e non da Tarantini\u201d; la seconda del Galati \u201c... I tarantini non coltivano ed hanno bisogno di operai dei lontani paesi per far produrre qualcosa dal loro feracissimo territorio\u201d.\nC\u2019era bisogno, quindi, di contadini, pastori, uomini di fatica (vastasi o bastasi), maniscalchi, guarnamentari (maestri che confezionavano i finimenti per i cavalli ecc.). Nella provincia di Lecce, invece, era l\u2019esatto opposto: il territorio era frammentato in tantissimi piccoli comuni, sovrappopolato e ricco di manodopera; il terreno coltivabile era talmente esiguo che non permetteva una giusta rotazione delle colture. A questo si deve aggiungere la carenza di acqua freatica per poter irrigare i campi. Queste condizioni favorirono il trasferimento nel nostro territorio della manodopera salentina. Arrivati qui, presumibilmente nella prima met\u00e0 del \u2018700, molti di questi lavoratori abitarono nelle masserie, in locali messi a disposizione dai proprietari, mentre altri si adattarono in casolari sparsi nelle vicinanze.\nIn questo vasto territorio mancava per\u00f2 una parrocchia, in quanto, come gi\u00e0 riferito, la sola deputata a somministrare i sacramenti: celebrare battesimi, matrimoni e funerali era solo quella del Duomo di San Cataldo.\nMolte erano le istanze che pervenivano all\u2019Arcivescovo Capecelatro da parte di sacerdoti e monaci, supplicandolo di cercare una soluzione al problema.\nIl 12 giugno 1792 superando enormi difficolt\u00e0, mons. Giuseppe Capecelatro eresse la seconda parrocchia, dopo quella di San Cataldo, indi, essendo il territorio molto vasto, tracci\u00f2 anche i confini giurisdizionali: dal Capo San Vito fino a oltre la Masseria dello Spedale (Ospedalicchio in contrada Toscano, oggi Taranto 2). Essa lambiva il lato Sud della Salinella, e dalla parte di Tramontana e di Levante, dalla sopraddetta Masseria dello Spedale, fino alla Masseria S. Francesco Resurgi (sopra alla Salina Grande), la Masseria della Cicoria, Le Monacelle; tutte le Masserie e Torri che si trovano percorrendo la strada per San Donato, come la Masseria Pizzariello, Nisi, La Fica, ecc.\nScrive l\u2019Arcivescovo Capecelatro \u201cche in tutte quelle masserie, che sono pi\u00f9 vicine alle terre di Faggiano, Pulsano e Luperano, potranno accorrere i rispettivi Parroci di detti luoghi e terre, quando occorrer\u00e0 il bisogno di portarsi il SS. Viatico o di assistere a moribondi\u201d.\n\u00c8 cos\u00ec possibile risalire agli abitanti originari attraverso i registri parrocchiali rinvenuti nella chiesa di Santa Maria di Talsano o Tazzano che fu elevata a parrocchia il 1793.\nIl 12 gennaio del 1793 don Carlo Chimienti accett\u00f2 l\u2019incarico di parroco e registr\u00f2 il primo battesimo (una bambina) il 20 aprile successivo.\nAi fini di una statistica, gli anni presi in considerazione dal Registro n\u00b0 1 dei battezzati a Talsano, vanno dal 1793 al 1808 e parte del 1809, periodo nel quale non c\u2019era ancora lo Stato Civile.\nSTATISTICA OGGETTIVA rilevata da Angelo Laliscia dai registri parrocchiali del periodo dal 1793 al 1808 e parte del 1809 \ne tratta da \"Talsano ('U Calavr\u00e8se) Radici ... storia di un popolo\" Scorpione Editrice, Taranto, 2019\nsono nati 468 bambini, di cui:\nMaschi 232\nFemmine 234\nNon classificati 2\nTotali 468\n TOTALE 244\n\u2018u Calavr\u00e8se.\nPrima di parlare del \u201cCalabrese\u201d, bisogna precisare che, Talsano, fino alla met\u00e0 del XVIII secolo era un vasto territorio composto di vigneti, ulivi e campi adibiti a semina, in cui, nel XVI secolo, furono costruite le masserie, ma non esisteva nessun agglomerato abitativo, tranne delle piccole casupole vicino alle masserie, abitate dai pastori o contadini. Le prime notizie (ufficiose) di un agglomerato urbano si hanno verso la met\u00e0 dell\u2018 800. Ufficialmente, il primo documento che riporta l\u2019appellativo \u2018U Calavr\u00e8se \u00e8 del 1857, il Piano Regolatore del Comune di Taranto\nLa leggenda narra di una locanda di cui era proprietario un uomo originario della Calabria in cui i viandanti si davano appuntamento per una sosta e rifocillarsi prima di ripartire per le proprie destinazioni.\nIn realt\u00e0, Angelo Laliscia in \"Talsano (\u2018U Calavr\u00e8se) Radici \u2026. Storia di un popolo\" ha ritrovato presso l\u2019Archivio di Stato di Taranto l\u2019atto notarile del 1897 con il quale il proprietario dona la locanda alle sue figlie; il proprietario Francesco Polignano risulta essere nato e residente a Talsano, quindi non un calabrese di nascita, e non lo era neanche il padre. Inoltre, le discendenti di detto Francesco Polignano affermano, che la locanda inizi\u00f2 l\u2019esercizio verso la fine dell\u2019\u2019800 mentre Il Villaggio Calabrese, nasce ufficialmente nell\u2019anno 1857\nRisulta invece che una delle primissime famiglie giunte e registrate a Talsano di cognome Calabrese risale al 1796 (dal primo libro dei battezzati nella Parrocchia Santa Maria di Tazzano) e che il possidente Vito Maria Calabrese, di Talsano, figlio di Gennaro, nato il 1835 e deceduto il 1908, \u00e8 stato un personaggio importante, tanto che, in un articolo de \u201cLa Voce del Popolo\u201d del 1908, si descrive in modo dettagliato il suo funerale al quale parteciparono le autorit\u00e0 di Talsano e di Leporano e tutto il paese ed esalta le qualit\u00e0 straordinarie del personaggio. \u00c8 cos\u00ec molto probabile che il toponimo del villaggio sia attribuito alla famiglia di questo personaggio.\nE ancora, Domenico Lo Jucco, in uno degli atti della \u201cConservatoria delle ipoteche di Lecce\u201d del 1915, riferiti alle sue propriet\u00e0, cita pi\u00f9 volte il cognome \u201cCalabrese\u201d tra i suoi enfiteuti, successivamente diventati proprietari.\nEsaminati questi documenti, si pu\u00f2 escludere in modo categorico che il toponimo \u201cCalavr\u00e8se\u201d abbia attinenza con la locanda, anzi, al contrario, \u00e8 la locanda a prendere il nome del villaggio detto Calabrese, in quanto sorta in periodo successivo al paese.\nLingua e dialetti.\nIl territorio di Talsano far parte del versante occidentale della Penisola Salentina. Cio nonostante, culturalmente parlando, il suo legame con la citt\u00e0 di Taranto ha fatto s\u00ec che il dialetto fosse solo simile a quello cittadino, poich\u00e9 comunque Talsano sita ai margini dell'area in cui vengono parlati i dialetti nord-salentini. Sia il dialetto tarantino che quello talsanese fanno parte del gruppo di transizione apulo-salentino.\nSolo simile perch\u00e9 con il passare degli anni ha effettivamente assimilato alcuni dei vocaboli del dialetto tarantino ma conservando una fonetica originale talsanese e una terminologia prevalentemente salentina.\nIl primo vocabolario del dialetto talsanese \u00e8 quello pubblicato nel 2015 da \"Scorpione Editrice, a cura di Angelo Laliscia (u\u2019 Calavr\u00e8se nuestre)\"\nLa questione dell'autonomia.\nRimane sempre molto viva a Talsano la questione dell'autonomia amministrativa. Il paese si \u00e8 molto sviluppato anche dal punto di vista demografico e vive il disagio della distanza dal resto della citt\u00e0. La maggior parte dei residenti \u00e8 scontenta della politica amministrativa del comune nei confronti della circoscrizione e da ci\u00f2 nacque nel 2001 un comitato spontaneo che proponeva il distacco dell'intero territorio San Vito-Lama-Talsano dal resto di Taranto tramite un referendum.\nIl comitato era espressione dell'associazione \"Treterre\", sorta su iniziativa di alcuni cittadini di Talsano, Lama e San Vito. Vennero organizzate manifestazioni, convegni e iniziative culturali, al fine di illustrare le ragioni che determinavano la richiesta di autonomia comunale. Tra i fondatori pi\u00f9 attivi si ricordano Pasquale Musio e Costantino Liaci (che fu il primo firmatario della petizione sottoscritta da ben diecimila residenti consegnata al sindaco Di Bello nel 2004). Il sindaco per\u00f2 non intese disporre gli atti successivi all'esame della richiesta, che pertanto venne archiviata. Negli anni successivi i comitati per l'autonomia divennero due, e si torn\u00f2 alla carica con il supporto e il parere favorevole di alcune forze politiche. Ma nell'aprile 2011 il consiglio comunale di Taranto respinse nuovamente la richiesta di referendum, che sarebbe stato il secondo dopo quello che nel 1993 port\u00f2 alla nascita del Comune di Statte."}
{"id": "1093865", "revid": "155634", "url": "https://it.wikipedia.org/wiki?curid=1093865", "title": "Villaggio Olimpico (zona di Roma)", "text": "Villaggio Olimpico \u00e8 la zona urbanistica 2A del Municipio Roma II di Roma Capitale.\nSi estende sul quartiere Q. II Parioli.\nGeografia fisica.\nTerritorio.\nLa zona confina:\nIl quartiere \u00e8 tagliato da nord a sud dal viadotto di Corso di Francia. Perpendicolarmente sorge il viale principale: viale XVII Olimpiade.\nStoria.\nNella piana tra la collina di Villa Glori e il Tevere, per gli eventi bellici si era costituito negli anni quaranta del secolo scorso un agglomerato di baracche di sfollati, conosciuto come \"campo Parioli\". Per sgomberare e demolire l'agglomerato, fu colta l'occasione delle Olimpiadi di Roma, nel 1960.\nPer ospitare gli atleti, un complesso edilizio nuovo, chiamato appunto Villaggio Olimpico, fu costruito nella piana negli anni 1958-59 su progetto degli architetti Vittorio Cafiero, Adalberto Libera, Amedeo Luccichenti, Vincenzo Monaco e Luigi Moretti. Il complesso immobiliare fu edificato con il contributo economico del fondo pensioni degli impiegati dello Stato, il Comune di Roma ed il CONI. Successivamente, le opere edilizie furono consegnate all'INCIS (Istituto nazionale per le case degli impiegati statali), ed assegnate tramite concorso ad impiegati dello Stato. Costruito invece direttamente dallo stesso INCIS, adottando lo stesso progetto da parte degli stessi architetti, il quartiere gemello sito dalla parte opposta della citt\u00e0, sulla via Ostiense, chiamato Decima. Nel 1972 con lo scioglimento dell'INCIS la gestione del patrimonio pass\u00f2 allo IACP (Istituto Autonomo Case Popolari), con 111 abitazioni, mentre altre 38 sono gestite dal Comune. Nel 1985 gli assegnatari riscattarono fino ad oltre il 90% degli appartamenti, che sono diventati cos\u00ec di propriet\u00e0 privata.\nPer salvaguardare la qualit\u00e0 abitativa e l'organicit\u00e0 del nuovo complesso e creare, al contempo, un asse di scorrimento veloce tra il centro della citt\u00e0 lato Parioli e la direttrice Cassia-Flaminia, fu creato il Corso di Francia, viadotto di un chilometro progettato da Pier Luigi ed Antonio Nervi, che scavalca il Tevere sul Ponte Flaminio.\nDopo anni di degrado, che avevano fatto della zona una delle tappe principali della prostituzione di strada, la costruzione e l'avvio dell'attivit\u00e0 dell'Auditorium ne ha favorito una forte riqualificazione.\nSono moltissimi i film e le serie TV girati annualmente ai Parioli (pi\u00f9 precisamente al Villaggio Olimpico), essendo uno dei pi\u00f9 importanti quartieri-simbolo della Capitale.\nAnalogamente a quello dei Parioli, lo stemma del Villaggio Olimpico \u00e8:\nDi rosso a due spade d'argento all'elsa d'oro incrociate in decusse e una foglia di palmaverde posta in palo.\nMonumenti e luoghi d'interesse.\nNel quartiere sono collocati 4 gruppi bronzei realizzati dallo scultore Amleto Cataldi. I gruppi, raffiguranti il Calcio, la Corsa, la Lotta e il Pugilato, erano in origine collocati sulla faccia dello Stadio Nazionale, impianto sportivo demolito nel 1957 per la realizzazione dello Stadio Flaminio.\nGeografia antropica.\nOdonimia.\nLa maggior parte delle strade sono dedicate ad alcuni paesi che parteciparono ai Giochi della XVII Olimpiade del 1960. A quest'ultimi \u00e8 dedicato il viale principale del Villaggio.\nAltre strade sono dedicate a Pietro de Coubertin, fondatore dei giochi olimpici moderni, Indira Gandhi, politica indiana, Jan Palach, patriota cecoslovacco, e agli olimpionici Giulio Gaudini, Nedo Nadi e Dorando Pietri.\nUna strada \u00e8 dedicata a tutti gli atleti che parteciparono ai Giochi Olimpici: via degli Olimpionici."}
{"id": "1093870", "revid": "287204", "url": "https://it.wikipedia.org/wiki?curid=1093870", "title": "Giorgio Boatti", "text": " \nBiografia.\nGiorgio Boatti, giornalista professionista e scrittore, \u00e8 autore di numerosi volumi dedicati alla storia contemporanea dell'Italia del XX secolo, nonch\u00e9 di narrazioni di viaggi lungo l'Italia alla scoperta di realt\u00e0 suggestive e originali.\nDopo la laurea lavora in diverse Universit\u00e0 con Giorgio Rochat, il decano della storiografia militare italiana, e pubblica saggi su riviste specializzate su temi legati all'intelligence, allo spionaggio e alle organizzazioni della sicurezza.\nNel 1979 entra nella redazione del quotidiano \"Il Lavoro\" di Genova e vi rimane sino al 1982. Diventato giornalista professionista, egli sceglie di operare da free-lance, collaborando a numerose testate.\nA partire dagli anni Ottanta scrive costantemente sul quotidiano \"il manifesto\" e collabora come consulente con diverse case editrici. Con Oreste Del Buono firma dal 1997 la rubrica \"Luoghi comuni\" che compare per quasi dieci anni, tutti i sabati, sul supplemento \"Tuttolibri\" del quotidiano torinese \"La Stampa\". Ha collaborato al settimanale \"Pagina99\".\nTra i suoi libri: \"L'Arma, I carabinieri da De Lorenzo a Mino\" (1978); \"Le spie imperfette. I servizi segreti da Custoza a Beirut\" (1987); \"Enciclopedia delle spie\" (1989); \"C'era una volta la Guerra Fredda\" (1994).\n\"Piazza Fontana. 12 dicembre 1969. Il giorno dell'innocenza perduta\" \u00e8 il fortunato saggio, apparso per la prima volta nel 1993 da Feltrinelli, sul sanguinoso attentato avvenuto a Milano che diede inizio agli anni di piombo e della \u00abstrategia della tensione\u00bb. Riedito sempre aggiornato nelle successive riedizioni presso l'Editore Einaudi nel 1999, 2009 e infine in occasione del cinquantario della strage nel 2019, fu oggetto di un lungo processo per diffamazione aggravata. La denuncia arriv\u00f2 da Massimiliano Fachini, citato nel libro insieme agli elementi che facevano parte della cellula neo-fascista di Padova al cui vertice ci sono Franco Freda e Giovanni Ventura, accusati della strage di Piazza Fontana. Il processo si conclude con la piena assoluzione dell'autore.\nNel 2001 appare \"Preferirei di no. Le storie dei dodici professori che si opposero a Mussolini\" (2001, vincitore del Premio Omegna ex aequo con Cesare Garboli. \nDa Arnoldo Mondadori Editore nel 2004 pubblica \"La terra trema. Messina 28 dicembre 1908. I trenta secondi che cambiarono l'Italia non gli italiani\" che ha vinto il premio Palmi, il Premio Nazionale Rhegium Julii e il Premio Corrado Alvaro. Sempre da Mondadori ha pubblicato nel 2006 \"Bolidi. Quando gli italiani incontrarono le prime automobili\".\nNel 2012, Boatti cambia genere: affronta una nuova esperienza narrativa, nata da un lungo viaggio attraverso i monasteri italiani pubblicando presso Laterza \"Sulle strade del silenzio. Viaggio per monasteri d'Italia e spaesati dintorni\". \nNel marzo 2014 esce \"Un paese ben coltivato. Viaggio nell'Italia che torna alla terra e, forse, a s\u00e9 stessa\", un itinerario attraverso tutta la penisola italiana, alla scoperta di storie di persone che hanno scelto di ridare vita a cascine e masserie, di mettersi insieme per creare aziende radicate nella tradizione ma capaci di sfide innovative. Nel maggio 2016 \u00e8 uscito, ancora da Laterza, \"Portami oltre il buio. Viaggio nell'Italia che non ha paura.\""}
{"id": "1093874", "revid": "757396", "url": "https://it.wikipedia.org/wiki?curid=1093874", "title": "Coppa del Re (pallacanestro)", "text": "Copa del Rey (in italiano \"\"Coppa del Re\") \u00e8 una competizione di pallacanestro per club del campionato spagnolo.\nStoria.\nInizialmente, dalla sua prima edizione (1933), il torneo si chiamava \"Copa de Espa\u0148a\", e fu il primo ad accogliere squadre professionistiche da tutto il paese. Nel 1940, dopo la pausa di 4 anni dovuta alla guerra civile, il torneo torn\u00f2 a disputarsi, ora col nome di \"Copa del General\u00edsimo\". Nel 1977 venne nuovamente, e definitivamente, ribattezzata \"Copa del Rey\"\".\nDalla prima edizione del 1933 fino a quella del 1983, la vincitrice della Coppa veniva scelta con una finale unica. Dal 1984 le contendenti per la prima piazza dovevano disputare una finale a 4 squadre. Tale formula di gara fu nuovamente modificata nel 1987 (nella versione tuttora in vigore), portando il numero delle squadre finaliste a 8.\nRecord.\nI record assoluti in una singola partita:"}
{"id": "1093891", "revid": "38120", "url": "https://it.wikipedia.org/wiki?curid=1093891", "title": "Zona-N", "text": ""}
{"id": "1093893", "revid": "827882", "url": "https://it.wikipedia.org/wiki?curid=1093893", "title": "Zales'e", "text": "Lo Zales'e (russo: \u0417\u0430\u043b\u0435\u0441\u044c\u0435, \u00aboltre i boschi\u00bb) o Opol'e (\u041e\u043f\u043e\u043b\u044c\u0435, \u00abnei campi\u00bb) \u00e8 una regione storica russa, comprendente la parte settentrionale e occidentale dell'oblast' di Vladimir, quella nord-orientale dell'oblast' di Mosca e quella meridionale dell'oblast' di Jaroslavl'. Nucleo del Principato di Vladimir-Suzdal, quest'area gioc\u00f2 un ruolo di primo piano nello sviluppo del futuro Stato russo.\nIl nome allude alle fitte foreste che durante il medioevo separavano il Principato di Rostov dalla Repubblica di Novgorod e dai Principati del Dnepr.\nStoria.\nPrima dell'arrivo degli Slavi, avvenuto nel IX secolo, l'area era abitata dai Merja, dai Muromi e altre trib\u00f9 finniche. Con il passare del tempo gli slavi e i finnici si mescolarono etnicamente e culturalmente; quest'amalgama costitu\u00ec la nascita della moderna nazione russa.\nNel XII secolo quest'area fertile, essendo ben protetta dalle incursioni tatare grazie alle sue foreste, vide l'immigrazione di un gran numero di persone provenienti dall'ormai devastata Rus' di Kiev. La popolazione dell'area crebbe tanto rapidamente che nel 1124 Jurij Dolgorukij decise di trasferire in via definitiva il soglio del suo principato da Rostov, situata sull'alto corso del Volga, a Suzdal', allo Zales'e, come gi\u00e0 aveva fatto suo padre Vladimir II Monomaco nel 1093.\nSuzdal' era la citt\u00e0 pi\u00f9 antica e pi\u00f9 importante dello Zales'e. Altri importanti insediamenti urbani furono fondati o ampliati dallo stesso Jurij, come Pereslavl'-Zalesskij (1152), Jur'ev-Pol'skij (1152), Dmitrov (1154), Starodub sul Kljazma (1152), Ksnjatin (1136), e Jaropol\u010d-Zalesski (1136). Gli attributi \"Zalesskij\" (\"oltre i boschi\") e \"Pol'skij\" (\"campestre\") furono utilizzati per distinguere le nuove citt\u00e0 dalle omonime preesistenti e site nelle moderne Ucraina e Lituania.\nEssendo in perenne attrito con i potenti boiardi di Suzdal', Jurij pens\u00f2 di spostare la capitale del principato da quest'ultima alla nuova citt\u00e0 di Pereslavl'-Zalesskij. La sua morte improvvisa non gli permise di portare a termine il proprio intento, ma suo figlio, Andrea I il Pio, spost\u00f2 ugualmente il soglio ad un'altra citt\u00e0 di nuova fondazione, Vladimir. L'antica nobilt\u00e0 di Rostov e Suzdal' per tutta risposta organizz\u00f2 un attentato contro il sovrano, dopo la cui uccisione scoppi\u00f2 una breve guerra civile per la supremazia nello Zales'e.\nDurante l'invasione mongola della Russia, dopo che i boschi furono gradualmente abbattuti e nuovi centri di potere sorsero nelle citt\u00e0 di Mosca e Tver', l'importanza strategica dello Zales'e declin\u00f2. Nuovi centri urbani si svilupparono attorno a famosi monasteri (come Sergiev Posad e Kir\u017ea\u010d) o residenze reali (come Aleksandrov e Radone\u017e).\nA volte il termine Zales'e \u00e8 utilizzato per indicare la vasta area che si trova tra l'alto corso del Volga e il basso corso del fiume Kljazma. In tale accezione risulta equipollente al territorio dell'anello d'Oro."}
{"id": "1093895", "revid": "767487", "url": "https://it.wikipedia.org/wiki?curid=1093895", "title": "Gogounou", "text": "Gogounou \u00e8 una citt\u00e0 situata nel dipartimento di Alibori nello Stato del Benin con 95.185 abitanti (stima 2006).\nGeografia fisica.\nSorge 35\u00a0km a sud di Kandi e confina a nord con i comuni di Banikoara e Kandi, a sud con Bemb\u00e8r\u00e8k\u00e8, Sinend\u00e9 e Kalal\u00e9, ad est con S\u00e9gbana e ad ovest con K\u00e9rou.\nArrondissement.\nIl comune \u00e8 formato dai seguenti arrondissement:\nSociet\u00e0.\nReligione.\nLa maggioranza della popolazione \u00e8 di religione musulmana (67,1%), seguita da religioni locali (11,1%) e dal cattolicesimo (7,8%).\nEconomia.\nPrevalentemente agricola con coltivazione di cotone, riso ed arachidi. Presenti giacimenti di sabbia e ghiaia mentre poco sviluppata \u00e8 la pesca, lungo i fiumi Sota e Alibori."}
{"id": "1093897", "revid": "830939", "url": "https://it.wikipedia.org/wiki?curid=1093897", "title": "Sisenando", "text": "Origine.\nNobile governatore della Settimania.\nBiografia.\nSisenando cospir\u00f2 contro il re dei Visigoti, Suintila, e riusc\u00ec a rovesciarlo, nel 631, con l'aiuto del re dei Franchi, Dagoberto I pagato cinquecento libbre d'oro.\nIn quello stesso anno cominci\u00f2 a regnare.\nSisenando convoc\u00f2 il IV Concilio di Toledo, nel 633, in cui furono redatte nuove norme sia civili che ecclesiastiche; ottenne un successo incrementando il potere regale e dei Visigoti. Soprattutto fu confermato re, mentre Suintila venne dichiarato tiranno, esautorato, scomunicato ed ebbe confiscati tutti i suoi beni. Nello stesso concilio furono abolite le tasse per tutto il clero e fu ufficialmente stabilito il sistema elettivo della monarchia visigota; il re doveva essere eletto da un'assemblea di nobili e vescovi.\nTra il 631 ed il 633, vi fu una ribellione nel sud ovest della penisola iberica, Betica e Lusitania, guidata da un certo Iudila, conosciuto solo per due monete coniate rispettivamente a Merida e Granada, con la scritta \"IUDILA REX\", ma che non viene menzionato in nessuna lista di re visigoti. Forse fu solo un sostenitore di Suintila o forse, per due anni, fu re in contrapposizione a Sisenando.\nIn materia religiosa, applicando la teoria di Isidoro di Siviglia, proib\u00ec le conversioni forzate degli ebrei, ma non permise che coloro, che gi\u00e0 erano stati convertiti con la forza, potessero tornare alla loro religione di origine.\nSisenando mor\u00ec a Toledo, nel marzo del 636, e gli successe Chintila.\nDiscendenti.\nDi Sisenando non si conosce alcuna discendenza."}
{"id": "1093900", "revid": "52076", "url": "https://it.wikipedia.org/wiki?curid=1093900", "title": "Arena di Milano", "text": ""}
{"id": "1093903", "revid": "287204", "url": "https://it.wikipedia.org/wiki?curid=1093903", "title": "Piatto oscillante", "text": "Il piatto oscillante \u00e8 un organo essenziale degli elicotteri. Il piatto oscillante \u00e8 costituito da una parte fissa e una rotante. \u00c8 montato attorno all'albero del rotore e pu\u00f2 scorrere assialmente e inclinarsi rispetto all'albero stesso. Il piatto ciclico \u00e8 detto oscillante poich\u00e9, roteando con il rotore, mostra quando inclinato, un movimento oscillante. Esso serve da un lato per il controllo del passo, cio\u00e8 la variazione dell'angolo di incidenza di tutte le pale del rotore principale e quindi del sollevamento dell'elicottero, dall'altra parte per il controllo del passo ciclico per esercitare il movimento laterale e longitudinale.\nUn piatto oscillante viene usato anche per il rotore di coda, ma solo per la variazione del passo collettivo, comandata da una pedaliera.\nStoria.\nIl piatto oscillante fu inventato dal russo Boris Yuryev nel 1911. Ra\u00fal Pateras Pescara con i suoi elicotteri nel periodo 1919-1930 utilizz\u00f2 rotori coassiali controrotanti, ognuno dei quali controllati da un piatto oscillante pilotati per la prima volta da una cloche.\n\u00c9tienne Oehmichen brevett\u00f2 un piatto oscillante il 18 giugno 1926 in Francia e pi\u00f9 tardi negli Stati Uniti (12 agosto 1929).\nOggi, sulla maggior parte degli elicotteri, il piatto oscillante \u00e8 sopra l'albero di trasmissione e i leverismi sono visibili fuori dalla fusoliera, ma i primi esemplari, come quelli costruiti dalla Enstrom Helicopter, furono posti sotto la trasmissione e chiusi all'interno dell'albero per ridurre le interferenze aerodinamiche. Gli elicotteri della Kaman Aircraft non usarono un piatto oscillante tradizionale, ma dei \"servo flaps\" sul rotore per dare angolo d'incidenza alle pale.\nVolo e controllo degli elicotteri.\nUn elicottero si muove in ascensione e spostamento orizzontale, secondo la spinta data dal rotore principale. Questo \u00e8 in senso aerodinamico, un'ala, che ruota intorno all'albero rotore e con determinati gradi di libert\u00e0 meccanici o elastici (giunti elastici e giunti mobili). L'elicottero si muove in una qualunque direzione seguendo l'inclinazione del piatto ciclico. Il rotore sostiene l'elicottero in volo livellato orizzontale. Attraverso il passo collettivo tutte le pale raggiungono lo stesso angolo di incidenza, generando la portanza del velivolo. Il piatto ciclico si inclina, in modo da cambiare angolazione del profilo con alternanza di portanza aerodinamica alzando o abbassando le pale rotanti della pendenza desiderata in rollio o in beccheggio. Per il controllo collettivo e ciclico, l'elicottero ha organi di controllo separati. Il controllo collettivo \u00e8 azionato dal pilota con la mano sinistra, mentre la cloche aziona il passo ciclico, con la mano destra. Nel sistema a piatto oscillante i due ingressi di controllo sono miscelati e avviene il trasferimento desiderato del profilo aerodinamico: sollevamento, abbassamento o inclinazione del piatto oscillante tramite i leverismi sul rotore.\nDescrizione esemplificativa del B\u00f6lkow Bo 105.\nIl piatto oscillante del B\u00f6lkow Bo 105 \u00e8 montato su due anelli girevoli con un cuscinetto a sfera (ball-bearing), chiamati co-rotante e stazionario. Entrambi i componenti sono a loro volta mobili attorno ad una sospensione cardanica che \u00e8 attaccata ad un manicotto scorrevole, che permette di inclinare l'assieme fino a \u00b1 10 \u00b0 rispetto al piano orizzontale. Il gruppo completo scorre sul manicotto sui supporti fissati ai montanti del rotore verso l'alto e verso il basso di circa 30 mm. All'interno del manicotto sull'albero rotore, il foro centrale del piatto oscillante scorre all'estremit\u00e0 superiore della flangia di fissaggio della testa rotore. L'anello rotante del piatto oscillante \u00e8 collegato alla leva di comando vincolata con la flangia del rotore e segue quindi la rotazione del rotore. L'azionamento delle leve fanno scorrere assialmente, e quindi inclinare, il piatto oscillante.\nLa leva di controllo del collettivo inclina il piatto oscillante, a seconda del controllo del passo ciclico dato dal pilota, sopra o sotto.\nInclinazione del piatto oscillante e del rotore.\nI movimenti di beccheggio e rollio di un elicottero sono comandati mediante un'opportuna inclinazione del piatto ciclico. A causa dell'inerzia delle pale e degli effetti aerodinamici sul rotore, per\u00f2, la direzione dell'inclinazione del piatto ciclico non corrisponde esattamente alla direzione di volo n\u00e9 all'inclinazione del rotore ma, a seconda del modello di elicottero, pu\u00f2 essere sfalsata di un angolo compreso tra 70\u00b0 e 80\u00b0.\nSviluppi ulteriori.\nLa costruzione del piatto ciclico del Bo105 risale al 1964. In linea di principio, lo stato dell'arte della tecnica non \u00e8 cambiata significativamente, come l'immagine dell'Eurocopter EC 155 mostra. L'insieme del controllo collettivo e di quello ciclico \u00e8 dato dal collegamento di controllo direttamente dal manicotto scorrevole e non, come nel Bo105, dalla leva differenziale.\nCome nei velivoli ad ala fissa anche in quelli ad ala rotante il futuro \u00e8 nel Fly by wire. Questo controllo elettronico significa assenza di collegamenti meccanici, come aste di comando, quindi anche senza piatto oscillante. Si pu\u00f2 fare a meno del piatto oscillante, ma attualmente \u00e8 ancora necessario. Cos\u00ec il costruttore ZF Friedrichshafen AG ha sviluppato comandi elettromeccanici che regolano l'inclinazione delle pale singolarmente (IBC-Individual Control Blade). Il sistema \u00e8 stato testato dalla NASA in galleria del vento e dal 2006 in Germania, presso il Wehrtechnische Dienststelle 61 in Manching su un Sikorsky CH-53G e testato negli Stati Uniti su un Sikorsky UH-60.\nElimodellismo.\nIl piatto oscillante \u00e8 un meccanismo utilizzato dagli elicotteri composto da due anelli con interposto un cuscinetto a sfera. L'anello superiore pu\u00f2 oscillare avanti/indietro e lateralmente, sospinto dall'anello inferiore, ed \u00e8 solidale con l'albero motore e con le aste che comandano le variazioni di passo ciclico e collettivo delle pale del rotore. L'anello inferiore non ruota ed \u00e8 asservito da una serie di leveraggi, relativi ai comandi di variazione di passo ciclico e collettivo."}
{"id": "1093906", "revid": "438678", "url": "https://it.wikipedia.org/wiki?curid=1093906", "title": "I racconti di Terramare", "text": " \u00e8 un film d'animazione del 2006 diretto da Gor\u014d Miyazaki.\nProdotto dallo Studio Ghibli, il film \u00e8 liberamente basato sui primi quattro romanzi del Ciclo di Earthsea (\"Il mago di Earthsea\", \"Le tombe di Atuan\", \"La spiaggia pi\u00f9 lontana\" e \"L'isola del drago\") della scrittrice statunitense Ursula K. Le Guin. \u00c8 inoltre parzialmente ispirato al manga \"Shuna no tabi\" del padre del regista, Hayao Miyazaki. \u00c8 stato proiettato per la prima volta nelle sale giapponesi il 29 luglio del 2006 e in quelle italiane il 20 aprile 2007.\nTrama.\nIn un immaginario regno del pianeta accadono continuamente disgrazie (epidemie, carestie, siccit\u00e0, ecc.). Il re ha a cuore la sorte del suo popolo ma non trova una soluzione, teme che nel mondo stia accadendo qualcosa al di fuori della sua portata. Ad aumentare queste preoccupazioni arriva la testimonianza di alcuni marinai che dicono di aver visto due draghi in lotta. La cosa preoccupa notevolmente il re (da sempre la terra e il mare sono gli elementi degli uomini, e il fuoco e l'aria sono il regno dei draghi) perch\u00e9 un avvistamento di draghi fuori dal loro regno indica che qualcosa sta cambiando profondamente. Il re ha un figlio di nome Arren; questi soffre di gravi crisi che lo portano a un vero e proprio sdoppiamento di personalit\u00e0 (da buon principe diventa un violento guerriero sanguinario), e durante uno di questi sdoppiamenti pugnala suo padre il re e poi scappa, portandosi via la spada di suo padre che per magia non pu\u00f2 essere sguainata se non dal re.\nArren vaga per le terre disabitate e cade vittima dell'attacco di un branco di iene, la sua vita sembra gi\u00e0 finita ma viene salvato dal mago Sparviere. Arren decide di seguire Sparviere e i due cominciano un lungo viaggio che porter\u00e0 entrambi a rischiare pi\u00f9 volte la vita. In una citt\u00e0 Arren salva una ragazza di nome Therru dai mercanti di schiavi, ma questa scappa trattandolo male; poco dopo Arren cade vittima degli stessi mercanti di schiavi, ma viene liberato da Sparviere.\nSparviere e Arren vanno a fare visita a Tenar, una maga amica di Sparviere che li accoglie e i due lavorano per un po' nella sua fattoria per nascondersi. Qui ritrovano Therru, anch'essa ospitata da Tenar, e Arren apprende che Sparviere non \u00e8 un semplice mago ma in realt\u00e0 \u00e8 Ged l'Arcimago, vale a dire il capo di tutti i maghi, in continuo viaggio per il mondo degli uomini per cercare di capire il motivo per cui le energie del mondo si stanno affievolendo. Sparviere avverte qualcosa di particolare in Therru e rimane sorpreso quando la vede. La loro tranquillit\u00e0 \u00e8 per\u00f2 minacciata da Aracne, un potente ex-mago della scuola di magia di Roke, conoscente di Sparviere e capo dei mercanti di schiavi del paese, che desidera scoprire il segreto della vita eterna ed \u00e8 disposto a tutto per ottenerlo.\nIntanto, mentre Sparviere se ne va promettendo il suo ritorno al tramonto, Arren decide di intraprendere nuovamente il cammino, ma da solo. Durante il percorso trova una figura di se stesso e inizia a scappare da questa; alla fine trover\u00e0 Aracne che lo scorter\u00e0 al suo castello e gli somministrer\u00e0 una pozione che far\u00e0 prevalere in lui il male e rivelare il suo \"vero nome\" Lebannen. Contemporaneamente gli scagnozzi di questa figura malvagia vanno alla fattoria di Tenar e la catturano per portarla come prigioniera al castello, mentre lasciano legata Therru, incaricandola di dire a Sparviere di presentarsi dinanzi ad Aracne per salvare la maga buona.\nTherru riesce a liberarsi e va incontro a Sparviere, spiegandogli la situazione. Il mago decide di dirigersi al castello di Aracne, ma prima consegna la spada magica di Arren a Therru e le raccomanda di non seguirlo. Sparviere si presenta ad Aracne scoprendo infine l'obiettivo finale del mago: egli ha appreso la magia antica con cui ottenere la vita eterna, ma effettuando l'incantesimo si creerebbe un ponte tra il mondo terreno e quello degli spiriti, causando il caos totale sul pianeta. Entrando nel castello, Ged verr\u00e0 costretto a combattere contro Arren, ma riuscir\u00e0 ad annullare l'effetto della pozione bevuta dal ragazzo. Aracne allora decide di intrappolarlo insieme a Tenar, privandolo momentaneamente dei suoi poteri, grazie agli incantesimi che permeano il maniero.\nIntanto Therru, ignorando le parole di Sparviere, si dirige al castello, guidata dallo spettro di Arren. Quest'ultimo spiega di essere la parte \"positiva\" scacciata dalla mente confusa del ragazzo, diventata di seguito un'ombra alla ricerca del suo corpo. Therru si infiltra nel castello e trova il vero Arren, caduto nell'oblio, e lo aiuta a tornare in pace con s\u00e9 stesso, rivelandogli il suo vero nome, Tehanu, facendo s\u00ec che Arren si ricongiunga con la sua parte positiva.\nI due poi si dirigono alla torre dove Aracne sta per uccidere Sparviere e Tenar. Una volta arrivati, Arren prima neutralizza i seguaci di Aracne, poi si scaglia contro il mago in persona estraendo con successo la spada magica dal fodero. Arren recide abilmente il braccio con cui Aracne impugna lo scettro oscuro. Immediatamente le catene che imprigionano Sparviere si spezzano e Aracne assume l'aspetto di un vecchio che muta in una sostanza nera informe. Dunque fugge verso un'altra torre, portando Therru con s\u00e9.\nArren lo insegue e, giunto in cima alla torre, gli spiega di essere in fondo uguale a lui (come ad ogni altro uomo). Il desiderio di Aracne per l'immortalit\u00e0 \u00e8 solo un'illusione alimentata da una paura egoistica che lo acceca e non gli fa vedere la realt\u00e0 delle cose: rifiutando la morte sta al contempo rinunciando alla vita. Aracne reagisce facendo crollare il pavimento centrale che separa lui e Therru da Arren. Dunque strangola la ragazza e credendola esanime la lascia cadere in terra. Ma questa animata da una miracolosa forza magica rinviene, intima a Aracne (all'ombra) di ritornare alle tenebre e si trasforma in un drago.\nTherru e Arren si alzano in volo dalla torre che crolla, sotto gli occhi stupefatti dei suoi due amici. Fatto ritorno alla casa di Tenar, tutti e quattro si intrattengono a bere e mangiare prima di riprendere le proprie strade. Arren si fa coraggio e ritorna insieme a Sparviere nel suo regno. Alzando gli occhi al cielo si nota uno stormo di draghi volare nella terra degli uomini, segno che il mondo ha trovato una nuova armonia.\nProduzione.\nIl film \u00e8 tratto liberamente dagli eventi narrati nel quarto e quinto episodio del ciclo fantasy di \"Earthsea\", scritto dall'autrice californiana Ursula K. Le Guin. Hayao Miyazaki aveva chiesto all'autrice il permesso di produrre un adattamento della saga gi\u00e0 nei primi anni ottanta, ma, essendo il regista a quel tempo conosciuto in occidente solo per la serie animata \"Conan il ragazzo del futuro\", questo non gli venne concesso. Quando per\u00f2, una decina d'anni dopo, Le Guin vide \"Il mio vicino Totoro\", rimase folgorata dallo stile del regista, decidendo di tornare sui suoi passi e riproporre lei stessa l'adattamento delle sue opere. Le negoziazioni ebbero luogo in Oregon nel 2005, direttamente tra la scrittrice, Miyazaki e il produttore Toshio Suzuki, tuttavia, malgrado le assicurazioni fornite alla Le Guin, Hayao Miyazaki non prese parte alla successiva realizzazione del film. Cogliendo l'occasione per entrare nel mondo dell'animazione, Gor\u014d Miyazaki subentr\u00f2 al padre ed accett\u00f2 il contratto su proposta di Toshio Suzuki, contro il parere del padre che non lo riteneva pronto a dirigere un film d'animazione.\nLe Guin non \u00e8 rimasta troppo soddisfatta della versione cinematografica, in parte per l'introduzione di personaggi e situazioni non in linea con lo spirito del libro, e in parte per l'amarezza di non aver ottenuto la regia di Miyazaki senior.\nDistribuzione.\nData di uscita.\nLe date di uscita internazionali sono state:\nEdizione italiana.\nNel 2006 \"I racconti di Terramare\" \u00e8 stato presentato come film fuori concorso alla 63\u00aa Mostra internazionale d'arte cinematografica di Venezia, ricevendo per\u00f2 una fredda accoglienza dalla critica.\nAccoglienza.\nIn Giappone il film ha ricevuto un ottimo apprezzamento, arrivando al primo posto nella classifica dei film pi\u00f9 visti e rimanendovi per ben cinque settimane."}
{"id": "1093907", "revid": "298229", "url": "https://it.wikipedia.org/wiki?curid=1093907", "title": "Campionati mondiali di nuoto 1973", "text": "I primi campionati mondiali di nuoto si sono svolti a Belgrado, nell'allora Jugoslavia, dal 31 agosto al 9 settembre 1973."}
{"id": "1093913", "revid": "256896", "url": "https://it.wikipedia.org/wiki?curid=1093913", "title": "Voci nell'Ombra", "text": ""}
{"id": "1093917", "revid": "111025596", "url": "https://it.wikipedia.org/wiki?curid=1093917", "title": "La luna e sei soldi", "text": "La luna e sei soldi (\"The Moon and Sixpence\") \u00e8 un romanzo di William Somerset Maugham, scritto nel 1919.\nIl romanzo suscit\u00f2 scalpore per i suoi toni \"ribelli\" rispetto ai libri che l'autore solitamente proponeva. Del romanzo esiste anche una trasposizione cinematografica, \"La luna e sei soldi\", del 1942, diretta da Albert Lewin.\nTrama.\nMascherata dietro l'assurda vita del protagonista, l'autore propone la biografia del pittore Paul Gauguin rivisitata dalla fantasia dello scrittore il quale la intreccia con la vita del protagonista (che \u00e8 l'autore narrante). \u00c8 il racconto della vita di un artista che si scopre tale; ha qualcosa di strano, di diverso che lo fa sentire al di fuori e al di sopra delle norme della vita sociale, familiare, lavorativa, in cui era fino ad allora inserito. \u00c8 un qualcosa di viscerale, primitivo, eppure \"spirituale\" che cerca drammaticamente le forme della sua espressione. L'autore riesce a far cogliere tutto il fascino, a volte perverso, che emana dal demone dell'arte che pone chi ne \u00e8 posseduto \"al di l\u00e0 del bene e del male\". Quindi non si tratta di una vera e propria biografia romanzata, ma di una interpretazione quasi trasfigurata della vita del pittore francese. Una vera e propria storia anche laddove il dato biografico \u00e8 stato rielaborato con la fantasia."}
{"id": "1093919", "revid": "322321", "url": "https://it.wikipedia.org/wiki?curid=1093919", "title": "Regione ecclesiastica Puglia", "text": "La regione ecclesiastica Puglia \u00e8 una delle sedici regioni ecclesiastiche in cui \u00e8 suddiviso il territorio della Chiesa cattolica in Italia.\nIl suo territorio coincide con quello dell'omonima regione della Repubblica Italiana, con l'unica eccezione del comune di Anzano di Puglia che \u00e8 invece aggregato alla diocesi di Ariano Irpino-Lacedonia nell'ambito della regione ecclesiastica Campania.\nSuddivisione.\nQuesta regione ecclesiastica comprende 19 diocesi che formano 4 province ecclesiastiche, secondo la seguente articolazione:\nConferenza Episcopale Pugliese (C.E.P.).\nLa Conferenza Episcopale Pugliese (C.E.P.) \u00e8 un organo collegiale che riunisce tutti i vescovi delle diocesi afferenti alla Regione ecclesiastica Puglia. La sede dell'assemblea \u00e8 nella citt\u00e0 di Bari. La sede legale \u00e8 Molfetta, presso il Seminario regionale.\nStoria.\nCon la Circolare della Congregazione dei Vescovi e Regolari del 24 agosto 1889 vennero istituite le Conferenze Episcopali Regionali. Il contenuto della circolare riportava un riferimento di Papa Leone XIII in cui invitata l'episcopato italiano a riunirsi \nSecondo la circolare del 1889, le \u00abPuglie\u00bb comprendevano \u00ab\"le provincie ecclesiastiche di Bari, Brindisi, Manfredonia, Otranto, Taranto, Trani-Barletta, pi\u00f9 le sedi immediatamente soggette di Foggia, Gravina e Montepeloso (Irsina), Molfetta-Giovinazzo e Terlizzi, Monopoli, Nard\u00f2, Troia e l'Abazia nullius di Altamura e Acquaviva\"\u00bb. La Puglia ecclesiastica non coincideva con quella amministrativo-civile, poich\u00e9 alla conferenza dei vescovi pugliesi non partecipavano le diocesi di Capitanata facenti parte della provincia beneventana. La prima conferenza dell'episcopato pugliese si tenne a Bari il 14 ottobre 1892, a tre anni dalla circolare romana e dopo che si erano riuniti gi\u00e0 in Conferenza i vescovi sardi (1890), veneti (1890), umbri (1891), siciliani (1891) e piceni (nel marzo del 1892). La prima conferenza fu presieduta dall'allora arcivescovo di Bari-Canosa, Ernesto Mazzella e ebbe come segretario Casimiro Gennari, vescovo di Conversano.\nPresidenti della Conferenza Episcopale Pugliese.\nDall'11 giugno 2018 \u00e8 presidente Donato Negro, arcivescovo di Otranto e vicepresidente Michele Seccia, arcivescovo metropolita di Lecce. Dall'11 gennaio 2022 il segretario \u00e8 Giuseppe Favale, vescovo di Conversano-Monopoli."}
{"id": "1093926", "revid": "339392", "url": "https://it.wikipedia.org/wiki?curid=1093926", "title": "Ladislao Jagellone", "text": ""}
{"id": "1093927", "revid": "767487", "url": "https://it.wikipedia.org/wiki?curid=1093927", "title": "Giuseppe Lorenzoni", "text": "Biografia.\nFiglio di Giovanni, maestro elementare, si trasfer\u00ec presto a Follina. Intraprese i primi studi a Ceneda, iscrivendosi poi all'Universit\u00e0 di Padova.\nLaureatosi in ingegneria nel 1864, divenne assistente di Giovanni Santini all'Osservatorio astronomico di Padova gi\u00e0 dall'anno precedente. Nominato astronomo aggiunto nel 1872, nel 1877 divenne direttore dell'Osservatorio, incarico conservato sino alla fine del 1912 quando si ritirer\u00e0 per motivi di salute.\nDal 1866 fu inoltre professore di astronomia e, per vari anni, anche di geodesia. Dal 1891 al 1894 \u00e8 preside della facolt\u00e0 di scienze.\n\u00c8 stato autore di oltre 100 pubblicazioni scientifiche che toccano la meteorologia, l'astronomia di posizione e la meccanica celeste, la spettroscopia, la geodesia e l'ottica geometrica e tecnica con contributi originali e fondamentali, fra cui particolarmente importanti quelli di gravimetria, partecipando attivamente ai lavori della Commissione geodetica italiana e facendo di Padova un'importante stazione gravitometrica internazionale.\nFu socio dell'Accademia Nazionale dei Lincei dal 1883, dell'Accademia Nazionale delle Scienze dal 1895, presidente dell'Istituto veneto di scienze, lettere ed arti tra il 1897 e il 1898 e di altre importanti accademie e societ\u00e0 scientifiche italiane e internazionali.\nGli \u00e8 stato dedicato un asteroide, 40447 Lorenzoni ."}
{"id": "1093936", "revid": "125746508", "url": "https://it.wikipedia.org/wiki?curid=1093936", "title": "Lucio Papirio Cursore (console 326 a.C.)", "text": "Biografia.\nAppartenente all'antica e patrizia \"gens Papiria\", nel 340 a.C. era \"magister equitum\" del dittatore Lucio Papirio Crasso.\nSecondo alcuni analisti sarebbe stato console una prima volta nel 333 a.C. Secondo Livio ottenne il soprannome di \"Cursore\" per la straordinaria velocit\u00e0 della sua corsa.\nFu eletto console nel 326 a.C., con il collega Gaio Petelio Libone Visolo, l'anno in cui inizi\u00f2 la seconda guerra sannitica.\nDurante il consolato fu emanata la Lex Poetelia-Papiria, con cui si aboliva la schiavit\u00f9 per debiti dei cittadini romani.\nL'anno successivo diresse le operazioni belliche come dittatore. Durante il suo comando, si verifico l'episodio del suo aspro contrasto con il suo magister equitum Quinto Fabio Massimo Rulliano, che avrebbe attaccato i Sanniti contravvenendo il suo ordine. Seppur l'esercito romano fosse risultato vincitore, Lucio Papirio fu determinato ad ottenere l'ammissione di colpevolezza di Fabio, davanti all'esercito, al Senato, e infine anche davanti al popolo riunito con la procedura della \"provocatio\".\nTornato nel Sannio per continuare la campagna militare contro i Sanniti, mal voluto dai soldati per quanto appena accaduto, guid\u00f2 l'esercito ad una nuova vittoria campale, che non si trasform\u00f2 in un completo successo, per il comportamento renitente dei soldati. Lucio Papirio non si perse per\u00f2 d'animo, e riconquistata la fiducia dei soldati, li guid\u00f2 ad una terza vittoria in battaglia contro i Sanniti, che sconfitti, chiesero la pace al dittatore. Per queste vittorie, tornato a Roma, ottenne il trionfo.\nFu eletto console nel 320 a.C., con il collega Quinto Publilio Filone, l'anno successivo all'ignominiosa disfatta delle Forche Caudine. I due consoli, con l'esercito, tornarono alle Forche Caudine, per rigettare la condizioni di pace imposte a Roma, consegnando ai Sanniti anche i due Consoli che le avevano accettate; di fatto si tratt\u00f2 della ripresa delle ostilit\u00e0.\nMentre Publio si ferm\u00f2 nel Sannio per fronteggiare l\u00ec l'esercito Sannita, Lucio si diresse verso Luceria, dove si era asserragliato Gaio Ponzio, con i cavalieri romani, ostaggio dei Sanniti dopo la battaglia delle Forche Caudine. L'esercito romano giunse ad Arpi, nei pressi di Luceria, senza incontrare resistenza dagli abitanti di quei luoghi, da tempo vessati dai Sanniti, dove fu posta la base per l'assedio dei Sanniti.\nQuando le truppe di Lucio si ricongiunsero a quelle di Publilo, che avevano avuto ragione dei Sanniti nella battaglia combattuta nei pressi di Caudia, l'assedio a Luceria divenne pi\u00f9 efficace, ed i Sanniti furono costretti ad accettare lo scontro in campo aperto, nonostante un tentativo dei Tarantini di evitare che si svolgesse la battaglia tra i due contendenti. I romani vinsero la battaglia, e solo il pensiero dei 600 cavalieri, ancora ostaggio dei Sanniti a Luceria, li trattenne dal massacrare tutti i nemici sconfitti in battaglia.\nRipreso l'assedio, alla fine i Sanniti, stremati dalla fame e dagli stenti, si arresero ai romani, che oltre al bottino, pretesero che i 7.000 guerrieri Sanniti, compreso il loro comandante Gaio Ponzio, passassero sotto il giogo delle armi romane. Per questa vittoria, tornato a Roma, ottenne il trionfo.\nFu eletto console nel 319 a.C., con il collega Quinto Aulio Cerretano. Guid\u00f2 i romani alla riconquista della citt\u00e0 di Satricum, passata dalla parte dei Sanniti dopo la disfatta della Forche Caudine.\nFu eletto di nuovo console nel 315 a.C. insieme al collega Quinto Publilio Filone. I due consoli rimasero a Roma, mentre la campagna contro i sanniti fu affidata al dittatore Quinto Fabio Massimo Rulliano.\nFu eletto di nuovo console, per la quinta volta, nel 313 a.C. insieme al collega Gaio Giunio Bubulco Bruto. I due consoli elessero Gaio Petelio Libone Visolo dittatore per la conduzuione della campagna contro i Sanniti.\nNel 309 a.C., quando la guerra aveva preso una piega pericolosa, anche per il contemporaneo impegno dei Romani contro gli Etruschi, Roma si affid\u00f2 ancora una volta a Papirio Cursore, nominandolo dittatore. Mentre Quinto Fabio Massimo Rulliano rimaneva a capo dell'esercito romano che fronteggiava gli Etruschi, Lucio Papirio prese il comando dell'esercito romano, che affront\u00f2 i Sanniti, a Longula. Qui romani e sanniti si scontrarono in una battaglia campale, dove i romani ebbero la meglio.\nNello stesso anno i romani sconfiggono in battaglia gli Etruschi al lago Vadimone ed a Perugia."}
{"id": "1093939", "revid": "212348", "url": "https://it.wikipedia.org/wiki?curid=1093939", "title": "Nuoto ai Giochi della XXVIII Olimpiade - 400 metri stile libero maschili", "text": "Record.\nPrima di questa competizione, il record del mondo (WR) e il record olimpico (OR) erano i seguenti.\nDurante l'evento non \u00e8 stato migliorato i nessun record.\nBatterie.\nSi sono svolte 6 batterie di qualificazione. I primi 8 atleti si sono qualificati direttamente per la finale."}
{"id": "1093940", "revid": "599013", "url": "https://it.wikipedia.org/wiki?curid=1093940", "title": "Moss Burmester", "text": ""}
{"id": "1093947", "revid": "838137", "url": "https://it.wikipedia.org/wiki?curid=1093947", "title": "Pet\u0103r Stoj\u010dev", "text": "Specializzato nelle gare di fondo, ha vinto un oro sulla distanza dei 25 chilometri ai Mondiali di Shanghai 2011 oltre ad ulteriori cinque bronzi, di cui quattro sulla medesima distanza ed uno sui 10 chilometri. Ha partecipato anche alle Olimpiadi di Sydney 2000 e di Atene 2004 nei 400m sl e nei 1500m sl."}
{"id": "1093958", "revid": "289247", "url": "https://it.wikipedia.org/wiki?curid=1093958", "title": "Chiesa e Complesso Eremo dei Camaldoli", "text": ""}
{"id": "1093963", "revid": "146092", "url": "https://it.wikipedia.org/wiki?curid=1093963", "title": "Chiesa e Complesso di Santa Maria delle Periclitanti", "text": ""}
{"id": "1093966", "revid": "6923", "url": "https://it.wikipedia.org/wiki?curid=1093966", "title": "Nenad Buljan", "text": "Specializzato nello stile libero ha partecipato alle Olimpiadi di Atene 2004."}
{"id": "1093969", "revid": "34928", "url": "https://it.wikipedia.org/wiki?curid=1093969", "title": "Ofiolitico", "text": ""}
{"id": "1093970", "revid": "205250", "url": "https://it.wikipedia.org/wiki?curid=1093970", "title": "Charles Hard Townes", "text": "Biografia.\nNacque a Greenville, nella Carolina del Sud, da Henry Keith Townes, avvocato, ed Ellen Hard.\nDal 1933 al 1947 fu membro dello staff dei Bell Labs, lavorando, nel corso della seconda guerra mondiale, allo sviluppo degli apparati radar. Dal 1948 divenne insegnante presso la Columbia University, dove si interess\u00f2 alla fisica delle microonde arrivando a concepire e costruire il primo maser nel 1954.\nNel 1964 ricevette il Premio Nobel per la fisica, assieme a Nikolaj Gennadievi\u010d Basov e Aleksandr Michailovic Prochorov, per \u00abil fondamentale lavoro nel campo dell'elettronica quantistica, che ha portato alla costruzione di oscillatori e amplificatori basati sul principio del maser-laser\u00bb.\nOltre al Premio Nobel, Townes ha ricevuto il Premio Templeton, per i contributi alla comprensione della religione, un certo numero di altri premi e 27 titoli onorari di varie universit\u00e0..\n\u00c8 morto nel 2015, all'et\u00e0 di 99 anni."}
{"id": "1093978", "revid": "2069190", "url": "https://it.wikipedia.org/wiki?curid=1093978", "title": "Pattinaggio aggressive", "text": "Il pattinaggio aggressive, noto anche come pattinaggio street, \u00e8 una disciplina del pattinaggio in linea (rollerblading) che nasce nei primi anni 90 negli USA e si sviluppa in Italia e in tutta Europa a partire dalla fine del 1993.\nDal 2016 la disciplina \u00e8 riconosciuta a livello federale Fisr (Federazione Italiana Sport Rotellistici) sotto il nome di ROLLER FREESTYLE. Lo sport conta su una schiera di appassionati e praticanti abbastanza elevata.\nLe specialit\u00e0 dell'Aggressive.\nIl pattinaggio aggressive comprende le specialit\u00e0 di street, skatepark, halfpipe.\nCon \"street\" si intende il pattinaggio su strada o in spazi e emergenze architettoniche urbane tra le pi\u00f9 varie, come scalinate, corrimani, muretti, panchine, tubi vari...\nLo skatepark si pratica negli spazi omonimi: aree attrezzate con una variet\u00e0 di ostacoli non dissimili da quelli che si possono incontrare in ambito street. Lo skatepark \u00e8 formato da rampe che prendono diversi nomi a seconda del loro tipo: funbox, quarters, spine, bowls, rails...\nL'Halfpipe \u00e8 un mezzo tubo di legno alto dai 3,20 m ai 4,50 m con un tubo (cooping) alle sue due estremit\u00e0. La lunghezza usualmente \u00e8 di 6 m, ma pu\u00f2 variare dai 4,5 m ai 18 m. Il minipipe \u00e8 di dimensioni inferiori, con altezza da 1,2 m a 2,8 m e lunghezza da 3 m a 18 m."}
{"id": "1093979", "revid": "94647", "url": "https://it.wikipedia.org/wiki?curid=1093979", "title": "A me mi", "text": ""}
{"id": "1093981", "revid": "729019", "url": "https://it.wikipedia.org/wiki?curid=1093981", "title": "Isole Sopravento Settentrionali", "text": "Le Isole Sopravento Settentrionali costituiscono l'arcipelago pi\u00f9 a nord delle Piccole Antille e si estendono da Porto Rico in direzione sud-est fino a Martinica.\nNomenclatura.\nIn molte varianti dell'inglese sono chiamate \"Leeward Islands\", che vuol dire Isole Sottovento, perch\u00e9 i venti soffiano spesso da est a ovest. Gli abitanti della zona, sia anglofoni sia ispanofoni le chiamano per\u00f2 Isole Sopravento come quelle poste pi\u00f9 a sud; in questo caso, il termine Isole Sottovento \u00e8 riservato al gruppo di isole al largo della costa del Venezuela (che in inglese sono chiamate \"Leeward Antilles\", \"Antille sottovento\").\nLista delle isole.\nAves, un'isola piccola e remota che appartiene al Venezuela pu\u00f2 essere inclusa nell'elenco."}
{"id": "1093988", "revid": "114371028", "url": "https://it.wikipedia.org/wiki?curid=1093988", "title": "Violazione di domicilio", "text": "La violazione di domicilio \u00e8 il reato previsto dall'art. 614 del codice penale, che punisce, a querela di parte, chiunque \u201c\"si introduce o si trattiene nell'abitazione altrui, o in altro luogo di privata dimora o nelle appartenenze di essi, contro la volont\u00e0 espressa o tacita di chi ha il diritto di escluderlo, ovvero vi si introduce clandestinamente o con l'inganno\"\u201d. \nLa sanzione \u00e8 della reclusione da sei mesi a tre anni, ma se il fatto \u00e8 commesso con violenza sulle cose o alle persone, o se il colpevole \u00e8 palesemente armato, la pena \u00e8 da uno a cinque anni e si procede d'ufficio (cio\u00e8 anche in mancanza di querela).\nIstituti sostanziali.\nTipicit\u00e0.\nL'analisi del reato in questione presuppone preliminarmente la definizione di due dei suoi elementi tipici quali i concetti di \"privata dimora\" e di \"appartenenza\", entrambi di elaborazione dottrinale e giurisprudenziale.\nLa Corte di Cassazione, infatti, seguendo il dato testuale della norma, si \u00e8 orientata nel non restringere il concetto di \"privata dimora\" a quello di \"abitazione\", includendo nel primo tutti quei luoghi ove si svolge qualsivoglia attivit\u00e0 inerente alla vita privata del soggetto che si debba esplicare al di fuori delle ingerenze altrui. In base a questo assunto costituiscono \"privata dimora\" (ma non \"abitazione\") la camera di albergo, il circolo privato e gli studi professionali o gli uffici commerciali localizzati al di fuori dell'abitazione. Discussa \u00e8 l'individuazione dello stabilimento industriale quale privata dimora: a fronte di un orientamento non univoco della Cassazione i giudici di merito tendono a escluderla.\nPer la realizzazione del fatto tipico deve sussistere come corollario l'attualit\u00e0 dell'uso di tutti i siti appena elencati cos\u00ec come dell'abitazione.\nLa giurisprudenza penale, a differenza di quella civile, ha poi individuato nel concetto di \"appartenenze\" non solo le costruzioni accessorie all'abitazione o al luogo di privata dimora quale, ad esempio, il garage, ma tutti quei siti che ne migliorano l'uso e il godimento, quale, ad esempio, il giardino.\nIl delitto di violazione di domicilio nella sua forma prevista dall'art. 614 C.p. \u00e8 un reato comune, di danno e di evento. L'interesse giuridico tutelato \u00e8 la \"libert\u00e0 domestica\" e cio\u00e8 il diritto del cittadino, sancito dalla Costituzione all'art. 14, di vivere liberamente della propria abitazione al riparo da ingerenze o intromissioni arbitrarie. A forma libera presuppone come condotta l'atto da parte del reo di introdursi o trattenersi nei luoghi indicati dalla fattispecie senza il consenso dell'utilizzatore: equiparata alla coscienza della manifestazione di dissenso \u00e8 sia l'introduzione clandestina sia quella con l'inganno.\nIl reato \u00e8 aggravato quando il fatto \u00e8 commesso con violenza sulle cose o sulle persone o da soggetto palesemente armato. Forma particolare della violazione di domicilio, ma costituente una fattispecie a s\u00e9 stante, \u00e8 il reato di Violazione di domicilio commessa da un pubblico ufficiale, prevista dall'art. 615 C.p.\nElemento soggettivo.\nElemento soggettivo del reato \u00e8 il dolo generico consistente nella consapevolezza di introdursi o di trattenersi nell'abitazione altrui senza o contro il consenso del legittimato.\nCasi di legittima difesa.\nCon la legge 13 febbraio 2006, n. 59 si dichiar\u00f2 la volont\u00e0 di estendere i casi di legittima difesa, nei confronti di chi viola il domicilio. In realt\u00e0, una presunzione \u00e8 stata introdotta con esclusivo riferimento al requisito della \u00abproporzionalit\u00e0, al dichiarato scopo di rafforzare il diritto di autotutela in un privato domicilio o in un luogo ad esso equiparato\u00bb. \nA dispetto delle proclamazioni, le modifiche all'articolo 52 del codice penale, approvate in quella circostanza, \u00abhanno riguardato solo il concetto di proporzionalit\u00e0, fermi restando i presupposti dell'attualit\u00e0 dell'offesa e della inevitabilit\u00e0 dell'uso delle armi come mezzo di difesa della propria o dell'altrui incolumit\u00e0; di conseguenza, la reazione a difesa dei beni \u00e8 legittima solo quando non vi sia desistenza ed anzi sussista un pericolo attuale per l'incolumit\u00e0 fisica dell'aggredito o di altri\u00bb. Il commento che la vicenda di quella modifica ha prodotto \u00e8 che \"i proponenti di quella parte politica pensarono di assestare un colpo, al servizio della loro ideologica visione della difesa della propriet\u00e0 privata, invece di corrispondere alle richieste che, prepotentemente, vengono dalla collettivit\u00e0\".\nAnalisi.\nIn ambito familiare \u00e8 opportuno rilevare che il diritto di esclusione sussiste in capo a tutti gli abitatori della dimora con la conseguenza che il dissenso dell'uno \u00e8 in grado di neutralizzare il consenso dell'altro. Qualora la violazione di domicilio sia elemento costitutivo di altro reato \u00e8 considerata assorbita da quest'ultimo. Da un lato va segnalata l'opinione espressa dal procuratore Carlo Nordio, gi\u00e0 Presidente della Commissione incaricata di riformare il codice penale, in una sua intervista del 20 novembre 2002 al Corriere della Sera: \u00abOggi le norme in vigore pur consentendo teoricamente a chi si trova di fronte un rapinatore di reagire con le armi, di fatto lo espone a un processo (...) Spesso si ritiene che la reazione a mano armata, anche in casa propria, ecceda il pericolo cui si \u00e8 esposti. Di conseguenza viene punita (...) La norma (\u00e8) molto generica e lascia spazio ad interpretazioni opposte: lecito, illecito. Assoluzione, punizione (...) un Codice di impronta liberale (dovrebbe) garantire la libert\u00e0 all'individuo di difendersi anche quando non \u00e8 presente la forza pubblica, avvalendosi di un suo diritto naturale\u00bb. \nDall'altro lato il ministro della Giustizia Andrea Orlando, in sede di risposta ad interrogazione relativa all'estensione dell'ambito di applicazione della legittima difesa, anche al fine di escludere obblighi risarcitori in capo a chi risulti beneficiario dell'esimente (n. 3-02945), ha sostenuto: \"la potest\u00e0 punitiva appartiene esclusivamente allo Stato che deve garantire le misure pi\u00f9 idonee a salvaguardare la sicurezza della collettivit\u00e0 anche al fine di scongiurare il dilagare di forme di giustizia privata. Tutte le istituzioni a partire dalla stessa autorit\u00e0 giudiziaria prestano la massima attenzione al tema del contrasto ai reati predatori proprio nella consapevolezza che tali fattispecie delittuose inficiano il senso di fiducia dei cittadini nelle istituzioni e generano una percezione di allarme\"."}
{"id": "1093990", "revid": "729019", "url": "https://it.wikipedia.org/wiki?curid=1093990", "title": "Isole Sopravento Meridionali", "text": "Le Isole Sopravento Meridionali sono un gruppo di isole nelle Piccole Antille.\nIl nome.\nLe isole si chiamano cos\u00ec perch\u00e9, per i velieri che arrivavano nel Nuovo Mondo, risultavano pi\u00f9 sopravento delle isole pi\u00f9 settentrionali e di quelle al largo del Venezuela (che gli inglesi chiamarono \"leeward\", sottovento), dato che il vento nelle Indie Occidentali (il nome con cui erano conosciute le Piccole Antille) soffiava prevalentemente da est a ovest. Le correnti transatlantiche e i venti che permettevano la rotta pi\u00f9 veloce portavano queste navi alla linea che divide la Dominica dalla Martinica. Gli abitanti della zona comunque chiamano Isole Sopravento anche quelle comprese tra le Isole Vergini e la Dominica.\nLista delle isole.\nLe Isole Sopravento meridionali sono:\nBarbados e Trinidad e Tobago non appartengono in senso stretto alle Antille, per\u00f2 sono spesso incluse nella lista delle Isole Sopravento.\nTutte le isole, eccetto la Martinica, appartengono al Commonwealth delle Nazioni."}
{"id": "1093997", "revid": "339392", "url": "https://it.wikipedia.org/wiki?curid=1093997", "title": "Isole Vergini Statunitensi", "text": ""}
{"id": "1093998", "revid": "2373", "url": "https://it.wikipedia.org/wiki?curid=1093998", "title": "Isole Vergini Britanniche", "text": ""}
{"id": "1094001", "revid": "8412591", "url": "https://it.wikipedia.org/wiki?curid=1094001", "title": "Turbativa del possesso", "text": ""}
{"id": "1094002", "revid": "1776051", "url": "https://it.wikipedia.org/wiki?curid=1094002", "title": "Turbativa violenta del possesso di cose immobili", "text": "La turbativa del possesso (pi\u00f9 precisamente turbativa violenta del possesso di cose immobili) \u00e8 il reato previsto dall'art. 634 del codice penale italiano, per il quale chi turba con violenza o minaccia l'altrui pacifico possesso di cose immobili, \u00e8 punito con la reclusione fino a due anni, oltre al pagamento di una multa.\nIl fatto commesso da pi\u00f9 di dieci persone \u00e8 considerato compiuto con violenza o minaccia.\nLa Corte di Cassazione ha riconosciuto rientrare nella previsione della norma anche situazioni possessorie riferibili alle servit\u00f9.\nIn mancanza della violenza o della minaccia, pu\u00f2 sussistere il reato di cui all'art. 633 C.P. invasione di terreni o edifici."}
{"id": "1094007", "revid": "169529", "url": "https://it.wikipedia.org/wiki?curid=1094007", "title": "Trasparenza bancaria", "text": "La locuzione trasparenza bancaria si indica l'insieme degli accorgimenti volti a rendere chiaro e comprensibile ad un utente di media istruzione il funzionamento dei rapporti con un istituto di credito o con una banca o con una finanziaria.\nDisciplina italiana.\nCon la legge 17 febbraio 1992, n. 154, e con il D.M. 24 aprile 1992, sono state introdotte alcune norme che impongono alle banche ed alle finanziarie di dare l'opportuno risalto alle clausole fondamentali che regolano tutti i rapporti tra la banca ed il singolo cliente.\nCos\u00ec, oltre alla specifica indicazione dei tassi applicati, a debito e a credito (oggetto anche di una comunicazione da inviarsi al cliente almeno una volta l'anno), debbono risultare chiaramente dal contratto le commissioni (\"spread\") ed in generale il prezzo di ciascuna operazione, la valuta applicata, ed ogni altro dato utile alla comprensione del funzionamento del rapporto.\nL'istituto ha anche l'obbligo di affissione di appositi avvisi, da esporsi nei locali degli istituti, che riportino le condizioni generali applicate alla clientela; la mancanza di pubblicit\u00e0 da parte dell'istituto comporta che i servizi dei quali non sia esposto il prezzo siano da intendersi gratuiti.\nI contratti devono, salvo poche eccezioni, essere redatti in forma scritta, ed una copia deve esserne consegnata al cliente. Sono inoltre nulle le eventuali clausole di rinvio agli usi, poich\u00e9 ogni punto del contratto deve essere espressamente dettagliato, e sono nulle anche le clausole che siano per il cliente meno convenienti, per prezzi e condizioni, rispetto a quanto riportato sugli avvisi affissi."}
{"id": "1094008", "revid": "1354670", "url": "https://it.wikipedia.org/wiki?curid=1094008", "title": "Melia azedarach", "text": "L'albero dei rosari o albero dei paternostri (\"Melia azedarach\" L., 1753) \u00e8 un albero deciduo della famiglia delle Meliaceae, originario dell'India, della Cina meridionale e dell'Australia.\nIl genere Melia include altre quattro specie di alberi di piccole dimensioni, decidui o semi-sempreverdi, diffusi dall'Asia sud-orientale all'Australia settentrionale.\nEtimologia.\nL'epiteto specifico \"azedarach\" \u00e8 d'origine persiana e significa \"albero nobile\". Cfr. anche \"Azadirachta\".\nDescrizione.\nLa pianta \u00e8 un albero alto fino a 7-15 metri, con chioma globosa, pi\u00f9 raccolta nelle zone soleggiate e battute dal vento. Pu\u00f2 emettere facilmente polloni radicali. La corteccia \u00e8 grigiastra nel fusto e nei rami vecchi, rossastra nei rami giovani.\nLe foglie sono opposte, portate da un lungo e robusto picciolo, con lamina imparipennata, composta da 5-7 foglioline a loro volta pennate o bipennate. Nel complesso una foglia \u00e8 lunga fino a 40\u201350\u00a0cm, glabra, di colore verde, pi\u00f9 scuro nella pagina superiore.\nI fiori sono ermafroditi, pentameri, piccoli e profumati, riuniti in ampie infiorescenze a grappolo. Corolla coripetala, composta da cinque petali di colore viola chiaro o lilla. Stami 10, monoadelfi, ovvero con filamenti concresciuti a formare un tubo unico.\nI frutti sono drupe delle dimensioni di una biglia ( di diametro) e sono di colore giallo-oro se maturi. Persistono sull'albero per tutto il periodo invernale pendono dall'albero e gradualmente diventano quasi bianchi.\nEsigenze e adattamento.\nL'albero dei rosari \u00e8 una specie frugale e rustica. Resiste bene al freddo, all'inquinamento, al vento e tollera lunghi periodi di siccit\u00e0. Non mostra particolari esigenze pedologiche e si adatta bene anche a terreni poveri. Per le sue propriet\u00e0 repellenti \u00e8 praticamente immune da attacchi da parte dei fitofagi.\nIn ogni modo, si avvale di condizioni ambientali favorevoli con clima mite e su terreni freschi mostra una notevole vigoria e una spiccata capacit\u00e0 di moltiplicazione, emettendo polloni radicali vigorosi. In condizioni favorevoli di umidit\u00e0 e temperatura diventa invasiva, comportandosi come infestante in parchi e giardini.\nDistribuzione e habitat.\nOriginaria delle regioni temperate dell'Asia, \u00e8 presente in Cina, Giappone, subcontinente indiano, Insulindia, Australia e Isole Salomone. In seguito alla diffusione operata dall'azione dell'uomo, oggi \u00e8 naturalizzata nell'Europa meridionale, Africa, Stati Uniti, Hawaii comprese, Messico, regione tropicale del Sudamerica e Isole Galapagos. Nelle regioni tropicali e subtropicali dove \u00e8 stata introdotta \u00e8 considerata una specie invasiva.\nCresce fino a 700 m sul livello del mare, in zone aperte e dal clima secco. Preferisce vecchi campi abbandonati, terreni a ridosso della carreggiata stradale ed altre zone disturbate. In Italia \u00e8 coltivata a scopo ornamentale e, in genere, non ha una vera e propria tendenza a spontaneizzarsi. \u00c8 presente nell'Italia meridionale, in Sicilia, Sardegna, Marche e Liguria.\nAspetti tossicologici.\nI fiori non attraggono le api e gli altri insetti impollinatori. La pianta contiene, infatti, principi attivi ad azione repellente nei confronti degli insetti con propriet\u00e0 simili a quelle dell'azadiractina, erroneamente ritenute insetticide. Le foglie possono essere usate come insettifughe per proteggere derrate o altri materiali. Non devono assolutamente essere mangiate, perch\u00e9 altamente velenose.\nTutte le parti della pianta sono velenose per l'uomo se ingerite. I principi tossici sono potenti neurotossine: il tetranortriterpene e la saponina, presenti in concentrazione maggiore nei frutti. Alcuni uccelli possono cibarsi dei frutti senza riceverne danno, diffondendo i semi con i propri escrementi, ma una dose di 0,66 g di frutta per chilogrammo pu\u00f2 uccidere un mammifero adulto. I primi sintomi dell'avvelenamento appaiono poche ore dopo l'ingestione e possono includere perdita dell'appetito, vomito, stipsi o diarrea, sangue nelle feci, dolori di stomaco, congestione polmonare, paralisi cardiaca, rigidit\u00e0, mancanza di coordinazione motoria ed in generale debolezza. La morte pu\u00f2 sopraggiungere dopo circa 24 ore.\nPer le sue propriet\u00e0 tossicologiche, l'infuso diluito di foglie e corteccia \u00e8 stato usato, in passato, per indurre il rilassamento dell'utero.\nUtilit\u00e0.\nIl nocciolo dei frutti \u00e8 duro, sferico e scanalato. In passato, prima dell'avvento delle materie plastiche, veniva largamente utilizzato nella realizzazione di rosari.\nIl legno, noto come mindi, \u00e8 caratterizzato da una colorazione chiarissima, tendente al bianco e al bianco-giallastro, con venature lineari; \u00e8 facilmente tagliabile e lavorabile ed \u00e8 utilizzato per l'impiallacciatura del mobilio o per la realizzazione di parquet.\nLa specie pu\u00f2 mostrare interesse come pianta ornamentale per la sua rusticit\u00e0 e capacit\u00e0 di adattamento unite all'eleganza delle foglie, della fioritura e dei frutti lungamente persistenti durante il riposo invernale. Per questi motivi l'albero dei rosari \u00e8 talvolta sfruttato per costituire alberature stradali o come essenza arborea in parchi e giardini.\nL'impiego nell'arredo urbano non gode per\u00f2 di particolare favore a causa di vari difetti:"}
{"id": "1094010", "revid": "78273", "url": "https://it.wikipedia.org/wiki?curid=1094010", "title": "Anna Maria Franzoni", "text": ""}
{"id": "1094011", "revid": "226458", "url": "https://it.wikipedia.org/wiki?curid=1094011", "title": "Tacheometria", "text": "In topografia ed in geodesia, la tacheometria \u00e8 la tecnica del rilevare un terreno mediante la determinazione del posizionamento planimetrico ed altimetrico di punti dello stesso senza procedere a misurazione delle distanze.\nIl rilevamento \u00e8 effettuato da un professionista coadiuvato da un cosiddetto \u00abequipaggio\u00bb composto di un caposquadra che coordina il gruppo dei collaboratori: un \u00abtacheometrista\u00bb, uno \u00abscrivano\u00bb, due \u00abportastadia\u00bb ed un manovale; in alcuni caso \u00e8 previsto anche l'impiego di un \u00abindicatore\u00bb una persona esperta nel fornire la toponomastica e facilitare l'accesso ai terreni interessati dal rilievo\nRichiede l'uso di uno strumento apposito detto tacheometro, di un \"cleps\" o di un autoriduttore. Si divide in tre fasi essenziali: il \"lavoro di campagna\", il \"lavoro di calcolo\" e l'elaborazione grafica.\nIl lavoro di campagna si svolge ovviamente sul terreno e consiste innanzitutto nel sopralluogo (o ricognizione), utile per studiare il procedimento pi\u00f9 agevole dell'operazione e per disegnare l'eidotipo, che servir\u00e0 di base per le fasi successive; al sopralluogo ed alla preparazione dell'eidotipo segue l'individuazione sul terreno dei punti da rilevare e dei punti di stazione, e la determinazione delle coordinate polari di questi."}
{"id": "1094014", "revid": "729019", "url": "https://it.wikipedia.org/wiki?curid=1094014", "title": "Priorit\u00e0 scientifica", "text": "La priorit\u00e0 scientifica \u00e8 la rivendicazione della precedenza in una scoperta scientifica o un'invenzione.\nIn linea con la norma condivisa che solo la prima scoperta/invenzione d\u00e0 diritto all'autore a rivendicarne il merito e quindi a vederla associata al proprio nome, si chiama comunemente priorit\u00e0 anche la data alla quale un individuo pu\u00f2 affermare (e provare) di aver effettuato la scoperta.\nIn caso di contenzioso (come ad esempio di invenzioni simultanee indipendenti, di cui la storia del progresso scientifico \u00e8 ricca), la scoperta o l'invenzione vengono attribuite a colui che pu\u00f2 rivendicarne la priorit\u00e0. La priorit\u00e0 ha quindi anche un fondamentale valore probatorio."}
{"id": "1094017", "revid": "116711953", "url": "https://it.wikipedia.org/wiki?curid=1094017", "title": "Microsoft Works", "text": "Microsoft Works \u00e8 una suite di software di produttivit\u00e0 personale sviluppata da Microsoft, prodotta tra il 1987 e il 2010 per il sistema operativo Microsoft Windows e inizialmente disponibile anche per MS-DOS e Mac OS. Pi\u00f9 semplice e meno costoso dell'altra suite Microsoft Office, presenta al suo interno un elaboratore testi, un foglio di calcolo, un database e, nelle ultime versioni, un calendario e una rubrica.\nWorks \u00e8 stato spesso commercializzato anche in bundle con altri prodotti Microsoft come Microsoft Money, Microsoft Encarta e Picture it!. Questi pacchetti sono stati proposti sotto la denominazione di Works Suite. Le diverse versioni di Works Suite contenevano anche il programma Microsoft Word, in una versione precedente rispetto a quella presente nel pacchetto Office pi\u00f9 recente.\nStoria.\nNel 2006 l'elaboratore di testi ha modificato l'estensione dei relativi file: dalla tipica estensione \".wps\" si \u00e8 passati all'estensione \".doc\", gi\u00e0 propria di Microsoft Word.\nNelle ultime versioni di Works il produttore ha puntato sulla compatibilit\u00e0 tra Microsoft Works e Microsoft Office; l'elaboratore di testi \u00e8 in grado di leggere i documenti creati con Microsoft Word, ed il foglio di calcolo i file creati con Microsoft Excel.\nIl programma, grazie al suo costo ridotto (soprattutto rispetto a Microsoft Office), \u00e8 stato pre-installato su molti personal computer da diverse case costruttrici.\nAll'uscita di Microsoft Office 2010 \u00e8 stato sostituito da Microsoft Office 2010 Starter, una versione ridotta di Microsoft Office."}
{"id": "1094022", "revid": "339392", "url": "https://it.wikipedia.org/wiki?curid=1094022", "title": "Cycling Manager", "text": ""}
{"id": "1094025", "revid": "287204", "url": "https://it.wikipedia.org/wiki?curid=1094025", "title": "Eccessiva onerosit\u00e0", "text": "In diritto, leccessiva onerosit\u00e0 ricorre tutte le volte in cui l'esecuzione di un'obbligazione diviene apprezzabilmente pi\u00f9 costosa rispetto al momento in cui l'obbligazione medesima \u00e8 sorta. Siffatta onerosit\u00e0 sopravvenuta pu\u00f2 essere valutata anche rispetto ad una controprestazione, laddove presente. La nozione in parola, inoltre, deve avere carattere oggettivo; non ha cio\u00e8 rilievo un eventuale maggior costo peculiare solo a chi \u00e8, in concreto, obbligato.\nLeccessiva onerosit\u00e0 sopravvenuta, riscontrata cio\u00e8 solo dopo la stipula del contratto, se dovuta al \u201c\"verificarsi di avvenimenti straordinari e imprevedibili\"\u201d (C.C. 1467) \u00e8 causa di risoluzione del contratto a esecuzione continuata, periodica o differita.\nLa risoluzione non pu\u00f2 essere domandata se l'eccessiva onerosit\u00e0 sopravvenuta \u201c\"rientra nell\"alea\" normale del contratto\"\u201d.\nL'eccessiva onerosit\u00e0 non ha effetto nemmeno sui contratti che siano aleatori \u201c\"per loro natura o per volont\u00e0 delle parti\"\u201d (C.C. 1469).\nQuando invece il contratto comporti l'assunzione di obbligazioni di una sola delle parti, questa non pu\u00f2 richiedere la risoluzione del contratto, bens\u00ec \u201c\"una riduzione della sua prestazione ovvero una modificazione nelle modalit\u00e0 di esecuzione, sufficienti per ricondurla ad equit\u00e0\"\u201d (C.C. 1468)."}
{"id": "1094042", "revid": "123823865", "url": "https://it.wikipedia.org/wiki?curid=1094042", "title": "Lucy in the Sky with Diamonds", "text": "Lucy in the Sky with Diamonds \u00e8 un brano musicale composto da Lennon-McCartney e registrato dai Beatles nel 1967, facente parte del loro ottavo album, \"Sgt. Pepper's Lonely Hearts Club Band\".\nLa popolarit\u00e0 del brano oltrepass\u00f2 i confini dell'ambito musicale. Nel 1974, in Etiopia, i paleontologi Donald Johanson e Tom Gray rinvennero i resti di un esemplare femmina di \"Australopithecus afarensis\". Questa venne chiamata Lucy in onore di questa canzone, che veniva trasmessa alla radio durante gli scavi. Inoltre a 50 anni luce dalla Terra, nella costellazione del Centauro, esiste una nana bianca di nome BPM 37093, scherzosamente chiamata \"Lucy\" sempre in onore al brano.\nIl brano.\nOrigine.\nScritta principalmente dal solo John Lennon ma accreditata come da consuetudine alla coppia compositiva Lennon-McCartney, la canzone ha ingenerato parecchie controversie per il suo titolo, che venne interpretato come un'allusione all'LSD. Secondo questa teoria, l'acronimo del titolo della canzone si riferirebbe alla sopracitata droga (le iniziali dei sostantivi presenti nel titolo sono infatti L, S, D).\nLennon invece afferm\u00f2 che l'ispirazione per il titolo gli venne da un disegno di suo figlio Julian. In questo disegno si vede una compagna di classe di Julian che vola in un cielo pieno di diamanti. Tutto il testo del brano \u00e8 un susseguirsi di immagini psichedeliche ispirate alle atmosfere surreali e sognanti dei celebri romanzi \"Alice nel Paese delle Meraviglie\" e \"Attraverso lo Specchio\" di Lewis Carroll del quale lo stesso Lennon era un grande ammiratore. Musicalmente, presenta un complesso arrangiamento tipico delle tarde composizioni beatlesiane. La melodia \u00e8 relativamente semplice e veloce, mentre sono utilizzate diverse tonalit\u00e0.\nIl disegno di Julian Lennon.\nL'ispirazione per la canzone venne a Lennon da suo figlio, Julian, che al ritorno da scuola gli mostr\u00f2 un disegno a pastelli che aveva fatto all'asilo dove si vedeva una sua compagna di classe di nome Lucy O'Donnell ritratta mentre volava nel cielo circondata da diamanti. Interrogato dal padre su cosa rappresentasse quel bizzarro disegno scolastico, il piccolo Julian rispose senza esitazione: \u00abLucy, in the Sky with Diamonds\u00bb (\"Lucy, in cielo con dei diamanti\"). Molti anni dopo Julian disse: \u00abNon so perch\u00e9 lo intitolai cos\u00ec o perch\u00e9 tra tutti i miei disegni scelsi proprio quello, ma ovviamente avevo una cotta per Lucy all'epoca. Ero solito far vedere a pap\u00e0 tutto quello che costruivo o dipingevo a scuola, e questo gli diede l'idea... \u00bb.\nAnche secondo Ringo Starr, che essendo a casa di Lennon quel giorno fu testimone del fatto, era stato Julian a suggerire il titolo della canzone a John al ritorno dall'asilo. Lennon, pens\u00f2 che il disegno fosse bellissimo e decise immediatamente di scriverci una canzone.\nLucy O'Donnel scopr\u00ec di essere la bambina del disegno che aveva ispirato \"Lucy in the Sky with Diamonds\" solo nel 1976, e quando la donna mor\u00ec prematuramente nel 2009, Julian Lennon le dedic\u00f2 la canzone.\nRiferimenti ad \"Alice nel Paese delle Meraviglie\".\nSecondo quanto riportato da Lennon e da McCartney, il testo della canzone risente ampiamente dell'influenza letteraria dell'opera di Lewis Carroll e nello specifico del mondo di \"Alice nel Paese delle Meraviglie\". Lennon aveva letto ed era un grande ammiratore di Carroll, e il titolo del disegno di Julian gli fece venire in mente un capitolo del libro \"Attraverso lo specchio e quel che Alice vi trov\u00f2\", intitolato \"Lana e acqua\", dove Alice galleggia in una \"barca sotto un cielo soleggiato\":\nA proposito della composizione del pezzo, McCartney ricord\u00f2: \u00abJohn aveva il titolo e aveva la prima strofa. Cominciava molto come \"Alice nel Paese delle Meraviglie\": \"Immaginati su una barca sul fiume... \", molto \"Alice\". Ogni tanto si interrompe e vede Lucy in cielo con dei diamanti. Questa Lucy era Dio, la Grande Figura, il Coniglio Bianco\u00bb. Aggiunse in seguito di aver aiutato Lennon a finire la canzone a casa sua a Kenwood, St. George's Hill, fornendo nello specifico il verso che parla di \"\u00abnewspaper taxis\u00bb\" e \"\u00abcellophane flowers\u00bb\"; fatto confermato da Lennon in un'intervista del 1968 concessa alla rivista \"Rolling Stone\".\nNel 2011 il manoscritto originale del testo di \"Lucy in the Sky with Diamonds\" \u00e8 stato venduto all'asta per 230,000 dollari.\nPresunti riferimenti lisergici.\nSpeculazioni circa la connessione non casuale tra le iniziali del titolo \"Lucy in the Sky with Diamonds\" e la droga lisergica LSD iniziarono a circolare gi\u00e0 poco tempo dopo la pubblicazione di \"Sgt. Pepper's Lonely Hearts Club Band\" nel giugno 1967. Nello stesso mese, Paul McCartney aveva rilasciato due interviste dove aveva ammesso di aver preso tale droga. In seguito Lennon disse di essere rimasto sorpreso dalle molteplici voci che giravano su come nel titolo del pezzo ci fosse nascosto un riferimento all'LSD, affrettandosi a smentire la diceria dichiarando che la canzone \"non trattava assolutamente di acidi\", e di come fosse \"inconsapevole che le iniziali dessero la sigla LSD\". Lennon dichiar\u00f2: \u00abFinch\u00e9 qualcuno non me l'ha fatto notare, non ci ho mai nemmeno pensato. Voglio dire, chi si sarebbe mai preso la briga di guardare le iniziali di un titolo? ... Non \u00e8 una \"drug song\"\u00bb.\nTuttavia, le smentite non sortirono l'effetto sperato, e nel 1967 la canzone venne messa al bando dalla BBC per i presunti riferimenti alle droghe psichedeliche.\nPaul McCartney, nonostante non fosse l'autore principale del brano, conferm\u00f2 la tesi di Lennon in varie occasioni, sin dal 1968:\nNel corso di un'intervista concessa alla rivista \"Uncut\" nel 2004, McCartney ammise che era \"abbastanza ovvio\" che in alcune canzoni dei Beatles dell'epoca ci fossero dei riferimenti alle droghe, includendo anche \"Lucy in the Sky with Diamonds\", sebbene attenuasse poi la sua dichiarazione dicendo: \u00ab\u00c8 facile sopravvalutare l'influenza delle droghe sulla musica dei Beatles\u00bb.\nIn conclusione, \u00e8 comunque possibile che Lennon abbia mutuato la trovata di usare le iniziali di una canzone per veicolare un messaggio nascosto, come si dice abbia fatto nel brano, da Lewis Carroll. Egli infatti aveva scritto una intera poesia le cui iniziali di ogni verso formano il nome Alice Pleasant Liddell, la bambina alla quale si ispir\u00f2 per \"Alice nel Paese delle Meraviglie\".\nRegistrazione.\nLa registrazione di \"Lucy in the Sky with Diamonds\" ebbe inizio durante una sessione del 28 febbraio 1967 allo Studio 2 di Abbey Road (all'epoca ancora EMI Studios). I Beatles provarono il pezzo per otto ore, ma la traccia base strumentale venne completata solo la sera successiva. Nella prima take, la pista 1 contiene chitarra acustica e pianoforte, la pista 2 l'organo Lowrey suonato da McCartney, la 3 la batteria di Starr, e la 4 la voce di Lennon. La take 8 rimpiazz\u00f2 la voce guida di Lennon con il tanbur suonato da Harrison. Le quattro piste di questa take furono poi mixate insieme e registrate sopra la prima traccia del secondo nastro a quattro piste. Il 2 marzo, furono aggiunte sulle piste 2 e 3 la voce raddoppiata di Lennon, accompagnata da McCartney ai cori. Il basso di McCartney e la chitarra solista di Harrison occuparono la quarta pista. Furono approntati ben undici missaggi mono della canzone durante la seduta del 2 marzo, ma furono tutti scartati in favore del mix finale creato il 3 marzo. Il missaggio stereo fu eseguito il 7 aprile.\nVarie outtakes della sessione di registrazione del pezzo sono state ufficialmente pubblicate nel corso degli anni. In \"Anthology 2\" (1996), venne inserito un mix editato, con elementi presi dalle take sei, sette, ed otto, mentre la prima take \u00e8 stata inclusa nel secondo disco della \"50th Anniversary Edition\" di \"Sgt. Pepper's\" nel 2017. La deluxe edition di quest'ultimo composta da 6 dischi, contiene inoltre anche la take 5 e l'ultimo degli undici missaggi mono eseguiti il 2 marzo 1967.\nFormazione.\nThe Beatles\nCrediti\nCover.\nVersione di Elton John.\nLa reinterpretazione pi\u00f9 popolare di \"Lucy in the Sky with Diamonds\" \u00e8 senz'ombra di dubbio quella di Elton John, del 1974. In questo pezzo John Lennon appare alla chitarra e ai cori, sotto lo pseudonimo di \"Dr. Winston O'Boogie\". Questa versione raggiunse il primo posto nella classifica americana \"Billboard Hot 100\" per due settimane ed in quella canadese per quattro settimane ed il decimo in quella inglese e apparve in un documentario del 1976 (\"All This and World War II\"). La B-side, \"One Day at a Time\", \u00e8 un altro brano di Lennon cantato da Elton (facente parte dell'album \"Mind Games\"): anche qui, l'ex-Beatle suona la chitarra, come nella A-side.\nRiguardo alla collaborazione tra Elton John e John Lennon, particolare attenzione merita la vicenda del brano \"Whatever Gets You Thru the Night\", composto dal secondo: Elton, convinto delle potenzialit\u00e0 del pezzo, durante le registrazioni aveva fatto promettere al suo autore che, se la canzone fosse arrivata al Numero Uno in America, l'ex-Beatle sarebbe apparso dal vivo come ospite durante un suo concerto. Cos\u00ec accade: \"Whatever Gets You Thru The Night\" raggiunge la prima posizione in classifica e durante un concerto al Madison Square Garden tenutosi il 28 novembre 1974, Elton ospita Lennon in tre duetti. I due suonano il brano in questione, \"I Saw Her Standing There\" (Lennon introduce quest'ultimo pezzo cos\u00ec: \u00abVoglio ringraziare Elton e i ragazzi per questa serata. Abbiamo provato a pensare ad un numero col quale finire e andarcene, e abbiamo pensato di fare un numero di un mio vecchio fidanzato chiamato Paul. Questa \u00e8 una canzone che non ho mai cantato, \u00e8 un vecchio numero dei Beatles e lo conosciamo appena\u00bb) e, per l'appunto, \"Lucy in the Sky with Diamonds\".\nL'esibizione al Madison Square Garden sar\u00e0 l'ultima apparizione sul palco di John Lennon, assassinato nel 1980: secondo la mitologia pop, sar\u00e0 anche l'occasione in cui Y\u014dko Ono si riunir\u00e0 all'ex-Beatle (dopo il cosiddetto \"Lost Weekend\"). La scena sar\u00e0 anche riproposta nel film \"John and Yoko: A Love Story\" (1985).\nNel 1981, i tre brani del concerto eseguiti con Lennon apparvero nell'EP di Elton \"28 November 1974\".\nEssi apparvero anche nella versione rimasterizzata del 1995 dell'album \"Here and There\" (1976), nella versione rimasterizzata del 1995 dell'album \"Captain Fantastic and the Brown Dirt Cowboy\" (1975) e nella versione Deluxe del 2005 dello stesso album, oltre che nel \"Lennon\" box set.\nRiguardo a \"Lucy in the Sky with Diamonds\", Elton ha dichiarato:\nRiferimenti in altre opere.\nAnche a causa del suo presunto significato allusivo, \"Lucy in the Sky with Diamonds\" \u00e8 un brano molto citato. Gli stessi Beatles ne fanno menzione in \"I Am the Walrus\"; i Pink Floyd in \"Let There Be More Light\", nell'album \"A Saucerful of Secrets\", i Dream Theater nella canzone \"Octavarium\" dell'album omonimo \"Octavarium\" del 2005, i Kasabian nella canzone \"La Fee Verte\" dell'album \"Velociraptor!\", i Clash nella canzone \"Julie's Been Working for the Drug Squad\", Ivan Graziani nella canzone \"Lucetta fra le stelle\"."}
{"id": "1094045", "revid": "599013", "url": "https://it.wikipedia.org/wiki?curid=1094045", "title": "AIPA", "text": ""}
{"id": "1094047", "revid": "59912", "url": "https://it.wikipedia.org/wiki?curid=1094047", "title": "Anno-luce", "text": ""}
{"id": "1094051", "revid": "1452073", "url": "https://it.wikipedia.org/wiki?curid=1094051", "title": "Football Manager 2005", "text": "Football Manager 2005 \u00e8 un videogioco manageriale calcistico, appartenente alla serie Football Manager. \u00c8 stato sviluppato da Sports Interactive ed \u00e8 uscito il 5 novembre 2004, pubblicato da SEGA\nIl 12 febbraio 2004 Sport Interactive ha acquisito i diritti del gioco, dopo essersi divisi dalla casa produttrice Eidos, che produceva la serie Championship Manager e da questo momento in poi Sport Interactive ha distribuito i suoi videogiochi sotto il nome \"Football Manager\", mentre la serie Champioship Manager ha continuato ad esistere, solo non pi\u00f9 sviluppata da Sports Interactive.\nIl videogioco, chiamato comunemente col nome \"FM 2005\", ha dovuto scontrarsi direttamente con Championship Manager 5, ancora sviluppato da Eidos che ha fondato i \"Beautiful Game Studios\" ad hoc per il gioco.\nFootball Manager 2005 include un'interfaccia aggiornata, un motore di gioco rinnovato, un database aggiornato, le regole delle varie competizioni, informazioni pre e post-gara, notizie sui giocatori di tutto il mondo, notizie sulle coppe, clip 2D dagli agenti, resoconti sulle squadre, cessione del contratto di mutuo accordo, migliorate opzioni sui prestiti e molte altre caratteristiche. E' stato messo in commercio nel Regno Unito il 5 novembre 2004 - e pochi giorni dopo in molti altri paesi nel mondo - ed \u00e8 diventato il quinto gioco per PC venduto pi\u00f9 velocemente di tutti i tempi (secondo la rivista \"Eurogamer\"). La versione per Macintosh del gioco \u00e8 stata pubblicata nello stesso disco a doppio formato della versione per PC.\nAccoglienza.\nFootball Manager 2005 \u00e8 stato messo al bando in Cina quando si \u00e8 scoperto che regioni come Tibet e Taiwan erano presenti nel gioco come paesi separati. La Cina ha a lungo affermato che queste regioni erano parte del suo territorio e il motivo che ha addotto per vietare il gioco \u00e8 stato che \"il suo contenuto \u00e8 pericoloso per il governo cinese e per la sua integrit\u00e0 territoriale... viola seriamente le leggi cinesi e ha raccolto forti proteste da parte dei giocatori della nostra nazione.\".\nSports Interactive ha quindi rilasciato una dichiarazione in risposta, dicendo che sarebbe stata pubblicata una versione cinese del gioco (dove Taiwan risultava annesso alla Cina come voleva il governo cinese). Hanno poi dichiarato che la versione \"offensiva\" del gioco non era stata pubblicata in cinese perch\u00e9 non era pensata per essere venduta in Cina. Sports Interactive ha quindi aggiunto che i \"giocatori offesi\" hanno dovuto importare il gioco o scaricarlo, scriverlo su CD e venderlo illegalmente in Cina per poterci giocare.\nProblemi riguardo al copyright.\nA causa di molte dispute e restrizioni per il copyright, \u00e8 stato necessario fare alcune modifiche ai dati del gioco, cosa che ha reso il gioco un po' meno realistico. Tra le modifiche degne di nota si annoverano:\nComunque, dato che questi cambiamenti sono stati fatti su file di testo in chiaro (chiamati EDT o LNC), \u00e8 facile ripristinare quasi tutte le modifiche sopra riportate, molte di queste semplicemente cancellando i file appropriati."}
{"id": "1094061", "revid": "466539", "url": "https://it.wikipedia.org/wiki?curid=1094061", "title": "East Rutherford", "text": "East Rutherford \u00e8 un comune degli Stati Uniti d'America, nella Contea di Bergen, nello Stato del New Jersey.\nGeografia.\nLa popolazione della citt\u00e0, che \u00e8 parte dell'area metropolitana di New York, nel 2000, era di 8.716 abitanti (dati censimento del 2000) ed \u00e8 stimata in 8.789 nel 2007.\nStoria.\nLa fama internazionale della citt\u00e0 deriva soprattutto dal fatto di ospitare il Meadowlands Sports Complex, che comprende l'Izod Center, dove la squadra NBA dei New Jersey Nets ha giocato le sue partite casalinghe dal 1981 al 2010, e il MetLife Stadium, casa delle squadre NFL New York Giants e New York Jets, e comprendeva il Giants Stadium ex casa delle squadre NFL New York Giants e New York Jets nonch\u00e9 dei New York Red Bulls della Major League Soccer (fino al 2008, quando la squadra si \u00e8 spostata a Harrison).\nFino al 2007 anche i New Jersey Devils di hockey hanno giocato all'Izod Center, e ci\u00f2 ha reso la citt\u00e0 di East Rutherford l'unica con meno di 10.000 abitanti a ospitare cinque squadre sportive professionistiche contemporaneamente."}
{"id": "1094063", "revid": "486946", "url": "https://it.wikipedia.org/wiki?curid=1094063", "title": "Samurai X", "text": ""}
{"id": "1094064", "revid": "1305772", "url": "https://it.wikipedia.org/wiki?curid=1094064", "title": "Morelia", "text": "Morelia \u00e8 una citt\u00e0, capoluogo dello Stato messicano di Michoac\u00e1n nel Messico centrale. \u00c8 situata a 1920 metri sopra il livello del mare, nel \"Eje Neovolc\u00e1nico Transversal\", 250\u00a0km all'ovest dalla Citt\u00e0 di Messico. L'agglomerato urbano che forma la metropoli conta 988\u00a0704 abitanti nel 2020, mentre la sola citt\u00e0 ne conta 743\u00a0275. e il municipio 849 053. Morelia \u00e8 la citt\u00e0 con la maggiore popolazione e superficie dello Stato. Ha piccole industrie, ma \u00e8 un importante centro turistico, di servizi e commerciale. Il centro della citt\u00e0 \u00e8 ricco di edifici di stile coloniale, motivo per cui \u00e8 stato dichiarato Patrimonio dell'umanit\u00e0 dall'UNESCO nel 1991. In questa citt\u00e0 si tenne l'inaugurazione del Mondiale di Calcio Sub-17 nel 2011.\n\u00c8 sede arcivescovile. Ogni anno ospita un importante festival del cinema, di organo e di musica. \u00c8 anche sede di un'importante Universit\u00e0, l'Universidad Michoacana de San Nicol\u00e1s de Hidalgo, fondata gi\u00e0 nel 1551 come Colegio de San Nicol\u00e1s e che conta oggigiorno pi\u00f9 di studenti.\nStoria.\nMorelia fu fondata il 18 maggio 1541 per ordine di Antonio de Mendoza nella valle dell'Guayangareo come la Ciudad de Mechoacan (Citt\u00e0 di Mechoacan). Il nome della citt\u00e0 venne modificato in Valladolid nel 1545, ugualmente conosciuta come \"Il Giardino della Nuova Spagna\". E, nel 1828, la citt\u00e0 ottenne il suo nome attuale: Morelia, in onore a Jos\u00e9 Mar\u00eda Morelos y Pav\u00f3n eroe dell'indipendenza messicana nato nella citt\u00e0.\nLa citt\u00e0 ha un'importanza molto grande durante la guerra di indipendenza di Messico, e qui era Jos\u00e9 Mar\u00eda Morelos y Pav\u00f3n, Agust\u00edn de Iturbide e Josefa Ortiz de Dominguez. Miguel Hidalgo y Costilla, padre dell'indipendenza messicana ha vissuto a Valladolid per 30 anni."}
{"id": "1094078", "revid": "767487", "url": "https://it.wikipedia.org/wiki?curid=1094078", "title": "Triscina", "text": "Tr\u00ecscina, nota anche come Tr\u00ecscina di Selinunte, \u00e8 una frazione di 645 abitanti di Castelvetrano, comune italiano del libero consorzio comunale di Trapani in Sicilia.\nGeografia fisica.\nAssieme a Marinella di Selinunte \u00e8 una delle due frazioni litoranee del comune di Castelvetrano. Dista circa 2\u00a0km dall'area archeologica di Selinunte con cui limita a est, mentre a ovest \u00e8 contigua alla frazione di Tre Fontane del comune di Campobello di Mazara.\nNel giugno 2016 \u00e8 stato inaugurato l'ingresso al parco archeologico di Selinunte anche dal lato ovest, ovvero da Triscina.\nTr\u00ecscina vanta una spiaggia sabbiosa e un mare dai bassi fondali.\nStoria.\nLa frazione \u00e8 nata e cresciuta nella seconda met\u00e0 del XX secolo attraverso l'edificazione di case abusive, priva di un impianto urbanistico pianificato. Tr\u00ecscina, cos\u00ec come in minor misura, Marinella, viene spesso citata come esempio di abusivismo edilizio di massa.\nNell'ultimo decennio il fenomeno \u00e8 stato bloccato e dal 2018 attraverso le demolizioni, di decine di abitazioni, si \u00e8 avviato un processo di ripristino del litorale.\nInfrastrutture e trasporti.\nTr\u00ecscina \u00e8 collegata da autobus extraurbani con Castelvetrano e Marinella di Selinunte."}
{"id": "1094080", "revid": "123538438", "url": "https://it.wikipedia.org/wiki?curid=1094080", "title": "Leonardo Ricci (geografo)", "text": "Di famiglia trentina e appassionato dei problemi della montagna, dedic\u00f2 gran parte della sua attivit\u00e0 scientifica a studi di geografia fisica, in modo particolare alla glaciologia, alla limnologia e all'idrografia fluviale.\nUn suo studio importante riguard\u00f2 la misurazione della velocit\u00e0 di progressione del ghiacciaio del Trobio, nella valle del Serio, fra il 1904 e il 1910: fu il primo ghiacciaio italiano sul quale si eseguirono queste misurazioni, che corrisposero, all'epoca, ad una velocit\u00e0 di spostamento di 3,75 metri all'anno.\nGrazie ad una vasta erudizione e ad una profonda cultura si distinse molto anche nei campi della geografia antropologica, della geocartografia e della geografia economica.\nInsegn\u00f2 Geografia economica alla Ca' Foscari di Venezia tra il 1928 e il 1952, allorch\u00e9 pass\u00f2 all'Universit\u00e0 Bocconi di Milano.\nNel settore cartografico collabor\u00f2 con Olinto Marinelli alla redazione dell'\"Atlante Internazionale\" del Touring Club Italiano, all' \"Atlante storico con testo illustrativo\" , e allest\u00ec le tavole per l'Enciclopedia Italiana Treccani."}
{"id": "1094082", "revid": "100142220", "url": "https://it.wikipedia.org/wiki?curid=1094082", "title": "Bruno Bonfim", "text": "Specializzato nello stile libero, ha partecipato alle Olimpiadi di Atene 2004."}
{"id": "1094084", "revid": "729019", "url": "https://it.wikipedia.org/wiki?curid=1094084", "title": "Sindrome premestruale", "text": "Con sindrome premestruale (spesso abbreviata nella sigla SPM; anche chiamata iperfollicolinica) viene definita una complessa sintomatologia fisica e mentale che colpisce quattro donne su dieci in corrispondenza dei giorni immediatamente precedenti le mestruazioni.\nNel 1994 viene inserita nel DSM-IV. Nel DSM-5 (2013), viene descritto il disturbo disforico premestruale, che fa riferimento anche alle condizioni psichiche e agli stati emotivi che precedono il flusso mestruale.\nEziologia.\nIl termine sindrome premestruale \u00e8 stato introdotto per la prima volta negli anni sessanta, ad opera di Greene e Dalton, ma ancora non \u00e8 stata identificata, tuttora, in modo definitivo, la causa scatenante dell'insieme di questi disturbi. Si ritiene in ogni caso trattarsi di una sorta di reazione autoallergica, dovuta a un'eccessiva produzione di ormoni da parte dell'ipofisi nella fase post-ovulatoria e premestruale; essa comporta un eccessivo lavoro da parte del fegato, e il relativo stato di affaticamento.\nClinica.\nLa sindrome si pu\u00f2 presentare con manifestazioni cliniche fisiche e psichiche.\nTrattamento.\nLa terapia, solitamente, per la sindrome premestruale consiste nell'uso di antidolorifici e antinfiammatori a base di ibuprofene. \nSi ritiene che la somministrazione prolungata di magnesio (Mg) sia benefico per il mal di testa, la tensione mammaria e i crampi catameniali (che si presentano in corrispondenza delle mestruazioni). Degli studi hanno evidenziato l'utilit\u00e0 dell'assunzione dell'inositolo a dosaggi di 4 grammi al giorno, nel trattamento dei sintomi psicologici di ansia e depressione che accompagnano la sindrome."}
{"id": "1094085", "revid": "1543377", "url": "https://it.wikipedia.org/wiki?curid=1094085", "title": "Cynodon dactylon", "text": "La gramigna rossa (Cynodon dactylon ) \u00e8 una pianta erbacea e perenne, appartenente alla famiglia delle graminacee e al genere Cynodon. \u00c8 molto competitiva, presenta un esteso apparato radicale. Viene anche utilizzata in tappeti erbosi con clima caldo, vista la sua elevata resistenza al calpestamento, ed \u00e8 considerata una pianta infestante di prati e campi. \nVolgarmente \u00e8 anche conosciuta con il nome di \"erba canina\". \nNonostante sia una graminacea, le propriet\u00e0 allergeniche dei suoi pollini si distinguono dalle altre piante della famiglia.\nDescrizione.\nLe foglie sono di colore verdognolo e sono corte, solitamente tra 2 e 15\u00a0cm, con margini ruvidi.\nI fusti eretti possono crescere da 1 a 30\u00a0cm di altezza; essi sono leggermente appiattiti e spesso hanno sfumature violacee.\nI semi sono prodotti in gruppi di spighe (da 3 a 6) poste insieme alla sommit\u00e0 del fusto; ogni spiga \u00e8 lunga da 2 a 5\u00a0cm.\nla gramigna rossa possiede un profondo apparato radicale. In condizioni di siccit\u00e0 con suolo penetrabile, l'apparato radicale pu\u00f2 crescere ad oltre 2 m di profondit\u00e0, sebbene la maggior parte della massa delle radici si trovi a meno di 60\u00a0cm dalla superficie. si sviluppa strisciando lungo il suolo e sviluppa radici dovunque un nodo tocchi il suolo, formando un denso groviglio.\n\"Cynodon dactylon\" si riproduce mediante semi, radici da nuovi nodi e rizomi.\nLa crescita inizia a temperature superiori ai 15\u00a0\u00b0C e diviene ottimale tra 24 e 37\u00a0\u00b0C; in inverno, la gramigna diviene dormiente, assumendo una colorazione bruna. La crescita \u00e8 promossa dal pieno sole e ritardata dalla piena ombra, come ad esempio vicino ai tronchi degli alberi.\nDistribuzione e habitat.\n\"Cynodon dactylon\" \u00e8 probabilmente originaria dell'India, da dove si \u00e8 diffusa sino a divenire presente in tutto il mondo.\nPredilige climi temperati caldi e tropicali, essendo la sua temperatura ottimale di crescita pari a circa 35\u00a0\u00b0C. Vive dal livello del mare fino a circa 2200 m s.l.m.\n\"Cynodon dactylon\" predilige terreni secchi, ricchi di sostanze nutritive, poveri di humus e per lo pi\u00f9 sabbiosi. Essa \u00e8 leggermente tollerante alla salinit\u00e0. \u00e8 anche molto resistente al freddo.\nA nord delle Alpi non \u00e8 originariamente presente, ma potrebbe essersi diffusa assieme alla diffusione della viticoltura. La gramigna rossa \u00e8 molto diffusa in Italia in campi e orti.\nIn Europa centrale, questa erba cresce in aree sabbiose, come ad esempio ai bordi delle strade e nelle discariche.\nUtilizzo.\nUsi terapeutici.\nSono note le sue propriet\u00e0 diuretiche. La gramigna rossa \u00e8 un'erba officinale e un'erba medicinale, anche se poco conosciuta.\nUsi gastronomici.\nUsata nell'antichit\u00e0 come ingrediente per la panificazione e per la preparazione della birra, le foglie tenere si possono mangiare in insalata. I germogli, biancastri e teneri, si possono bollire e condire e sono una pietanza nutriente."}
{"id": "1094086", "revid": "400694", "url": "https://it.wikipedia.org/wiki?curid=1094086", "title": "Conca (geologia)", "text": "Con conca si definisce in geomorfologia una depressione terrestre avente forma semicircolare e versanti rialzati.\nDescrizione.\nA seconda dell'origine si distinguono:\nIl fondo delle conche \u00e8 solitamente coperto da laghi o terreni pianeggianti sedimentari."}
{"id": "1094087", "revid": "118053654", "url": "https://it.wikipedia.org/wiki?curid=1094087", "title": "Arrigo Tamassia", "text": "Biografia.\nLaureatosi in Medicina all'Universit\u00e0 degli Studi di Pavia nel 1873, divent\u00f2 assistente di Cesare Lombroso. Complet\u00f2 la sua formazione scientifica frequentando gli istituti di medicina legale delle Universit\u00e0 di Berlino, Parigi e Vienna.\nTornato in Italia, nel 1876 divenne professore di Medicina legale all'Universit\u00e0 di Pavia, succedendo a Cesare Lombroso.\nNel 1883, venne chiamato alla direzione della cattedra di Medicina legale dell'Universit\u00e0 degli Studi di Padova, incarico che mantenne fino alla morte. Dal 1889 al 1892 fu preside della Facolt\u00e0 di Medicina e nel 1909 fu nominato senatore del regno.\nIl merito maggiore di Arrigo Tamassia \u00e8 stato quello di imprimere un indirizzo scientifico e sperimentale alla medicina legale, tanto che Gabriel Tourdes nel suo classico \"Trait\u00e9 de m\u00e9decine l\u00e9gale th\u00e9orique et pratique\" scrisse: \"...\"le ricerche di Arrigo Tamassia gettano un vivo splendore sulla medicina legale italiana...\"\".\nI suoi contributi scientifici spaziano praticamente in tutti i campi della medicina legale, dalle asfissie, all'infanticidio, all'ematologia forense.\nParticolarmente importanti sono stati i suoi contributi alla psicopatologia forense che influenzarono significativamente l'elaborazione del Codice Zanardelli.\nFu tra i fondatori della \"Rivista sperimentale di freniatria e medicina legale\".\nCuriosit\u00e0.\nNel 1878, per rappresentare la condizione di omossesualit\u00e0, Arrigo Tamassia coni\u00f2 la definizione di \"sessualit\u00e0 invertita\" che poi si diffuse rapidamente in tutto il mondo."}
{"id": "1094089", "revid": "913245", "url": "https://it.wikipedia.org/wiki?curid=1094089", "title": "Park Tae-hwan", "text": "Specializzato nello stile libero \u00e8 uno dei maggiori talenti a livello mondiale delle media distanze.\n\u00c8 stato squalificato per 18 mesi nel marzo 2015 dalla FINA per essere risultato positivo al testosterone dopo un controllo antidoping fuori competizione."}
{"id": "1094090", "revid": "767487", "url": "https://it.wikipedia.org/wiki?curid=1094090", "title": "Ricardo Monasterio", "text": "Specializzato nello stile libero, ha partecipato a tre edizioni consecutive delle Olimpiadi: Atlanta 1996, Sydney 2000 e Atene 2004."}
{"id": "1094092", "revid": "1776051", "url": "https://it.wikipedia.org/wiki?curid=1094092", "title": "Trasporti in Colombia", "text": "Questa voce raccoglie le principali tipologie di Trasporti in Colombia.\nTrasporti su rotaia.\nReti ferroviarie.\nIn totale: 3.380\u00a0km (dati 1995)\nReti metropolitane.\nIn Colombia esistono sistemi di metropolitana a Bogot\u00e0 (dal 2000, un servizio di metropolitana su ruote chiamata TransMilenio), a Medell\u00edn (dal 1995) ed a Pereira (dal 2006), mentre \u00e8 attualmente in costruzione a Cali.\nReti tranviarie.\nAttualmente il servizio tranviario \u00e8 assente in questa nazione.\nTrasporti su strada.\nRete stradale.\nIn totale: 115.564\u00a0km (dati 1997)\nReti filoviarie.\nAttualmente in Colombia non esistono filobus. \nAutolinee.\nNella capitale della Colombia, Bogot\u00e0, ed in altre zone abitate operano aziende pubbliche e private che gestiscono i trasporti urbani, suburbani, interurbani e turistici esercitati con \nautobus.\nIdrovie.\nLa nazione dispone di 18.140\u00a0km di acque fluviali, navigabili da parte di piccole imbarcazioni.\nTrasporti aerei.\nAeroporti.\nIn totale: 1.101 (dati 1999)\na) con piste di rullaggio pavimentate: 90\nb) con piste di rullaggio non pavimentate: 1.011"}
{"id": "1094095", "revid": "114634162", "url": "https://it.wikipedia.org/wiki?curid=1094095", "title": "Polje", "text": "Un polje (dal serbo \u043f\u043e\u0459\u0435, dal croato e dallo sloveno \"polje\", \"campo\") \u00e8 un tipo di dolina carsica che si presenta come una vasta pianura delimitata da un bordo roccioso ininterrotto.\nSi formano a partire da una o pi\u00f9 \"valli ad imbuto\" che, per effetto di erosione e corrosione, si uniscono dapprima in \"valli composite\" poi in depressioni col tempo sempre pi\u00f9 vaste.\nDi norma vi scorre un fiume che periodicamente si ingrossa fino ad allagare tutta la vallata per poi defluire attraverso inghiottitoi. Il polje si pu\u00f2 presentare anche asciutto, cio\u00e8 privo di corso d'acqua; in questi casi le alluvioni invece che annuali, si possono ripresentare a distanza di decine di anni.\nIl fondo di un polje \u00e8 molto fertile in tutta la sua estensione."}
{"id": "1094097", "revid": "600229", "url": "https://it.wikipedia.org/wiki?curid=1094097", "title": "Arabico", "text": ""}
{"id": "1094102", "revid": "767487", "url": "https://it.wikipedia.org/wiki?curid=1094102", "title": "Jacob Carstensen", "text": "Specializzato nello stile libero e nei misti, ha partecipato a tre edizioni consecutive del giochi olimpici: Atlanta 1996, Sydney 2000 e Atene 2004."}
{"id": "1094104", "revid": "767487", "url": "https://it.wikipedia.org/wiki?curid=1094104", "title": "Satellite Party", "text": "I Satellite Party sono stati un gruppo musicale rock alternativo statunitense fondato da Perry Farrell nel 2004, successivamente allo scioglimento dei Jane's Addiction.\nStoria del gruppo.\nL'album di debutto si intitola \"Ultra Payloaded\", in uscita il 29 maggio 2007, con la collaborazione di John Frusciante e Flea dei Red Hot Chili Peppers, Fergie, produttori di musica elettronica Hybrid e il bassista Peter Hook (Joy Division/New Order).\n\"Woman in the Window\", l'ultima canzone dell'album, contiene la voce di Jim Morrison registrata su un nastro mentre recita una poesia nel 1971.\nIl primo singolo estratto \u00e8 \"Wish you upon a Dogstar\", canzone che fa riferimento alla costellazione del Cane Maggiore."}
{"id": "1094105", "revid": "767487", "url": "https://it.wikipedia.org/wiki?curid=1094105", "title": "Mark Johnston", "text": "Specializzato nello stile libero ha partecipato a due edizioni olimpiche: e ."}
{"id": "1094106", "revid": "169529", "url": "https://it.wikipedia.org/wiki?curid=1094106", "title": "Elmer Rice", "text": "Biografia.\nAbbandonata nel 1914 la professione di avvocato, si dedic\u00f2 esclusivamente al teatro. Fu uno dei pi\u00f9 noti esponenti del teatro espressionista americano, affront\u00f2 nelle sue opere i problemi pi\u00f9 scottanti della sua epoca, come la preponderante meccanicit\u00e0 della vita moderna, il contrasto fra l'ideologia socialista e l\"'American Way of Life\", ecc., temi che si proponevano di far pensare e di provocare la discussione.\nDiresse inoltre numerose organizzazioni ed iniziative tendenti a promuovere concezioni di avanguardia nel campo del teatro. Di suoi lavori pi\u00f9 importanti fu anche regista."}
{"id": "1094110", "revid": "287204", "url": "https://it.wikipedia.org/wiki?curid=1094110", "title": "Pompeo Trogo", "text": "Biografia.\nPompeo Trogo, nato nella Gallia Narbonense, apparteneva all'aristocrazia ellenizzata che aveva collaborato con i romani ottenendo la cittadinanza. Il nonno, infatti, aveva combattuto per Pompeo Magno contro Sertorio diventandone \"cliens\" ed aveva avuto il privilegio di fregiarsi del suo nome, mentre il padre aveva seguito Cesare in Gallia. Se ne presume che Trogo visse nella piena et\u00e0 augustea.\nOpere.\n\"Historiae Philippicae\".\nLa sua opera principale sono le \"Historiae Philippicae\" (\"Storie filippiche\") in 44 libri, una vera e propria storia universale, che andava dalle antichissime vicende di Babilonia fino ai tempi dell'autore. Ne possediamo solo dei frammenti e i \"prologi\" (ossia i sommari dei singoli libri), ma ci resta un compendio, l\"'Epitoma Historiarum Philippicarum Pompei Trogi\", fatto nel II o III secolo da Marco Giuniano Giustino, che aveva estratto i principali punti dell'opera di Trogo e li aveva collegati tra loro, ricavandone 250 capitoli (\"Di questi 44 libri\" \u2013 dice Giustino nella prefazione all'epitome \u2013 \"ho estratto quello che mi \u00e8 parso pi\u00f9 degno di essere conosciuto\").&lt;br&gt;\nL'opera \u00e8 una storia dell'Oriente che ha come perno la dinastia macedone; infatti il titolo rimanda a Filippo II di Macedonia fondatore della dinastia macedone. Nei primi 6 libri viene fatta una storia della Grecia e dell'Asia, poi ci si sofferma su Filippo di Macedonia e suo figlio Alessandro Magno (libri VII-XII). Notevole interesse rivestono poi tutti i rapporti della Grecia con Roma: le guerre contro Pirro, Filippo V di Macedonia, Perseo, Mitridate e i Parti. Parte importante rivestono anche l'ebraismo, di cui tracciano le origini ed i rapporti con Roma. Alla capitale dell'impero sono dedicati solo 2 libri su 44, ma bisogna vedere quanto, in questa riduzione, fu opera di Giustino e quanto opera dello stesso Pompeo Trogo.&lt;br&gt;\nGli eroi di Pompeo Trogo sono Filippo ed Alessandro, ma anche Pirro, Annibale e Mitridate. Trogo rivendica alla Macedonia e all'Oriente un ruolo di primo piano nella storia antica, a suo dire la parte dell'Impero economicamente e culturalmente pi\u00f9 evoluta. Lo storico cerca di sminuire l'importanza egemonica di Roma, lasciando intravedere un senso di sfiducia nella direzione politica dell'Urbe proprio quando essa appariva pi\u00f9 forte e pi\u00f9 saggia, svalutandone l'imperialismo. Il mito di Roma trionfante di Tito Livio in Trogo \u00e8 visto con occhio disincantato: infatti Pompeo Trogo \u00e8 stato l'unico a non vedere tutta la Storia in funzione di Roma. La sua narrazione \u00e8 molto tendente al patetico, con iperboli, ripetizioni ed anafore in quantit\u00e0. Preferisce il discorso indiretto, come Cesare, e disdegna quello diretto, pi\u00f9 proprio di Livio, tranne, forse, in un caso: il discorso di Mitridate agli alleati antiromani.\nLe fonti che usa Pompeo Trogo sono greche, ricavate dagli ellenistici Duride e Filarco, Eforo di Cuma, Polibio, Posidonio di Apamea, Teopompo di Chio, fino al contemporaneo Timagene, famoso per le sue posizioni antiromane, probabilmente riunite in un perduto compendio di storia universale ellenistica (si pensi all'opera storica dello stesso Timagene di Alessandria).\n\"De animalibus\".\nA parte l'opera storiografica, Trogo si sarebbe interessato anche di zoologia, componendo un \"De animalibus\", utilizzato da Plinio il Vecchio, dal quale emerge come l'autore narbonese segu\u00ec pedissequamente Aristotele: del resto, l'attenzione alle digressioni emergeva anche nelle \"Historiae\", a giudicare dal compendio di Giustino."}
{"id": "1094113", "revid": "123016936", "url": "https://it.wikipedia.org/wiki?curid=1094113", "title": "Ferrari 312 T", "text": "La Ferrari 312 T \u00e8 un'automobile monoposto sportiva di Formula 1 costruita dalla Scuderia Ferrari, che gareggi\u00f2 nel 1975 e nelle prime gare del 1976.\nGrazie ad essa la scuderia di Maranello torn\u00f2 ai vertici della Formula 1, vincendo il campionato mondiale piloti e la coppa costruttori 1975.\nCon 6 vittorie conquistate nel 1975 e 3 nelle prime tre gare del 1976, \u00e8 una delle monoposto pi\u00f9 riuscite e vincenti tra quelle costruite dalla Ferrari.\nSviluppo.\nLa 312 T era una monoposto che presentava diverse novit\u00e0, la pi\u00f9 importante delle quali era il nuovo cambio trasversale (da cui la T nel nome), che permetteva di ottenere una vettura pi\u00f9 equilibrata e una miglior concentrazione delle masse. Il motore (sempre un V12 con angolo di 180\u00b0 tra le bancate) venne portato ad una potenza di 495 cv a 12 200 rpm ed abbinato ad una trasmissione a 5 rapporti pi\u00f9 retromarcia. L'abitacolo venne spostato ancora pi\u00f9 in avanti rispetto alla vettura dell'anno precedente.\nTra le altre novit\u00e0, dopo la parentesi della 312 B3 e della B3-74 con il loro telaio \"monoscocca\", la 312 T torn\u00f2 a presentare un telaio in tubi pannellato, meno costoso e pi\u00f9 facile da riparare e modificare. Tale soluzione sar\u00e0 abbandonata solo nel 1982.\nRisultati sportivi.\nPortata al debutto al GP del Sudafrica, terza gara del mondiale 1975, dopo che la Ferrari aveva scelto di correre le prime due gare con la monoposto precedente, nel 1975 la 312 T port\u00f2 a casa cinque vittorie con Niki Lauda (Monaco, Belgio, Svezia, Francia, USA) e una con Clay Regazzoni (in Italia) e conquist\u00f2 altre tre gare nell'anno seguente (con Lauda in Brasile e Sudafrica, con Regazzoni a USA-West)."}
{"id": "1094115", "revid": "212348", "url": "https://it.wikipedia.org/wiki?curid=1094115", "title": "Nuoto ai Giochi della XXVIII Olimpiade - 400 metri stile libero femminili", "text": "Record.\nPrima di questa competizione, il record del mondo (WR) e il record olimpico (OR) erano i seguenti.\nDurante l'evento non \u00e8 stato migliorato nessun record.\nBatterie.\nSi sono svolte 5 batterie di qualificazione. Le prime 8 atlete si sono qualificate direttamente per la finale."}
{"id": "1094117", "revid": "767487", "url": "https://it.wikipedia.org/wiki?curid=1094117", "title": "Taxi 109", "text": "I Taxi 109 sono un gruppo reggae italiano nato nel 2000 da una evoluzione di una crew precedentemente fondata nel 1992. Repertorio completamente originale prevalentemente cantato in italiano, ed orientato su ambienti reggae - rocksteady \u2013 ragga.\nLa rivista specializzata Mucchio Selvaggio ha definito in una recensione di alcuni anni fa lo stile dei Taxi 109 come \"Combat Reggae\".\nCollaborazioni ed eventi.\nDue featuring con artisti giamaicani (Tanya Stephens e Delly Ranks) e relativo tour promozionale con T. Stephens. Aperture di concerti di: Africa Unite, Pitura Freska, Modena City Ramblers e Subsonica. Quattro apparizioni al Rototom Sunsplash italiano.\nDue finali nazionali nei concorsi per musicisti \"Emergenza Rock\" a Roma e \"ZeroWatt\" a Faenza. Partecipazione al Neapolis nel 2005."}
{"id": "1094118", "revid": "31886", "url": "https://it.wikipedia.org/wiki?curid=1094118", "title": "Battaglia aeronavale", "text": "Per battaglia aeronavale, s'intende una battaglia combattuta tra aerei che sono di stanza su una o pi\u00f9 portaerei, senza che le navi, comprese le unit\u00e0 di scorta quali navi da battaglia, incrociatori, cacciatorpediniere ecc, entrino mai in contatto visivo, tanto da permettere uno scontro tradizionale con i rispettivi pezzi d'artiglieria.\nLa prima battaglia aeronavale della storia fu la Battaglia del Mar dei Coralli nell'Oceano Pacifico, durante la seconda guerra mondiale: questa battaglia si svolse nel 1942, e vide contrapposte le forze navali giapponesi e quelle statunitensi.\nIl termine guerra aeronavale e battaglia aeronavale pu\u00f2 altres\u00ec riferirsi a qualsiasi scontro in cui siano comprese forze navali e aeree, ivi incluse forze aeree basate a terra che operino in maniera coordinata con la propria flotta e/o unit\u00e0 navale (per proteggerla, informarla sulle mosse nemiche ecc.) o offensivamente sulla flotta e/o unit\u00e0 navale nemica, oppure uno scontro in cui una sola delle parti in campo sia dotato di mezzi aerei, sia in dotazione diretta alle flotte su delle portaerei (come nella caccia alla Bismarck), sia basati a terra (come durante la battaglia di Punta Stilo). Gi\u00e0 nella prima guerra mondiale avvennero numerosi scontri di questo tipo, sfruttando sia aerei che dirigibili. Inoltre a partire dalla fine del primo conflitto mondiale divenne prassi comune montare su ogni unit\u00e0 maggiore almeno un idrovolante, mentre negli anni immediatamente successivi al secondo conflitto mondiale si inizi\u00f2 a dotare le unit\u00e0 (incluse quelle di scorta o ausiliarie) di mezzi aerei come gli elicotteri. \nSia nella prima che nella seconda guerra mondiale, ed in maniera ancora pi\u00f9 estesa durante la guerra fredda, la caccia ai sommergibili (e poi ai sottomarini) \u00e8 stata svolta in termini aeronavali, con l'impiego di ricognitori anti sommergibile sia basati a terra sia utilizzabili direttamente dalle unit\u00e0 in mare.\nOggi praticamente qualsiasi scontro navale di una certa entit\u00e0, soprattutto se relativamente vicino ad una costa (600-700 miglia), \u00e8 uno scontro aeronavale in cui, per poter prevalere, occorrer\u00e0 acquisire il predominio (o almeno una parit\u00e0) in ambedue le dimensioni."}
{"id": "1094119", "revid": "453768", "url": "https://it.wikipedia.org/wiki?curid=1094119", "title": "Chieti", "text": "Chieti ( \"Chj\u00ef\u00e9t\u00eb\" o \"Chj\u00ect\u00eb\" in abruzzese) \u00e8 un comune italiano di abitanti, capoluogo dell'omonima provincia in Abruzzo.\nDivisa tra il centro storico collinare, situato tra i fiumi Pescara e Alento, e il quartiere Chieti scalo nella Val Pescara, la citt\u00e0 \u00e8 posta a breve distanza sia dal mare che dalla montagna. In passato \u00e8 stata la principale citt\u00e0 del popolo dei Marrucini, municipio al tempo dei Romani, e successivamente capoluogo dell'Abruzzo Citeriore; durante la seconda guerra mondiale venne dichiarata citt\u00e0 aperta a causa del gran numero di sfollati che vi trovarono rifugio.\nGeografia fisica.\nTerritorio.\nChieti \u00e8 situata nella parte centro-orientale dell'Abruzzo, a 330 metri sul livello del mare, su un colle che divide le acque del bacino del fiume Aterno-Pescara (a nord) da quelle del fiume Alento (a sud).\nLa citt\u00e0 gode di una favorevole posizione geografica, sia perch\u00e9 vicina alla riviera adriatica e alle masse montuose della Maiella e del Gran Sasso con i relativi e immaginabili paesaggi (\u00e8 stata definita \"il terrazzo d'Abruzzo\" e \"la citt\u00e0 aerea\"), sia perch\u00e9 \u00e8 servita dalle principali reti di trasporto del versante adriatico del Centro Italia.\nLa citt\u00e0 \u00e8 divisa in due centri principali, Chieti alta e Chieti Scalo.\nChieti alta \u00e8 il nucleo pi\u00f9 antico della citt\u00e0 e comprende il centro storico che, situato sul colle, ospita numerosi resti ed edifici in vari stili che raccontano delle molte fasi storiche attraversate del capoluogo teatino.\nChieti Scalo \u00e8 invece la parte pi\u00f9 moderna ed industriale della citt\u00e0.\nSituata a nord della collina ed estesa fino all'argine destro del fiume Aterno-Pescara, si \u00e8 sviluppata seguendo prevalentemente il percorso dell'antica via Tiburtina Valeria (che nel tratto urbano viene ridenominata e suddivisa in via Aterno, viale Abruzzo, viale Benedetto Croce e viale Unit\u00e0 d'Italia) e della ferrovia Roma-Pescara. Tramite lo sviluppo di questa parte di citt\u00e0, Chieti si \u00e8 saldata e integrata nell'area metropolitana pescarese-chietina, che raggiunge una popolazione totale di circa 350.000 abitanti.\nLa zona di Chieti Scalo in particolare ospita numerosi studenti universitari del campus dell'universit\u00e0 degli Studi \"Gabriele d'Annunzio\" di via dei Vestini.\nClima.\nIl clima \u00e8 tipicamente mediterraneo, e beneficia degli influssi di origine marina (la citt\u00e0 dista dal mare poco pi\u00f9 di 10 chilometri nella zona di Chieti Scalo), ma al contempo risente dell'influenza della Maiella, da cui dista circa 25\u00a0\u2013 30\u00a0km. Le temperature non sono n\u00e9 eccessivamente elevate, n\u00e9 troppo rigide, e le escursioni termiche tra il giorno e la notte si presentano decisamente contenute, come solo in alcune localit\u00e0 abruzzesi della costa.\nNel mese di gennaio (quello pi\u00f9 freddo) si ha in media una temperatura di 6-7\u00a0\u00b0C, con le minime di 4-5\u00a0\u00b0C e le massime di 9-10\u00a0\u00b0C. In inverno pu\u00f2 a volte accadere che con correnti da sud-ovest Chieti si ritrovi sotto condizioni di favonio (o \"f\u00f6hn\"), capaci di provocare un repentino aumento della temperatura, che pu\u00f2 arrivare persino a sfiorare i 25\u00a0\u00b0C, e una diminuzione dell'umidit\u00e0 relativa. Dall'analisi di numerosi dati, reperiti presso gli uffici del comune, le temperature minime notturne invernali hanno fatto registrare dei valori notevolmente alti, che sono forse pari solo a quelli del promontorio di Vasto: infatti non risulta che la minima assoluta abbia mai toccato i -10\u00a0\u00b0C, mentre nel circostante territorio si \u00e8 potuti giungere a punte di -10\u00a0\u00b0C e oltre. In inverno la neve pu\u00f2 cadere abbondante, spesso con punte anche di un metro, per l'arrivo delle perturbazioni dall'Est europeo: infatti a causa di correnti da nord-est Chieti risente sia dello \"stau\", che provoca precipitazioni generalmente deboli, pi\u00f9 intense se accompagnate da una depressione, sia del \"buran\" siberiano.\nNel mese pi\u00f9 caldo (luglio) la temperatura minima si aggira sui 20-21\u00a0\u00b0C, mentre la massima sui 30-31\u00a0\u00b0C, specie a Chieti Scalo, e come sempre pi\u00f9 frequentemente sta accadendo, per l'influenza dell'anticiclone nordafricano, pu\u00f2 succedere che di notte il termometro non vada al di sotto dei 20-22\u00a0\u00b0C, mentre di giorno si possono raggiungere valori massimi anche di 35-36\u00a0\u00b0C, valori esasperati anche dalla forte umidit\u00e0 che di solito li accompagna.\nLe precipitazioni sono decisamente abbondanti se raffrontate con quelle di altre aree dell'Abruzzo adriatico (sui 600\u2013700\u00a0mm annui, che sono riscontrabili allo Scalo, pi\u00f9 di 800 nella parte collinare) grazie alla buona esposizione del rilievo alle perturbazioni, prevalentemente nordoccidentali e nordorientali e concentrate soprattutto nell'autunno e nell'inverno. Tuttavia a differenza di molte citt\u00e0 del Nordeuropa le piogge sono distribuite in meno giorni (all'incirca sugli 80-100 giorni all'anno), questo significa che molto spesso si verificano dei temporali di eccezionale vigore, non infrequentemente accompagnati da grandine o fulmini. Una certa secchezza e scarsit\u00e0 di precipitazioni si pu\u00f2 riscontrare in estate, in cui il bel tempo \u00e8 interrotto solo a lunghi intervalli da piogge e temporali, soprattutto pomeridiani, causati da depressioni cicloniche che dal Nord Atlantico valicano le Alpi, sfaldando il regime dominante di alta pressione. Verso la seconda met\u00e0 di agosto fanno la loro comparsa le prime precipitazioni significative, e i picchi massimi annuali di precipitazioni si registrano fra ottobre e novembre.\nIl vento \u00e8 spesso intenso, ma al contempo mitiga le temperature estive. A causa della sua peculiare posizione collinare Chieti \u00e8 una citt\u00e0 tra le pi\u00f9 ventose d'Italia, i venti sono frequenti soprattutto in inverno, durante il quale sono freddi (siberiani) e portano neve e gelo, e in primavera, durante la quale portano la particolare brezza collinare.\nI valori di umidit\u00e0 diurni non sono di solito elevati, anche se, specie in luglio e agosto, si hanno lunghi periodi assai afosi, dovuti principalmente all'anticiclone nordafricano e alla vicinanza al mare.\nStoria.\nAntichit\u00e0 e periodo romano.\nSecondo alcune leggende le origini storiche di Chieti si confondono con la mitologia: una leggenda racconta che l'odierna Chieti fu fondata nel 1181 a.C. dall'eroe Achille, che la chiam\u00f2 Teate in onore di sua madre. L'eroe omerico \u00e8 rappresentato nello stemma del comune su un cavallo rampante, mentre regge una lancia e uno scudo su cui \u00e8 raffigurata una croce bianca su campo rosso con quattro chiavi, che rappresentano le quattro porte d'ingresso della Chieti medievale (Porta Sant'Anna, Porta Santa Maria, Porta Napoli e Porta Pescara).\nAltre leggende sulle origini di Chieti, riportate da Lucio Camarra, Girolamo Nicolino e Niccol\u00f2 Toppi, ma anche dal poeta Federico Valignani, narrano che venne fondata dai Pelasgi in onore della ninfa Teti (dal greco \"Th\u00e8tis\", ). Secondo lo scrittore Girolamo Nicolino la nascita di Chieti risalirebbe al 1181 a.C. Strabone riporta che la citt\u00e0 era chiamata in origine \"Teat\u00e9a\" (), ed era il centro principale dei Marrucini (\u03c4\u1f74\u03bd \u03c4\u1ff6\u03bd \u039c\u03b1\u03c1\u03c1\u03bf\u03c5\u03ba\u03af\u03bd\u03c9\u03bd \u03bc\u03b7\u03c4\u03c1\u03cc\u03c0\u03bf\u03bb\u03b9\u03bd).\nIn epoca romana la citt\u00e0 era chiamata \"Teate Marrucinorum\", in quanto centro principale del popolo dei Marrucini. Questi ultimi furono protagonisti di duri scontri con Roma, conclusi nel 304 a.C. con un trattato di pace chiesto dai Marrucini e altri alleati italici. Da quel momento i Marrucini divennero alleati dei Romani, offrendo loro appoggio militare in numerose battaglie della repubblica contro Pirro, i Galli cisalpini, Perseo di Macedonia, Annibale e Asdrubale.\nTeate partecip\u00f2 alla Guerra sociale per il riconoscimento della cittadinanza romana a tutti gli Italici e dove perse la vita, sconfitto da Gaio Mario, il condottiero marrucino Asinio Herio, (la cui stirpe, trasferita a Roma, form\u00f2 la \"gens\" Asinia); inizialmente Asinio Herio per la sua condotta antiromana provoc\u00f2 imbarazzo nella gens, riablitata col nipote Asinio Pollione, e anche a Teate, come ricordano Camarra e Nicolino con la gens dei Vezii, il cui membro pi\u00f9 famoso, Marco Vezio Marcello, costru\u00ec i templi e il teatro. Roma vinse la Guerra sociale ma concesse la cittadinanza a tutti i popoli italici. Nel 91 a.C. Chieti entr\u00f2 definitivamente nell'orbita romana: fu eretta a municipio e urbanizzata, secondo i canoni romani, divenne cos\u00ec uno dei principali centri economici della regione, e , una popolazione considerevole per l'epoca. Fu arricchita delle strutture proprie dei municipi romani con un foro, un teatro da cinquemila posti e circa ottanta metri di diametro avente come sfondo il monte Gran Sasso d'Italia (visibili tuttora resti di un pezzo di cavea), un anfiteatro di medie dimensioni (60x40 metri) da quattromila posti (restaurato, utilizzabile), un acquedotto con relative canalizzazioni anche sotterranee e le terme, strutture ancora parzialmente visibili in vari stati di conservazione e dotate di cisterna sotterranea a nove ambienti di grande capacit\u00e0 e ottimamente conservate.\nLa distruzione di Pipino d'Italia e ricostruzione della contea.\nA seguito del crollo dell'Impero romano, Chieti torn\u00f2 ad avere un ruolo predominante sotto la dominazione dei Longobardi che la fecero gastaldato di dominio regio, finch\u00e9 non fu distrutta da Pipino nell'801.\nLa definitiva cesura storica fra la citt\u00e0 antica e quella medievale, \u00e8 rappresentata dal Sacco dell'801, allorch\u00e9 la citt\u00e0, all\u2019epoca prefettura di castelli longobarda, difesa dal Conte Roselmo, fu data alle fiamme. In seguito fu ricostruita, e divenne con i Franchi sede della Contea omonima; essendo gi\u00e0 sede di un \"comes\" dall'epoca longobarda, con la dinastia franca degli Attoni, Chieti crebbe di prestigio, e annett\u00e9 vari feudi e terreni, formando gi\u00e0 il nucleo embrionale dell'attuale provincia.\nIn seguito, sotto il controllo dei conti normanni, la citt\u00e0 si risollev\u00f2 e continu\u00f2 a far valere il proprio ruolo locale anche sotto la dominazione sveva, sempre con il controllo degli Attoni, che si erano uniti nel frattempo ai Trasmondi, alcuni dei quali anche duchi di Spoleto. Nel 1075 Chieti perse momentaneamente il proprio potere nella battaglia di Ortona, tra Trasmondo III conte di Chieti e Roberto il Guiscardo, signore dei Normanni, sicch\u00e9 la contea di Chieti pass\u00f2 alla neonata contea di Loritello, affidata in controllo a Roberto di Bassavilla, conte di Loretello.\nTeate nel 1084 venne proclamata da Roberto il Guiscardo capitale degli Abruzzi e subito consegnata a suo nipote Drogone. Nell'ottobre del 1097 papa Urbano II fu ospite di Teate e vi predic\u00f2 la crociata, spronando i crociati alla conquista di Gerusalemme e alla liberazione del Santo Sepolcro dal dominio musulmano.\nL'emblema pi\u00f9 antico di Teate, cio\u00e8 lo scudo con la croce, come quello della famiglia Valignani, deriva appunto dalla consistente partecipazione alle crociate.\nDagli Svevi agli Angioini.\nNel 1227 Federico II conferm\u00f2 al vescovo Bartolomeo il privilegio in perpetuo delle varie donazioni di possedimenti precedentemente concesse nel 1195 da suo padre Enrico VI alla chiesa teatina, dell'ampio territorio fluviale e boscoso intorno a Sambuceto, la decima del ponte e del porto di Aterno, il castello di Montesilvano e la villa di Spoltore. Cos\u00ec la citt\u00e0 rimase fedele all'impero anche con Manfredi \u2013 che vi dimor\u00f2 nel Natale del 1255 salendo da Porta Napoli \u2013 e con Corradino di Svevia, legato da fraterna amicizia con il condottiero Simone da Chieti, pure se alla morte di Federico II papa Innocenzo IV la colm\u00f2 di benefici per cercare di trarla a s\u00e9.;\nCon gli Angioini e soprattutto con gli Aragonesi, conobbe un ulteriore periodo di grande sviluppo e fu posta a capo di tutti gli Abruzzi con diritto di battere moneta propria durante il governo dei durazzeschi e poi di Alfonso I di Napoli; era stata gi\u00e0 proclamata nel 1273 da Carlo I d'Angi\u00f2 citt\u00e0 metropoli dell'Abruzzo Citeriore, dopo che col diploma di Alife il Giustizierato degli Abruzzi era stato scorporato in due province, separate a nord e sud dal fiume Pescara. La \"titulatio\" di citt\u00e0 regia e capoluogo degli Abruzzi, concessa nel 1443 da re Alfonso V d'Aragona, appare ancora sullo stemma della Citt\u00e0, e recita: \"Theate Regia Metropolis utriusque Aprutinae Provinciae Princeps\" (Chieti citt\u00e0 regia e capoluogo di entrambe le province degli Abruzzi); pertanto Chieti fu anche dotata di un parlamento, di una sede della regia udienza (che stava dove si trova l'attuale Palazzo del Tribunale in piazza maggiore), e sede del camerlengio regio.\nEpoca modena: la signoria dei Valignani.\nDurante il Medioevo giunse nell'Abruzzo Citra la nobile famiglia Valignani (o Valignano), casato di probabile origine normanna, che acquist\u00f2 varie micro-signorie nei pressi di Chieti, destinato ad avere un ruolo di primo piano nel parlamento teatino e a influenzare la politica cittadina dagli anni quaranta del XVI secolo fino alla fine del XVII secolo, anche grazie a un'accorta politica di alleanze con altri ambiziosi gruppi famigliari insediati a Chieti, come i Tauldino, i Salaia, gli Enrici, i Petrucci e i Ramignani.\nNel Seicento Chieti assunse la conformazione urbanistica che fondamentalmente ancora oggi la contraddistingue e che fu favorita dal potere ecclesiastico che in epoca di Controriforma si prodig\u00f2 nella costruzione di imponenti edifici, tra cui il palazzo del Seminario diocesano, che si aggiunsero ad altre importanti opere erette principalmente il secolo prima (Torre arcivescovile, ammodernamento della cattedrale di San Giustino).\nNel 1646, a causa dei debiti di Filippo IV di Spagna nei confronti di Ladislao IV Vasa, Chieti fu venduta a Ferdinando Caracciolo, duca di Castel di Sangro, ma l'oligarchia patrizia teatina si oppose e nel 1647 la citt\u00e0 fu ricomprata e reintegrata nel demanio regio. Inoltre, a seguito dell'epidemia di peste del 1656, la citt\u00e0 vide ridurre drasticamente i cittadini eletti del Parlamento teatino, i quali avevano il compito di eleggere il camerlengo e i magistrati, che erano i principali addetti alla pubblica amministrazione.\nNella seconda met\u00e0 del XVIII secolo torn\u00f2 a svilupparsi un certo dinamismo, soprattutto culturale, che port\u00f2 all'istituzione di scuole e accademie (in questo periodo lo storico e poeta Federico Valignani fonda la nota \"Colonia Tegea\") con conseguente incremento dello sviluppo del patrimonio artistico, si ricorda il rifacimento quasi totale di molte chiese, iniziato gi\u00e0 nella met\u00e0 del XVII secolo (chiesa di Santa Chiara, di Santa Maria della Civitella, di San Giovanni, della Santissima Trinit\u00e0); dopo il terremoto dell'Aquila del 1703, ci fu un ulteriore motivo per restaurare palazzi e chiese, e vennero rifatte in stile barocco, chiamando maestranze lombardo-ticinesi, le chiese della Cattedrale, di San Francesco al Corso, di San Domenico.\nL'Ottocento.\nNell'Ottocento ebbe inizio l'occupazione francese (1799-1808) e nonostante il popolo teatino avesse espresso posizioni antifrancesi, nel 1806 i francesi costituiscono la citt\u00e0 in piazzaforte, arricchendola di nuove strutture amministrative, sconsacrando i principali conventi dei Celestini (allora dei Carmelitani), dei Paolotti, dei Francescani, delle Clarisse, dei Cappuccini, degli Agostiniani, dei Domenicani, questo ad esempio divenne sede della Prefettura di Chieti.\nNel periodo risorgimentale e in quello immediatamente successivo, molti teatini e abruzzesi (sia dell'Abruzzo Citeriore sia Ulteriore) si unirono ai gruppi di resistenza agli invasori sabaudi (chiamati poi dai Savoia \"briganti\") e, di contro, altri teatini aderirono al processo per l'unificazione. Nel 1861 il re Vittorio Emanuele II entr\u00f2 in citt\u00e0 proclamandone l'annessione al Regno d'Italia.\nDa quel momento Chieti segu\u00ec la storia dello Stato italiano. Dal momento dell'unione di Chieti al nuovo regno, inizi\u00f2 un periodo di lenta decadenza, iniziato gi\u00e0 con la costruzione della linea ferroviaria Pescara-Sulmona-Roma, il cui tracciato non passava a Chieti alta, ma costeggiava la via Tiburtina Valeria presso lo Scalo. Inoltre con il passare degli anni, e lo sviluppo sociale-economico di Pescara, iniziato con l'arrivo della ferrovia e la demolizione della vecchia fortezza spagnola, e col conseguente aumento dei traffici commerciali, stando Pescara in posizione nettamente pi\u00f9 strategica, lungo la linea ferroviaria Adriatica, presso il porto, e in zona pianeggiante per un facile sviluppo edilizio, Chieti sub\u00ec sempre di pi\u00f9 gli effetti della nuova economica borghese, nonostante dal punto di vista culturale e amministrativo, fu sempre la citt\u00e0 principale dell'area abruzzese.\nProcesso Matteotti a Chieti.\nPresso la Corte d'Assise di Chieti, tra il 16 e il 24 marzo del 1926 si tenne il processo Matteotti in cui vennero giudicati gli esecutori materiali dell'omicidio del politico socialista Giacomo Matteotti avvenuto il 10 giugno 1924. \u00c8 universalmente ritenuto che tale processo fu fortemente condizionato dalle pressioni politiche fasciste al fine di minimizzare le condanne ed evitare di risalire ai mandanti. Da allora venne descritta come una citt\u00e0 che non aveva il coraggio di indignarsi di fronte alla farsa del processo dal il giornalista emiliano Alberto Maria Perbellini, che coni\u00f2 il termine \"citt\u00e0 camomilla\", mentre in tutta Italia si pens\u00f2 a Chieti come luogo remoto, isolato ed indolente, ideale per manipolare i processi.\nNel 1927 ci fu la creazione dell'unico comune di Pescara, unendo la vecchia Portanuova al nuovo centro di Castellammare Adriatico; fu costituita anche l'omonima provincia, e il territorio storico di Chieti fu privato di alcuni comuni a sud del tracciato della via Tiburtina Valeria, fino a Popoli, che faceva parte del territorio aquilano.\nSeconda guerra mondiale.\nNel 1940, dal 13 giugno al 10 novembre, l'edificio dell'asilo infantile Principessa di Piemonte, venne trasformato nel campo di concentramento di Chieti. Il campo ospit\u00f2 fino a 29 internati (prevalentemente francesi, inglesi ed ebrei), che dopo la chiusura vennero trasferiti nei campi di Montechiarugolo, Casoli e Manfredonia.\nNel corso della seconda guerra mondiale Chieti, similmente ad altre citt\u00e0 come Parigi, Roma, Firenze e Belgrado, fu considerata citt\u00e0 aperta, grazie soprattutto alle richieste dell'arcivescovo di Chieti-Vasto Giuseppe Venturi con la perdita di importanza strategico-militare del sito, con la parte pi\u00f9 calda del fronte spostata sull'asse tirrenico.\nLa notte tra il 9 e il 10 settembre del 1943 presso palazzo Mezzanotte, di fronte alla cattedrale di San Giustino, pernottarono il capo del Governo Pietro Badoglio, lo Stato Maggiore delle Forze Armate oltre a nobili in fuga da Roma insieme con i reali (che per\u00f2 trascorsero la notte nel castello di Crecchio di propriet\u00e0 dei duchi di Bovino). Salvo il generale Badoglio partito nottetempo per Pescara e l\u00ec imbarcatosi, tutti gli altri, famiglia reale compresa di Vittorio Emanuele III, la regina Elena, il figlio Umberto II di Savoia, si diressero il giorno successivo verso il porto di Ortona per imbarcarsi alla volta della Puglia. I reali avevano optato di imbrcarsi a Pescara ma la citt\u00e0, essendo stata gi\u00e0 bombardata il 31 agosto, non era sicura, inoltre per evitare disordini per un tal comportamento, si prefer\u00ec pernottare al castello ducale di Crecchio, vicino a Chieti, e poi partire da Ortona.\nNel 1943/44 a Chieti trovarono accoglienza circa 100.000 profughi provenienti da diverse zone dell'Abruzzo, soprattutto da Pescara, rasa quasi al suolo dai bombardamenti alleati, da Spoltore, Francavilla al Mare, Ortona, i paesetti dell'hinterland teatino, ma anche da Foggia, anch'essa duramente bombardata (la citt\u00e0 contava all'epoca circa 30.000 abitanti, e si trov\u00f2 in poco tempo completamente satura di sfollati). I cittadini di Chieti, sebbene vessati da una drammatica situazione sociale, economica, igienico-sanitaria e sempre con il terrore dei tedeschi a pochi chilometri, non esitarono a prodigarsi, almeno in un primo momento, per dare asilo nelle proprie case agli sfollati; con il prolungarsi del conflitto per\u00f2 si registreranno tensioni in citt\u00e0, e si verificarono episodi di violenza e cospirazione, che si moltiplicarono e si trasformarono in vere e proprie espressioni di razzismo e disprezzo, con sputi, offese e denunce di cospirazione con i tedeschi verso gli americani, come scrisse Corrado Alvaro.\nPer questi fatti la citt\u00e0 di Chieti \u00e8 stata insignita di medaglia d'oro al merito civile nell'anno 2018.\nEra contemporanea.\nNell'epoca moderna a Chieti si \u00e8 registrata una discreta evoluzione urbana che si \u00e8 avuta in particolare nella parte bassa della citt\u00e0: Chieti Scalo, Santa Filomena, San Martino e Madonna delle Piane, la cui crescita industriale inclusa nel comprensorio della Val Pescara, ha collocato Chieti tra le realt\u00e0 economiche pi\u00f9 importanti dell'Abruzzo. Anche l'istituzione dell'Universit\u00e0 degli Studi \"Gabriele d'Annunzio\", con l'afflusso giornaliero di studenti e docenti, ha contribuito alla crescita di Chieti, anche se permangono problematiche sociali e politiche ancora irrisolte.\nOnorificenze.\nMedaglia d'oro al merito civile:\nData del conferimento: 11 gennaio 2018\nMotivazione:\nComune di circa trentamila abitanti, all\u2019indomani dell\u2019armistizio fu sede di un Comando di presidio tedesco, subendo rastrellamenti di automezzi, armi e uomini, che provocarono la reazione e l\u2019ostilit\u00e0 della popolazione, che costitu\u00ec un gruppo di resistenza. A seguito dell\u2019ordine tedesco di evacuazione dei centri limitrofi, numerosi sfollati si riversarono sulla Citt\u00e0, che raggiunse le centomila presenze e, nonostante una grave situazione igienico - sanitaria per la presenza di molte persone e i bombardamenti alleati, riusc\u00ec a mantenere aperti il Municipio e gli Istituti di Credito, che aiutarono economicamente l\u2019intera cittadinanza e gli sfollati. La popolazione, sebbene provata da continue violenze, reag\u00ec dando asilo a migliaia di fuggiaschi, fino alla liberazione. 1943/1944 - Chieti\nMonumenti e luoghi d'interesse.\nLa via principale della citt\u00e0 \u00e8 il corso Marrucino, che va da piazza Trento e Trieste (comunemente conosciuta anche come piazza Trinit\u00e0), costeggia piazza Gian Battista Vico, attraversa piazza Gian Gabriele Valignani e termina su via Arniense, nel cuore del centro storico del capoluogo teatino.\nIl palazzo del municipio si trova in piazza San Giustino (un tempo intitolata a Vittorio Emanuele II), mentre il palazzo della provincia si trova lungo corso Marrucino. Attualmente la sede municipale \u00e8 situata su corso Marrucino nei pressi di piazza Valignani, all'interno dell'ex sede della Banca d'Italia - chiusa nel 2009: la nuova sistemazione si \u00e8 resa necessaria in seguito ai danni riportati dalla sede storica municipale, in piazza San Giustino, per il sisma aquilano del 6 aprile 2009.\nArchitetture religiose.\nL'affresco centrale della volta \u00e8 di Raffaele Del Ponte, pittore teatino del primo '800, raffigurante l'Assunzione di Maria. La pala d'altare maggiore \u00e8 di Giovanni Battista Spinelli, raffigurante la \"Pentecoste\", cos\u00ec come quella della terza cappella a destra, raffigurante la \"Madonna col Bambino tra San Francesco e San Giuseppe\".\nLa facciata \u00e8 in stile classico in pietra divisa in due ordini. Il campanile, in cotto, risale al XVIII secolo. L'interno \u00e8 a navata unica fiancheggiata da alcune cappelle. Le decorazioni richiamanti temi biblici sono di G. B. Gianni, architetto lombardo. Nella prima cappella a destra vi sono rappresentate le storie del figliol prodigo e la cacciata dal paradiso terrestre di Adamo ed Eva, sulla volta vi \u00e8 raffigurata il sacrificio di Isacco da parte di Giobbe. Nella seconda cappella vi \u00e8 la nascita e l'annunciazione della Madonna. Delle cappelle a sinistra \u00e8 stata affrescata soltanto la prima con le storie di san Martino. La pala di san Giuseppe Calasanzio \u00e8 stata dipinta nel 1790 da Giacinto Diana. Il quadro del santissimo rosario \u00e8 stato dipinto da Giacomo Farelli nel 1679. Il pulpito \u00e8 realizzato con intarsi di radica, mentre l'altare \u00e8 in marmo policromo. L'organo risale al settecento. La navata ha la volta a botte in cui vi \u00e8 un'ellisse che simula una cupola. Dal presbiterio si accede al museo diocesano d'arte sacra.\nL'interno \u00e8 composto da una sola navata, con volta a botte lunettata e quattro cappelle laterali tra loro comunicanti, poste sul lato sinistro. l'abside \u00e8 rettangolare, totalmente occupata dall'altare maggiore; tale altare \u00e8 in legno di noce, con particolari in ebano e altri legni pregiati, costituendo il capolavoro dei frati Marangoni. La cimasa racchiude l'immagine di Dio Padre benedicente; alla base delle colonne due piccoli tempietti ornati ripropongono la miniatura del disegno d'insieme. Il ciborio \u00e8 a forma di tempio a pi\u00f9 piani, con piccola cupola; la pala d'altare \u00e8 del Cinquecento, raffigurante l'Incoronazione della Vergine Maria in trionfo tra angeli e santi\nIl campanile \u00e8 a torre, a pianta rettangolare.\nArchitetture civili.\nNella villa fatta costruire dal barone Ferrante Frigerj e venduta nel 1864 al comune di Chieti hanno trovato sede il Museo archeologico nazionale d'Abruzzo, nello stabile neoclassico, mentre l'enorme giardino \u00e8 diventato il principale parco pubblico di Chieti, ricco di alberi secolari, fontane, terrazzamenti panoramici sulla citt\u00e0 e verso il monte Maiella.La costruzione risale al 1830 su progetto di Errico Riccio, domina una piccola altura, originariamente terreno agricolo della famiglia, localizzato all'esterno delle mura cittadine, presso Porta Sant'Andrea. Nel 1864 l'immobile fu sede scolastica, per la precisione del Real Istituto Tecnico Commerciale, uno dei pi\u00f9 rinomati del centro Italia. Nel 1959, con la costruzione della nuova sede dell'istituto, e per l'interessamento del soprintendente Valerio Cianfarani, la villa \u00e8 divenuta sede del Museo archeologico nazionale. All'esterno l'edificio \u00e8 rivestito in bugnato liscio di mattoni, al pianterreno e in semplici mattoni nei restanti livelli. La facciata rivolta verso Chieti \u00e8 coronata da un tempietto, all'interno \u00e8 esposta la pi\u00f9 importante raccolta archeologica d'Abruzzo, fruibile attraverso un percorso museale allestito nel 2011 e ampliato nel 2014 seguendo dei criteri che volgono a tracciare una storia degli italici abruzzesi, per distinzione di trib\u00f9. Al pianterreno in una sala speciale \u00e8 situata la statua del Guerriero di Capestrano, e vi \u00e8 anche una sala biblioteca di 13.000 volumi con pannelli esplicativi per approfondimenti vari. L'allestimento \u00e8 stato curato da Mimmo Palladino. Al primo piano sono presenti vari reperti ritrovati nel territorio abruzzese, disposti secondo un ordine cronologico dalla fase preistorica fino al tardo Impero Romano.\nSituato in largo Gian Battista Vico, fu rimaneggiato negli anni Trenta e conserva dell'antica struttura i balconi del piano nobile. Questi ultimi, dalle decorazioni in pietra come anche per il portale, sono caratterizzati dalle capricciose cimase in stile rococ\u00f2 che li sormontano. Il resto del prospetto \u00e8 interamente intonacato nella tonalit\u00e0 del rosso pompeiano.\nLa sua facciata curvilinea si affaccia su piazza Valignani, sul luogo in cui in passato era presente il palazzo gentilizio dell'omonima famiglia di Vacri. La sua edificazione fu imposta nel 1913 sopra il vecchio Palazzo Valignani, a causa del cedimento di un pilastro delle sottostanti cisterne sotterranee romane. La struttura \u00e8 divisa in due settori da cornicione marcapiano: la base \u00e8 fasciata in bugnato liscio, presentando cinque arcate d'ingresso al portico, e il secondo settore ha un loggiato con finestre dalle cornici a triangolo e a semicerchio. Dopo il terremoto del 2009, il palazzo ospita la sede comunale di Chieti, in attesa del restauro del Palazzo d'Achille.\nDalla piccola facciata di gusto classico posta sul piazzale davanti al Palazzo de' Mayo (lungo il corso Marrucino), fu progettato per accogliere una sede istituzionale in seguito all'unit\u00e0 d'Italia e presenta un finto pronao corinzio del XX secolo. L'insieme ha un aspetto neoclassico.\nDapprima palazzetto delle corporazioni, sorge su Piazzale G.B. Vico, risale agli anni Trenta ed \u00e8 ispirato ai palazzi comunali del medioevo italiano, in particolare per la presenza di una torre al centro del prospetto principale. Il progetto dell'architetto Camillo Guerra consisteva in un edificio eclettico, che attingeva dal rinascimento romano per quanto concerne le finestre del secondo piano, dall'abbazia di San Clemente a Casauria per il portico del pian terreno e dal palazzo della Santissima Annunziata di Sulmona per le finestre del primo piano. Caratteristici sono anche gli elementi decorativi che rimandano al regime fascista, come l'aquila imperiale poggiante su una testa di Mercurio, dio del commercio. Il cornicione \u00e8 sorretto da beccatelli sotto il quale trovano collocazione ceramiche policrome sulle professioni praticate nella regione.\nEsempio di architettura fascista, progettato anch'esso da Camillo Guerra, venne edificato come sede dell'Opera nazionale del dopolavoro sopra la struttura classicheggiante dei bagni pubblici, lungo il viale IV Novembre, e voleva celebrare il regime con i suoi lineamenti emblematici, grazie ai fasci che svettano in altezza dall'edificio. Conserv\u00f2 le sue funzioni originarie anche nel dopoguerra, ospitando per anni il cinema dell'ENAL, poi Gardencine, sale da biliardo, una scuola materna e una palestra, prima di essere destinato a sede del museo di storia delle scienze biomediche dell'Universit\u00e0 Gabriele d'Annunzio.\nCon la sua mole, l'edificio si impone su corso Marrucino. Il primo nucleo del complesso risale al XVI secolo. In seguito la famiglia di banchieri Costanzo condusse nel XVIII secolo una massiccia opera di rimaneggiamento. Con i marchesi Majo vi fu un grande restauro, nell'ultimo decennio del XVIII secolo, che confer\u00ec all'edificio un forte richiamo verso le ville napoletane di questo periodo. L'ultimo restauro, tra fine Novecento e primi del Duemila, \u00e8 opera della penultima proprietaria, la Fondazione CariChieti, che ha destinato il palazzo, oltre che a propri uffici, a museo e centro culturale. Attualmente il palazzo \u00e8 propriet\u00e0 della Fondazione Banco di Napoli che ne ha mantenuto la destinazione. Il fianco destro del palazzo \u00e8 punteggiato da una lunga serie di finestre intervallate da lesene e dispiegate su due livelli, mentre sulla piazzetta Martiri per la libert\u00e0 \u00e8 presente un monumentale portale in pietra del Settecento, anche se la rosa in ferro battuto che sovrasta il portone e che reca il monogramma dei Majo \u00e8 successiva. Il prospetto principale \u00e8 preceduto da un cortile, sul cui cornicione sono disposti dei busti marmorei. Caratteristica del palazzo \u00e8 l'altana con i tetti a pagoda, memore del gusto esotico settecentesco, cos\u00ec come singolare \u00e8 l'anemometro a forma di cicogna posta sul tetto centrale.\nAffacciata alla piazza principale della citt\u00e0, piazza San Giustino, il tribunale \u00e8 stato storicamente situato vicino alla cattedrale e al municipio a simboleggiare i massimi poteri cittadini. Anticamente sede della Regia udienza, a fine Ottocento cambi\u00f2 il suo aspetto architettonico e assunse le attuali connotazioni neogotiche. Negli anni Ottanta del XIX secolo la struttura fu ampliata, a discapito della vicina porta a tre archi, ossia Porta Zunica, che dovette cedere il posto. Il portico del piano terra si interrompe al centro, dove il balcone centrale origina un avancorpo con arco a sesto acuto cinto da una balaustra lapidea.\nSituato nel rione Trivigliano lungo via Toppi, \u00e8 dominato da una torre trecentesca con merlatura, tra i pochi esempi di architettura medievale a Chieti e unico esempio rimasto di torre costruita per difendere un palazzo nobiliare, oltre a quella del palazzo arcivescovile. In seguito a un incendio subito a seguito dei tumulti cittadini del 1647, fu quasi completamente ricostruito agli albori del Settecento. Il palazzo si sviluppa su Porta Pescara e conserva un ampio portale a bugnato liscio, che conduce a una scalinata monumentale. La facciata \u00e8 stata ristrutturata nel XIX secolo per ospitare al piano terra locali commerciali. Il portale d'ingresso da via dei Tintori \u00e8 l'unico elemento superstite della struttura rinascimentale antecedente il 1647. Le sue bugne sono tagliate a punta di diamante e ornate da incisioni con motivi floreali. Sulla volta ribassata dell'androne campeggia uno stemma dei baroni Toppi affrescato. Lo scalone \u00e8 a doppia rampa, con colonne doriche e stucchi plastici monocromi del XVIII secolo.\nSi affaccia su via de Lollis e fu eretto dai padri gesuiti come convento della sconsacrata chiesa di Sant'Ignazio, trasformata nel 1818 nel teatro Marrucino. Con la soppressione della Compagnia di Ges\u00f9 il palazzo pass\u00f2 prima alla famiglia Franchi, poi ai marchesi Martinetti Bianchi. L'accesso presenta un fornice estremamente alto, ed \u00e8 il portale pi\u00f9 ampio tra palazzi teatini. Pu\u00f2 inoltre vantare delle monumentali ante in legno e una rosta sempre dello stesso materiale che reca il monogramma in rilievo dell'ultima famiglia possidente. La facciata \u00e8 scandita da due ordini di balconi e finestre disposte in modo regolare. Nell'androne \u00e8 presente una guardiola per il controllo dell'accesso, mentre il soffitto reca l'arma della famiglia, che come attesta il biscione visconteo era di origine lombarda. Attorno al cortile si articola su tre lati un porticato. L'appartamento di rappresentanza del palazzo, con decori tardo-settecenteschi, fu commissionato al pittore Giacinto Diano dai Franchi, nel 1796. Le scene che l'artista napoletano realizz\u00f2 riguardano la mitologia e in particolare la favola di \"Psiche accolta da Giove nell'Olimpo\". Attualmente ospita il Museo d'arte Barbella.\nSituato nel rione Trivigliano in Piazza Sant'Agata, fu la residenza dei conti Siciliani d'Alaneto. Venne costituito dall'accorpamento nel XVIII secolo di pi\u00f9 edifici acquistati nel tempo. Le finestre possiedono semplici cornici in stucco nel primo piano, mentre le cornici delle finestre e balconi del secondo piano sono riccamente decorate. Gli ambienti entro cui sono contenute le rampe dello scalone sono coperti da volte a crociera a cupola emisferica, sostenute da colonne ioniche. Prima di essere destinato a uffici comunali e di aziende municipalizzate, \u00e8 stato sede della Facolt\u00e0 di Farmacia dell'Universit\u00e0 di Chieti e Pescara.\nCon la sua forma a ventaglio affacciata su Piazzetta M. Zuccarini, l'esedra della pescheria ricorda un mercato di et\u00e0 classica. Gli ambienti destinati ai venditori di pesce e carne sono preceduti da un colonnato dorico. Il soprannome \"lu ricchiappe\" \u00e8 dovuto al fatto che in passato in questa piazzetta aveva termine la corsa dei barberi, un antico palio a cui prendevano parte cavalli senza fantino e finiture, che vi giungevano dopo aver percorso a galoppo, in salita, via padre Alessandro Valignani e via Arniense (da ci\u00f2 il locale proverbio dialettale \"lu cavalle 'bbone s' ved' a lu ricchiappe\" in quanto lo spettatore del palio poteva identificare cavallo o il proprietario vincente solo conoscendo il barbaresco, cio\u00e8 l'addetto all'animale). Attualmente l'esedra ha assunto il nome di piazzetta teatro Mario Zuccarini, in ricordo dello storico soprintendente del teatro Marrucino.\nFu generato da un accorpamento nella seconda met\u00e0 del XVIII secolo di pi\u00f9 case precedenti e presenta una cappella annessa. Sorge verso la fine di via De Lollis (anticamente dello Zingaro), allo sbocco di Piazza Matteotti. L'appartamento nobile si snoda attorno a una scalinata monumentale a doppia rampa con pianta ellittica e sovrastata da un cupolino e accoglie attualmente il Circolo degli amici. La facciata si presenta ingentilita da un portalino che fa corpo unico con il sovrastante balcone dell'inferriata ricurva. L'androne oscurato dall'aggettante edificio Liberty, ospita una piccola cappella, e di fronte a questa si apre una vetrata che immette nell'appartamento sviluppato intorno a uno scalone a due rampe. Questo \u00e8 sovrastato da uno spazio ellittico, coperto a cupola. Al suo interno si possono ancora ammirare le decorazioni delle volte e l'ampio salone da ballo dipinto con scene mitologiche.\nsi trova in via degli Agostiniani. Con le sue linee barocche \u00e8 frutto di una ristrutturazione del secondo Settecento operata dalla famiglia Zambra, mercanti provenienti dalla Lombardia. \u00c8 caratterizzato da una bicromia rosso e gialla e da un portale in pietra a tutto sesto entro una cornice in stucco mistilinea ed \u00e8 delimitato agli angoli da paraste arrotondate. La peculiarit\u00e0 del portale di questo palazzo, rispetto agli altri della citt\u00e0, \u00e8 che insieme con la finestra e il balcone che lo sormontano costituiscono un unico corpo aggettante. Oggigiorno \u00e8 sede della Sovrintendenza archeologica degli Abruzzi.\nPosto a ridosso della chiesa della Santissima Trinit\u00e0, era la villa suburbana degli omonimi marchesi, ma in origine la propriet\u00e0 fu della famiglia Humani, a cui si deve l'erezione del vicino luogo di culto. Il principale elemento dell'edificio \u00e8 l'alta terrazza che si affaccia lungo via Vernia, testimonianza della natura di questo palazzo come villa fuori citt\u00e0, mentre l'interno venne decorato nel XVIII secolo su commissione degli Humani e nel XIX secolo su commissione dei Monaco La Valletta, che ereditarono la struttura in seguito al matrimonio di Maria Maddalena Humani con Domenico Monaco La Valletta. Gli affreschi del salone principale sarebbero riconducibili al pittore teatino del XIX secolo Raffaele Del Ponte. Alla fine del XIX secolo il palazzo pass\u00f2 in propriet\u00e0 alla famiglia romana dei marchesi Lepri per il matrimonio di Maria Maddalena Monaco La Valletta con Carlo Ambrogio Lepri. Attualmente \u00e8 gestito da privati per eventi, manifestazioni e spettacoli di ogni tipo.\nLa struttura, situata dietro la chiesa di Sant'Agata, incide fortemente sullo skyline di Chieti alta. Risale al XVIII secolo, e nel corso degli anni \u00e8 stato diviso in vari locali per appartamenti e sedi di associazioni. Negli ultimi anni i muratori hanno lavorato nelle caverne del piano terra, rinvenendo degli archi che formavano un doppio portico. Tali caverne sono androni a base quadrata formati da gigantesche mura. Il palazzo ha pianta rettangolare irregolare poich\u00e9 si piega a semicerchio, essendo stato ricavato dalle mura medievali. Suddiviso in pi\u00f9 settori da cornici, ha una palazzina centrale pi\u00f9 piccola che \u00e8 divisa da cornici e paraste, terminante a triangolo, con accanto una torretta rettangolare con finestre.\nIl palazzo ha pianta rettangolare con due principali ingressi con cornice in intonaco bianco, il primo per il convitto e il museo diocesano, e il secondo per il liceo classico, con annessa biblioteca e orto centrale a pianta quadrata. Il palazzo ha fattezze settecentesche con mattoni faccia vista, e viene usato anche nelle manifestazioni rievocative della \"Settimana Mozartiana\".\nArchitetture militari.\nAnche se oggi non sembra, Chieti aveva un circuito murario ben definito, soprattutto con l'espansione urbana avvenuta dai Normanni in poi. Dopo le demolizioni di met\u00e0 '800, e di inizio '900, oggi \u00e8 difficile leggere ancora con precisione il perimetro delle mura, se non aiutandosi con antiche stampe seicentesche, come quella del Pacichelli. Le mura erano ben definite in et\u00e0 angioina, restaurate nel Quattrocento, con delle torri di controllo e delle porte di accesso, in tutto 9, bench\u00e9 oggi ne sia rimasta soltanto una, Porta Pescara. Le altre porte erano:\nDopo la costruzione della linea ferroviaria Sulmona-Pescara, anche Chieti alta vide un grande incremento demografico e dunque un'espansione urbana al di fuori delle mura, che furono definitivamente demolite, oppure inglobate nelle case civili. Le porte rimaste, come ad esempio Porta Zunica, ancora esistente ai primi del '900, furono definitivamente smantellate, mentre nuovi quartieri come quello del Sacro Cuore o di Borgo Marfisi prendevano forma fuori dai secolari confini. \nGli elementi fortificati oggi ancora visibili sono, insieme a strutture militari moderne:\nLa torre originale \u00e8 del XIV secolo, con merlature aggiuntive del periodo rinascimentale. La torre non faceva parte della cinta muraria, ma era una fortificazione del palazzo nobile dei Toppi, assieme alla torre del palazzo arcivescovile. Ha pianta rettangolare irregolare, con obl\u00f2 superiore, e merlature sul cornicione. \nSiti archeologici.\nSecondo studi effettuati sui reperti archeologici, il colle fu abitato a partire da almeno 3500 anni fa e il primo nucleo di rilievo risale all'et\u00e0 del ferro. Segni dell'importanza assunta dall'antica Teate Marrucinorum, soprattutto dopo la guerra sociale, sono i resti archeologici di tre tempietti, un teatro, un anfiteatro e un complesso termale.\nChieti sotterranea.\nChieti vanta, oltre ai numerosi resti dell'antica civilt\u00e0 romana, un'intera citt\u00e0 sotterranea situata proprio sotto l'attuale centro storico. Con lo scopo di soddisfare le esigenze della popolazione nell'antica Teate venne realizzato un complesso sistema di cisterne collegate mediante cunicoli provvisti di fori di aerazione, che \u00e8 ancora in parte integro, tanto che alcuni ambienti ipogei furono utilizzati come rifugio antiaereo durante la seconda guerra mondiale.\nI cunicoli si trovano nel rione Trivigliano, sotto Porta Pescara, Largo Sant'Agata, via dei Tintori, una cisterna si trova sotto piazza dei Templi romani, un'altra sotto piazza Valignani e sotto la Banca d'Italia, una terza sotto Largo dei Carbonari in via Selecchy, poi esiste il complesso sotterraneo della via Tecta, che passa sotto il corso Marrucino e arriva alla parte orientale di Fonte Grande con acquedotto ipogeo (viale Amendola) e le terme romane.\nI cunicoli sono di due tipologie, a cui corrispondevano due diverse funzioni: quelli coperti da \"opus caementicium\" servivano a trasportare l'acqua dalle cisterne poste in posizione pi\u00f9 elevata verso le altre, mentre quelli che presentano volta a cappuccina erano utili per raccogliere l'acqua mediante stillicidio. L'acqua entrava nelle cisterne anche grazie a dei tombini circondati da un pavimento in \"opus spicatum\" di adeguata inclinazione e quelle destinate ad uso potabile venivano filtrate con tappi di carbonato di calcio. Non si \u00e8 ancora compresa con certezza la funzione della \"via tecta\", una strada sotterranea alta pi\u00f9 di quattro metri, che presenta pareti di \"opus mixtum\" e volta in \"opus caementicium\". Nel Medioevo questo sistema di cisterne continu\u00f2 probabilmente ad essere utilizzato, ma altri ambienti sotterranei vennero costruiti in seguito e l'antica eredit\u00e0 venne in parte abbandonata.\nSociet\u00e0.\nEtnie e minoranze straniere.\nSecondo i dati ISTAT al 1\u00ba gennaio 2015 la popolazione straniera residente era di 2391 persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nRomania 736 1,41%\nAlbania 604 1,15%\nIstituzioni, enti e associazioni.\nTra i presidi delle forze armate presenti in citt\u00e0 vi sono:\nCultura.\nUniversit\u00e0.\nLa citt\u00e0 di Chieti \u00e8 sede, insieme a Pescara, dell'Universit\u00e0 Gabriele d'Annunzio. Nel campus di Chieti hanno sede otto Dipartimenti: Farmacia, Ingegneria e Geologia, Lettere Arti e Scienze Sociali, Medicina e Scienze dell'Invecchiamento, Neuroscienze e Imaging, Scienze Mediche Orali e Biotecnologie, Scienze Psicologiche Umanistiche e del Territorio, Scienze Sperimentali e Cliniche con le facolt\u00e0 di Farmacia, Lettere e Filosofia, Medicina e Chirurgia, Psicologia, Scienze dell'Educazione Motoria (sede in viale Abruzzo), Scienze della Formazione, Scienze Matematiche Fisiche e Naturali, Scienze Sociali oltre che la Scuola superiore Gabriele D'Annunzio, scuola di studi avanzati per dottorati, postdottorati e valorizzazione. Nel campus di Pescara sono dislocati dipartimenti e facolt\u00e0 negli ambiti delle Lingue, Architettura e Scienze Giuridiche ed Economiche.\nNel campus di Chieti, inoltre, hanno sede il rettorato con il consiglio di amministrazione, la direzione generale con gli uffici amministrativi, il senato Accademico e l'auditorium.\nNel campus della d'Annunzio di Chieti hanno sede le fondazioni universitarie di livello internazionale dell'Istituto di Tecnologie Avanzate Biomediche (I.T.A.B.), del Centro Scienze dell'Invecchiamento (Ce.S.I.), riconosciuto \"special consultant\" per l'Economic &amp; Social Council dell'ONU dal 2004 e del Clinical Research Center (C.R.C.).\nIstituti superiori.\nIn citt\u00e0 operano un liceo classico, un liceo scientifico, un liceo linguistico psicopedagogico, un liceo artistico, un istituto professionale e tre istituti tecnici\nArte.\nChieti ha subito varie trasformazioni edilizie nel corso dei secoli, bench\u00e9 citt\u00e0 antichissima, lasciando tracce dell'epoca romana, del primo Medioevo dell'VIII secolo, dell'epoca medievale, e infine della nuova urbanizzazione durante la trasformazione barocca delle chiese e degli edifici.&lt;br&gt;Sul piano architettonico, dell'epoca romana Chieti conserva molto bene la principale via del decumano, ossia l'attuale corso Marrucino, e l'area sacra dei santuari italici, dei quali l'imponente frontone del III secolo a.C. si conserva nel Museo della Civitella. Appunto in quest'area sacra della \"Civitella\" nel I secolo fu costruito l'anfiteatro romano, con il progetto di ricostruzione alla maniera romana della citt\u00e0 marrucina, dopo la conquista della campagna italica. L'anfiteatro \u00e8 a pianta ellittica, costruito con materiale povero di \"cubicula\" (\"opus mixtum\"), cos\u00ec come si presenta la cavea del teatro romano. Dell'architettura sacra romana si conservano i tre templi dell'epoca giulio-claudia del I secolo, in particolare il tempio maggiore, utilizzato dal VII secolo come chiesa cristiana, dedicata a San Paolo. I primi due constano di cella con pronao e cripta, mentre l'ultimo \u00e8 composto solamente da cella e cripta. Le mura sono in calcestruzzo, secondo la tecnica dell\"opus reticolatum\". Dell'epoca romana si conserva, anche se manomesso nei secoli, il vecchio tempio di Diana. Nel XIII secolo divenne l'attuale chiesa di Santa Maria del Tricalle, lasciando soltanto a testimonianza la pianta originaria circolare, oggi ottagonale.\nNel IX secolo probabilmente doveva esistere anche la Cattedrale di San Giustino in stile pre-romanico, ricostruita nell'XI secolo dopo le distruzioni di Pipino il Breve. A causa di vari rifacimenti, l'architettura teatina medievale si limita all'esistenza di Porta Pescara, l'unica sopravvissuta delle nove porte, con arco a sesto a culto, il portale del 1375 della chiesa di Sant'Antonio Abate, e la facciata gotica della chiesa di Sant'Agata, gi\u00e0 costruita nel IX secolo. Del Trecento sono testimonianza alcuni preziosi affreschi della cripta della Cattedrale, dove \u00e8 raffigurata una \"Crocifissione\" con San Giustino di Chieti adorante.&lt;br&gt;La grande ricostruzione della citt\u00e0 nel XVII secolo con l'abbattimento delle mura sconvolse gli stili delle principali chiese, come nel caso della chiesa di San Francesco al Corso (consacrata nel 1239), mostrante una facciata monumentale con portale barocco in pietra bianca, preceduto da una scalinata dello Scaraviglia, del 1879. Gli interni furono stuccati e dipinti da Giovan Battista Gianni e Giovanni Colombo, seguendo gli schemi del barocco napoletano e lombardo. Presso San Giustino lavorarono sia il Gianni che Ludovico de Majo per la pittura delle tele. L'interno fu lasciato nella pianta basilicale a tre navate, ma rimodellato con finissimi stucchi di gusto napoletano.\nNel Seicento venne modificata l'architettura della chiesa di Sant'Agostino, danneggiata seriamente da un incendio nel 1562, con tele e stucchi di Ludovico Teodoro e Michele Clerici, cos\u00ec come quella delle neonate chiese della Santissima Trinit\u00e0 (XVI sec, poi XVIII sec) e di Sant'Anna degli Scolopi, dal 1913 intitolata a San Domenico. Le altre principali chiese che subirono uba quasi totale trasformazione barocco-neoclassica sono quella di Santa Maria della Civitella, detta dei Celestini o del Carmine, quella di San Francesco da Paola, dell'Ognissanti, la cappella del Monte dei Morti, la chiesa di Sant'Antonio Abate. Dell'epoca rinascimentale a Chieti, nell'architettura civile, si conserva in parte l'esempio del Palazzo vescovile, con la possente torre di guardia di Colantonio Valignani.\nNel '700 incominci\u00f2 a conformarsi l'attuale corso Marrucino, dove vennero costruiti numerosi palazzi, e restaurati altri precedenti come il Palazzo de Mayo; tali palazzi vennero costruiti dalle ricche famiglie che, oltre a quella Valignani, avevano iniziato a fare fortuna nella citt\u00e0, come i Fasoli, gli Zambra e gli Olivieri. Questi palazzi, situati sul corso, sulle varie vie e sulla principale via Arniense, presentano chiari motivi di architettura barocca napoletana, con grandi portici, e interni decorati da affreschi.&lt;br&gt;Nel 1813-18 Chieti vide costruito il Teatro Marrucino sopra l\u00e0 chiesa di Sant'Ignazio (l'ex convento fu trasformato nel Palazzo Martinetti Bianchi), con molti motivi classici all'interno, specialmente sul campo pittorico e scultoreo, che richiama i motivi del classico teatro d'opera all'italiana. Sempre nell'800 entr\u00f2 una corrente di neoclassicismo nella scultura e architettura teatina, che si concentr\u00f2 sia sui palazzi che sulle chiese. Modificate furono gli esterni della chiesa di Sant'Antonio, conservando solo il portale medievale, e l'intera chiesa di Sant'Anna del cimitero, che perse l'antico gusto medievale. Sul campo neogotico, nel 1879 fu restaurata in questo stile la chiesetta del Tricalle, e il Palazzo di Giustizia in Piazza San Giustino. Singolare costruzione ottocentesca, di stampo neogotico, \u00e8 la Caserma Francesco Spinucci, simile a un castello, con la torre dell'orologio merlata, e finestre ad arco ogivale.&lt;br&gt;Durante il fascismo Chieti vide costruita sul corso Marrucino alcuni palazzi istituzionali in stile littorio, come il Palazzo della Camera di Commercio e il Palazzo OND (oggi sede del Museo Universitario). Lo stile \u00e8 eclettico, ad esempio nel classicismo della Camera di Commercio si evincono le sculture delle aquile reali, mentre nel Palazzo OND svettano due torri dei fasci littori.&lt;br&gt;Sempre durante il fascismo fu sperimentato il revival neogotico sull'esterno della Cattedrale di San Giustino: l'architetto Cirilli dagli anni '20 al 1936 smantell\u00f2 l'apparato barocco della facciata della chiesa, restaurando la cuspide del campanile, proponendo uno stile gotico eclettico, con portale monumentale cuspidato, e corridoio a colonne tortili sopra il tetto della fiancata della chiesa che volge verso la piazza. Fu costruita negli anni '30 anche la Biblioteca De Mesi presso la Piazza dei Tempietti, in architettura razionalista, con la classica torre littoria, e il Palazzo del Ministero dei Lavori Pubblici, in eguale stile.\nSul campo scultoreo, molte sono le testimoniane dell'epoca italica e romana, come le statue del frontone dei templi italici dell'area della Civitella, che attingono allo stile ellenistico, e le steli italiche del VI secolo a.C., caratterizzate da due blocchi, uno lungo e l'altro pi\u00f9 corto, dove nel maggiore \u00e8 registrato l'epitaffio funebre, e in quello pi\u00f9 piccolo il ritratto del defunto. Seguendo quest'ottica, ma in maniera pi\u00f9 rielaborata, \u00e8 la statua del Guerriero di Capestrano della popolazione vestino-picena, dove l'arte italica prese rapido sviluppo di volumetria e tridimensionalit\u00e0 monumentale, raffigurando il defunto con aspetto molto lavorato e dettagliato. Nel Medioevo la scultura vari\u00f2, con la committenza di opere d'arte sacra, dove figur\u00f2 la vasta produzione di Madonne lignee, tra le pi\u00f9 note la \"Sant'Anna con la Vergine e il Bambino\" del Trecento, assieme a statue di santi. La committenza dur\u00f2 fino al '700, dove si registrarono ovviamente variazioni di stile, dal Medievale al barocco napoletano.\nLetteratura.\nChieti gi\u00e0 nel periodo romano dette i natali a importanti personaggi di notevole livello letterario. Vi nacque il politico Asinio Pollione che fond\u00f2 la prima biblioteca nell'Urbe e che durante il principato di Augusto conobbe scrittori come Cornelio Gallo e Virgilio. Gi\u00e0 operante in epoca cesariana, fu in rapporti con Cicerone e Catullo. Dal Medioevo al XVIII secolo la scrittura della citt\u00e0, legata da una tradizione secolare ecclesiastica alla compilazione di trattati e cronache religiose, fu rappresentata da intellettuali quali Nicoletto Vernia, filosofo aristotelico, Federico Valignani, che si occup\u00f2 di memorie romane della citt\u00e0 (scrisse in forma epico-storica \"Centuria di sonetti sulla storia di Chieti\") e Niccol\u00f2 Toppi, storico del Regno di Napoli. Nel XVIII secolo l'ultimo scrittore chietino legato alla trattatistica fu Ferdinando Galiani (scrisse il trattato \"Della Moneta\"), nato a Chieti, che si occup\u00f2 di vari settori culturali, tra cui la lingua napoletana e il pensiero del liberismo. Chieti si distinse all'inizio nel campo della storiografia, di cui si ricordano Girolamo Nicolino (\"Historia della citt\u00e0 di Chieti\", 1657) e Gennaro Ravizza (\"Dizionario degli uomini illustri della citt\u00e0 di Chieti\").\nTra la fine del XIX secolo e l'inizio del XX secolo Chieti divenne un importante centro culturale al livello letterario e pittorico. Nel 1879 Gabriele D'Annunzio pubblic\u00f2 a Chieti la sua prima raccolta di \"Primo vere\", mentre alla fine del secolo la citt\u00e0 fu frequentata da intellettuali come Edoardo Scarfoglio, Matilde Serao e Costantino Barbella. Tuttavia di questo secolo, malgrado la citt\u00e0 fosse un salottino culturale rappresentato in parte da questi personaggi, non ha avuto un particolare scrittore di fama che abbia contribuito a immortalare la citt\u00e0, oppure a creare un pensiero critico nel mondo della letteratura regionale o nazionale.\nParticolarmente Scarfoglio assieme a d'Annunzio e Michetti scrisse articoli culturali sui giornali della citt\u00e0, alternando periodi di soggiorno tra Chieti e Francavilla al Mare nello studio del Convento Michetti, dove fu fondato alla fine dall'800 il Cenacolo Dannunziano.\nPittura e scultura.\nSul campo dell'arte furono operativi Costantino Barbella e Francesco Paolo Michetti. Il primo realizz\u00f2 varie piccole opere in terracotta e bronzo, molte delle quali oggi conservate nel Museo Barbella della citt\u00e0; mentre Michetti si occup\u00f2 dell'affrescatura della sala del Consiglio nell'attuale palazzo della Provincia. Nel Palazzo de Mayo \u00e8 inoltre ospitata una collezione di bozzetti Michettiani, tra cui \"La figlia di Iorio\" (1895) e di altri pittori internazionali del Novecento.\nTra i dipinti pi\u00f9 antichi che si trovano a Chieti, sicuramente il primato spetta alle architetture religiose: si ricorda il ciclo di affreschi del XIII secolo sulle storia di San Giustino di Chieti (nella cripta del Duomo) e in quello dell'ex convento di San Domenico, conservato nel Museo d'arte \"Costantino Barbella\". Di opere rinascimentali poco si conserva al livello pittorico, a causa del rifacimento barocco massiccio della maggior parte delle chiese e dei palazzi. Dunque la maggior parte di opere della met\u00e0 del XVII-XVIII secolo proviene da Giovan Battista Gianni, Ludovico de Mayo, Donato Teodoro, Michele Clerici, Giovanni Battista Spinelli, a carattere sacro, conservato nelle chiese del Duomo, di Santa Chiara, di San Giovanni (di cui si ricorda il monumentale tabernacolo ligneo), San Domenico Nuovo, Sant'Agostino e la Santissima Trinit\u00e0.Al livello scultoreo, Chieti conserva i bei portali trecenteschi di Sant'Antonio abate e di Santa Maria della Civitella, di ispirazione angioina, come testimonia la caratteristica aquila posta sulla ghimberga: se quello di Sant'Antonio abate \u00e8 anonimo, gli storici ipotizzano che il secondo possa essere dell'ortonese Nicola Mancino (1321).\nL'opera lignea medievale pi\u00f9 famosa di Chieti \u00e8 la \"Sant'Anna Metterza\" (XIII secolo), conservata nel museo diocesano e tratta dalla chiesa di Sant'Anna del cimitero comunale. Il resto, sia al livello scultoreo di stucchi che di opere lignee, risale al XVII-XVIII secolo, caratterizzato nelle decorazioni interne delle chiese, dei palazzi (si ricordano anche i cicli pittori del teatro Marrucino e del Palazzo Lepri).Gran parte dell'opera scultorea-pittorica di Chieti \u00e8 oggi conservata nel Museo d'arte Costantino Barbella, nel Palazzo Martinetti Bianchi. Intitolato allo scultore teatino che mostr\u00f2 una sua personale interpretazione del bozzetto naturalista riguardo alle scene di vita quotidiana d'Abruzzo, prettamente a carattere pastorale, il palazzo conserva tele e sculture che vanno dal XIV secolo a oggi. Nella sala del gruppo otto-novecentesco delle opere, si conservano molte opere di Barbella, di Michetti, di Francesco Palizzi, Basilio Cascella, Valerico Laccetti, e una collezione di maioliche policrome di Castelli (TE), della collezione Paparella Trecia-Devlet, il cui museo principale si trova a Villa Urania (Pescara). Altre opere d'arte del XVIII secolo, riguardanti non solo il carattere sacro, ma anche civile, sono in gran parte di autori ignoti, provenienti dalla collezione Paglione-Olivares.\nTeatro.\nA Chieti si trova il Teatro Marrucino, inaugurato nel 1818 col nome di Real Teatro San Ferdinando in onore dell'allora sovrano delle Due Sicilie Ferdinando I di Borbone, pochi giorni dopo la prima rappresentazione fu \"La Cenerentola\" di Giovacchino Rossini.\nMedia.\nTelevisione.\nA Chieti ha sede l'emittente televisiva locale Rete8.\nCucina.\nSono specialit\u00e0 culinarie teatine le \"sagne a pezze\", i \"tajar\u00ecll fasciule e cotiche\", la \"'ngrecciata\" e le \"pallotte cace e ove\".\nTra le specialit\u00e0 tradizionali della cucina italiana troviamo gli strozzapreti, i tagliolini, le frattaglie di maiale \"'ndocca a 'ndocca\", la carne di pecora, le trippe alla teramana e alla pennese, il cinghiale, il brodetto adriatico di pesce (scorfani, gamberi, polpi e rane pescatrici). Tra i dolci \u00e8 tipica la cicerchiata teatina per il periodo natalizio.\nGeografia antropica.\nFrazioni.\nBascelli, Bivio Brecciarola, Brecciarola, Buonconsiglio-Fontanella, Campo di Roma, Carabba, Chieti Scalo, Colle Marcone, Crocifisso, De Laurentiis Vallelunga, Fasoli, Fonte Cruciani, Iachini, La Torre, San Martino, San Salvatore, Levante-Pietragrossa, Tricalle, Sant'Anna, Sant'Antonio, Santa Barbara, Santa Filomena, Selvaiezzi, Vacrone Cascini, Vacrone Colle San Paolo, Vacrone Villa Cisterna, Vallepara, Villa Obletter, Villa Reale.\nUrbanistica.\nLa citt\u00e0 ha subito un rapido incremento demografico nel secondo dopoguerra, rendendo necessaria la costruzione di nuovi palazzi popolari. Tuttavia tale progetto si rivel\u00f2 una speculazione edilizia, realizzata intorno al centro storico, con numerosi palazzi di molti piani realizzati su terreno instabile, e la creazione della moderna centrale frazione di Chieti Scalo, nel primo '900 con la relativa stazione ferroviaria operativa lungo il tracciato Roma-Pescara. Mentre da una parte si compivano stravolgimenti edilizi, come nel caso della piazza dei Tempietti, con la costruzione di un palazzo popolare sopra le rovine di un tempio romano, l'economia prese avvio nella zona Scalo, con l'apertura di numerose industrie e uffici della provincia di vario genere. Nel 1970 anche lo stadio comunale fu spostato nello Scalo, nella zona di Santa Filomena, liberando l'area del centro storico ove gli scavi negli anni ottanta avrebbero portato alla luce l'anfiteatro romano, nella zona Civitella. Nel 1965 fu inaugurata presso la via dei Vestini l'Universit\u00e0 degli Studi Gabriele d'Annunzio\", garantendo l'economia della frazione per la presenza di studenti fuori sede. Immediatamente a monte dell'ateneo inizi\u00f2 nei primi anni settanta la costruzione dell'attuale ospedale policlinico di Chieti \"Santissima Annunziata\". Fino al 2016 anche la presenza del 123\u00ba Reggimento fanteria \"Chieti\", presso la caserma Berardi, garantiva il sostentamento delle piccole imprese locali.\nOggi Chieti \u00e8 suddivisa nel centro storico ubicato sopra il colle, attraversa dal corso Marrucino, legato a tre nuovi quartieri, il Tricalle, il Filippone e il piazzale Sant'Anna, alle porte del cimitero; e la zona moderna di Chieti Scalo. Il centro storico si divide nei rioni di Sant'Agostino, Sant'Agata, San Giustino, Civitella (presso l'anfiteatro) e quello della villa comunale. Verso Ripa Teatina si \u00e8 sviluppata la contrada \"Madonna del Freddo\", mentre verso Bucchianico il \"Colle Marcone\". La zona di \"Chieti Scalo\" \u00e8, come detto, una delle principali risorse economiche del capoluogo, composta dalle localit\u00e0 di \"Madonna delle Piane\" (dove si trova la vecchia chiesa, assieme alla nuova fermata della stazione ferroviaria), da quella di \"San Martino\", nella zona del viale Unit\u00e0 d'Italia, il centro originario vero e proprio dello Scalo, ossia il viale Benedetto Croce, fino alla stazione, e infine la localit\u00e0 \"Santa Filomena\".\nChieti Scalo.\nIl quartiere di Chieti Scalo \u00e8 la frazione pi\u00f9 grande del capoluogo teatino, ha cominciato a svilupparsi, verso la fine dell'Ottocento, con la costruzione della linea ferroviaria Pescara-Roma . La stazione venne costruita nel Piazzale Marconi, ancora oggi esistente, insieme alla piccola chiesa del Crocifisso, ricostruita in grandi dimensioni negli anni '50. La campagna circostante, successivamente bonificata, fu interessata da un enorme fenomeno espansivo dapprima negli anni '30, e poi dai 50 in avanti, contestualmente ad un impetuoso sviluppo dell'industria manifatturiera proseguito fino agli anni settanta del secolo scorso.Negli anni '30, a titolo di esempio, venne posto in essere un imponente processo di edificazione civile a servizio dell'industria manifatturiera con l'edificazione, lungo via Pescara, del Villaggio \"Celdit\", per gli operai dell'omonima industria. Nel 1965 fu inaugurato, nella stessa zona, il primo edificio del nascente campus dell'Universit\u00e0 degli Studi \"Gabriele d'Annunzio\".\nOggi Chieti Scalo \u00e8 zona industriale ma riveste anche ulteriori ruoli, per l'economia comunale, la presenza dell'Universit\u00e0 - con i relativi studenti dimoranti - del Policlinico, adiacente all'Universit\u00e0, in via dei Vestini, zona Madonna delle Piane, nonch\u00e9 di numerosi uffici amministrativi ed istituzionali alcuni dei quali trasferitisi dal centro storico, quale, per esempio, gli uffici provinciali di Poste Italiane. Negli anni '40 del novecento venne realizzato il campo di prigionia 21 per i prigionieri politici, oggi divenuto Caserma \"Enrico Rebeggiani\" e sede del Centro Nazionale Amministrativo dell'Arma dei Carabinieri. Dal 2005, presso il quartiere Santa Filomena \u00e8 attivo il principale centro commerciale della Val Pescara, chiamato \"Megal\u00f2\". La conformazione orografica ha inoltre permesso la presenza di molti impianti sportivi principali quali lo stadio, le piscine comunali, il campo di baseball-softball, la tensostruttura per sports estivi ed il secondo, il terzo ed il quinto palasport cittadino per dimensione. Chieti Scalo, per la sua posizione geografica, \u00e8 anche attraversata dai principali collegamenti regionali, come la strada statale 5 Via Tiburtina Valeria, la strada statale 81 Piceno Aprutina, la strada statale 656 Val Pescara-Chieti e il raccordo autostradale 12 Asse attrezzato.\nEconomia.\nL'espansione moderna della citt\u00e0 \u00e8 iniziata con l'apertura (1873) della ferrovia Pescara-Sulmona-Roma: la stazione si trova nella parte bassa (Chieti Scalo); intorno a essa sono sorti nuovi quartieri industriali, commerciali e, per conseguenza, residenziali a carattere intensivo, lungo la direttrice viaria formata, oltre che dalla vecchia statale, dall'asse attrezzato civile-industriale di collegamento con Pescara, a sua volta parallelo all'autostrada proveniente da Roma.\nIndustria.\nHanno sede principale a Chieti alcune grandi realt\u00e0 produttive sviluppatesi in Abruzzo, soprattutto nei settori metalmeccanico, alimentare, tessile e delle costruzioni.\nLe aziende principali residenti in citt\u00e0 sono:\nTerziario e servizi.\nIl settore \u00e8 cresciuto molto negli ultimi anni. In citt\u00e0 risiedono il 39,3% delle aziende della Provincia.\nSono presenti due centri commerciali.\nFinanza.\nLa Cassa di Risparmio della Provincia di Chieti \"S.p.A.\", o brevemente \"CariChieti\" fondata nel 1862, dal 22 novembre 2015 in liquidazione coatta amministrativa, \u00e8 stato il principale ente creditizio della citt\u00e0, dove aveva la sede legale, e della provincia. Dal giorno successivo \u00e8 stata rifondata, come Good Bank, con la nuova denominazione di Nuova Cassa di Risparmio di Chieti \"S.p.A.\" o in breve \"Nuova CariChieti\", con la \"parte buona\" della vecchia banca, che ha la sede sociale a Roma e la Direzione Generale in citt\u00e0.\nNel 1990, su iniziativa di Cna e Confesercenti, nasce la \"Banca Serfina\" la prima banca privata in Abruzzo sorta dopo 140 anni. Il 30 settembre 2013 Banca Serfina S.p.A. \u00e8 stata acquisita da Banca popolare dell'Emilia-Romagna soc. coop. (BPER).\nDal 1952 \u00e8 presente il Centro direzionale sud Italia dell'Alleanza Assicurazioni.\nArtigianato.\nTra le attivit\u00e0 economiche pi\u00f9 tradizionali, diffuse e attive vi sono quelle artigianali, come la lavorazione della ceramica e del ferro battuto.\nInfrastrutture e trasporti.\nStrade.\nLa citt\u00e0 \u00e8 servita da due assi autostradali:\nInoltre, sono presenti numerosi collegamenti con le zone circostanti. In particolare:\nFerrovie.\nLa stazione di Chieti si trova a Chieti Scalo: \u00e8 una struttura di medie dimensioni, posta lungo la ferrovia Roma Sulmona Pescara.\nAeroporti.\nL'aeroporto di Pescara sorge a circa 10\u00a0km dal centro citt\u00e0, nel tratto pescarese della via Tiburtina.\nMobilit\u00e0 urbana.\nLe linee urbane di trasporto pubblico sono gestite dalla societ\u00e0 La Panoramica, che gestisce anche la linea filoviaria cittadina, il cui esercizio \u00e8 stato ripristinato dal 26 settembre 2009 e riattivato nel 2013 dopo una lunga sospensione (dal 1992).\nSport.\nCalcio.\nNel comune hanno sede due societ\u00e0 di calcio: l'Associazione Sportiva Dilettantistica Calcio Femminile Chieti, fondata nel 2010, militante nel campionato di Serie C e l\u2019Associazione Sportiva Dilettantistica Chieti F.C. 1922 maschile che militer\u00e0 nel campionato di Serie D 2021-2022.\nPallacanestro.\nLa principale squadra teatina di pallacanestro maschile \u00e8 stata la Pallacanestro Chieti, che ha militato nella Divisione Nazionale A, terza serie nazionale nonch\u00e9 massima categoria dilettantistica, nel campionato 2012/2013. A seguito della riforma dei campionati nazionali di pallacanestro ha disputato, avendone acquisito il titolo in classifica, il campionato di DNA Silver per il 2013/2014, raggiungendo i play-off per la promozione. Ammessa a disputare il campionato di A2 Silver per la stagione sportiva 2014-2015, al termine si classifica al settimo posto, ottenendo il titolo per disputare la serie A2 unificata (non pi\u00f9 divisa con criterio meritocratico) per la stagione sportiva 2015/2016, titolo reiterato per la stagione 2016/2017. Retrocessa in serie B ai play out, nella stagione 2017/2018 non si iscrive al campionato estinguendo il titolo sportivo. Restano nel campionato maschile nella stagione 2018/2019 le societ\u00e0 \"Teate Basket\" (nota per motivi di sponsorizzazione come \"Europa ovini Chieti\") in serie B e la \"Magic Basket Chieti\", militante nel campionato di serie C. A cavallo tra gli anni settanta e gli anni ottanta la Pallacanestro Chieti (allora denominata Chieti Basket) ha militato per quattro stagioni, non consecutive, in serie A2.\nLa squadra di pallacanestro femminile del CUS Chieti concluse con la promozione in serie A1 il campionato 2011/2012 di serie A2. Nel campionato 2012/2013 ha acquisito la permanenza nella massima serie disputando anche il primo turno dei playoff per lo scudetto. \u00c8 stata esclusa dal campionato nel 2014 per ragioni amministrative. Aveva gi\u00e0 disputato, in passato, fino al 2005, otto campionati di serie A1.\nEsistono anche altre societ\u00e0: la \"Minerva Basket Chieti\" e la \"G.S. Audax Chieti\".\nDal 24 settembre al 7 ottobre 2007 la citt\u00e0 di Chieti ha ospitato il FIBA EuroBasket Women 2007, organizzato dalla FIBA Europe. A contorno di tale manifestazione Ortona, Lanciano e Vasto hanno ospitato partite preliminari del torneo.\nBaseball.\nDal 23 settembre al 25 settembre 2009 la citt\u00e0 di Chieti ha ospitato le semifinali del Campionato mondiale di baseball 2009 - Campionati del Mondo di Baseball seniores Canada - Venezuela; Cina Taipei - Portorico; Australia - Portorico.\nPallavolo.\nLa pallavolo maschile \u00e8 rappresentata dalla Pallavolo Chieti, che negli anni ottanta ha militato diverse stagioni tra serie A1 e serie A2, mentre la squadra femminile Pallavolo Teatina milita nel campionato di serie B2.\nPallamano.\nLa maggiore societ\u00e0 cittadina, la Pallamano CUS Chieti, venne fondata nel 1975. Dopo diversi anni nella massima serie della disciplina, per il cumularsi di ingenti debiti, \u00e8 stata dichiarata fallita il 19 luglio 2019.\nGinnastica Ritmica.\nNella ginnastica ritmica la squadra teatina dell'\"Armonia d'Abruzzo\" ASD ha vinto gli scudetti negli anni 2008, 2009, 2010, 2011, 2012 e 2013 ed \u00e8 campione d'Italia in carica, ininterrottamente, da sei anni. Fornisce molte atlete e tecnici alla quotatissima nazionale italiana, campione del mondo, viceolimpionica a Pechino e bronzo a Londra.\nFabrizia D'Ottavio, una sua allieva ora passata al professionismo, ha vinto la medaglia d'argento a squadre alle Olimpiadi di Pechino, mentre Federica Febbo, altra allieva diciassettenne della societ\u00e0 teatina \u00e8 campionessa d'Italia 2011. Da molti anni le allenatrici agonistiche artefici di tali successi sono Anna Maziotti e Germana Germani.\nSoftball.\nIl softball \u00e8 rappresentato dall'\"Atoms' softball club\", da anni ai vertici del campionato di serie B ed ora ripescato nella serie A2, che disputer\u00e0 nel 2013. Da alcuni anni la Atoms' \u00e8 entrata nell'orbita della polisportiva CUS Chieti. Non disponendo di campo per softball, ha sempre giocato adattandosi allo stadio del baseball. Ora per\u00f2 nel campionato di serie A2 \u00e8 obbligatorio l'apposito campo di gioco in terra battuta.\nCalcio a 5.\nIl calcio a 5 maschile \u00e8 presente a Chieti per merito del CUS Chieti Calcio a 5. La squadra, per decisione societaria, \u00e8 iscritta nel campionato di serie C2 dopo aver disputato, in passato, diversi campionati di serie A e, fino al 2012/2013, il campionato di serie A2.\nLa squadra femminile di calcio a 5, l'AZ Gold Women Calcio a 5, disputa il massimo campionato nazionale. Ha vinto lo scudetto battendo in finale la squadra pugliese del Real Statte ed \u00e8 campione d'Italia' 2013.\nLa squadra di calcio a 5 per sordomuti di Chieti, l'ASD Teate 88 ENS Chieti, milita nel massimo campionato della disciplina ed \u00e8 stata campione d'Italia per due volte, nelle stagioni 2008/2009 e 2009/2010. Ha vinto inoltre la Supercoppa Italiana nel 2009/2010. Nel marzo 2011, l'ASD Teate 88 ENS Chieti ha conquistato la Coppa Italia battendo in finale il Palermo a Reggio nell'Emilia per 6-5.\nScacchi.\nNel panorama sportivo teatino hanno un posto di primo piano anche gli scacchi, la cui federazione fa parte da alcuni anni del CONI: l'ASD Circolo Scacchi \"R. Fischer Chieti\" milita nel massimo campionato italiano di scacchi a squadre sia maschile sia femminile e si \u00e8 laureata campione d'Italia a squadre maschile 2008 (e vicecampione 2014) e femminile 2010, 2011, 2012, 2013, 2014 (nel massimo campionato femminile Chieti \u00e8 stata presente anche con la squadra Under 16, quarta classificata nel 2013) ; due campionesse tesserate, le sorelle Tea e Laura Gueci, si sono laureate campionesse d'Italia 2012 rispettivamente nella categoria individuale \"Assoluta\" e \"Under 20\".\nCiclismo.\nNella storia centenaria del Giro d'Italia, Chieti \u00e8 stata protagonista sin dalla prima edizione del 1909. Infatti il 16 maggio 1909 il Giro arriv\u00f2 a Chieti dopo essere partito da Bologna. L'arrivo in via Asinio Herio dopo aver affrontato la via Colonnetta fu il primo traguardo finale in salita della storia del Giro d'Italia. La tappa di 378\u00a0km fu vinta dal piemontese Giovanni Cuniolo e Luigi Ganna, giunto secondo, conquist\u00f2 la virtuale \"maglia rosa\" (l'indumento del leader della corsa fu istituito anni dopo) che port\u00f2 ininterrottamente al traguardo finale, per cui la Bologna-Chieti fu anche la prima tappa decisiva della storia del Giro d'Italia. Due giorni dopo il Giro ripart\u00ec da Chieti alla direzione di Napoli per una tappa di 242\u00a0km. Il Giro torn\u00f2 a Chieti di nuovo il 29 maggio 1920. La citt\u00e0 fu sede di arrivo della tappa Roma-Chieti e di partenza per la tappa Chieti-Macerata (31 maggio). Nel periodo fascista fu citt\u00e0 di arrivo e partenza di tappa per altre due volte nel 1923 e nel 1933, mentre nel dopoguerra fu sede di tappa in 11 edizioni del Giro d'Italia (1946, 1962, 1967, 1968, 1972, 1974, 1979, 1984, 2002, 2006 e 2009).\nNel 2010, 2011, 2012 e 2013 Chieti \u00e8 stata traguardo di arrivo di una tappa della corsa Tirreno Adriatico.\nIl CUS (Centro Universitario Sportivo) di Chieti gestisce molteplici realt\u00e0 sportive teatine:\nImpianti sportivi.\nLa citt\u00e0 di Chieti dispone di numerosi impianti sportivi. Oltre agli impianti scolastici e quelli ludico-sportivi in centri o circoli privati o in appalto, molti non menzionati per brevit\u00e0, i principali sono:"}
{"id": "1094123", "revid": "122399101", "url": "https://it.wikipedia.org/wiki?curid=1094123", "title": "Cabina primaria", "text": "La cabina primaria (CP) o cabina di alta tensione (CAT) \u00e8 un impianto elettrico che ha la funzione di trasformare l'energia in ingresso ad alta tensione (solitamente 120kV, 132kV o 150kV, raramente anche 60kV o 220kV) in energia a media tensione (8.4, 10, 15 o 20\u00a0kV in base alla zona geografica da alimentare). In Italia sono presenti circa 2000 cabine primarie.\nStruttura.\nLa struttura di una cabina primaria \u00e8 la seguente:\nParte di alta tensione.\nLa linea ad alta tensione si attesta ad un sostegno capolinea e da qui scendono le cosiddette \"calate\" verso la cabine primarie, cio\u00e8 campatine di conduttore di linea a tiro ridotto che scendono dal sostegno capolinea ai trasformatori di misura voltmetrici (T.V.), piccoli trasformatori voltmetrici di tipo capacitivo (raramente anche di tipo induttivo); la loro funzione \u00e8 quella di diminuire la tensione al valore nominale di 100 V per poterla poi misurare senza rischi per la sicurezza delle persone: non esistono infatti strumenti di misura in grado di leggere direttamente un simile valore di tensione.\nSpesso \u00e8 presente una bobina di disaccoppiamento (anche chiamata bobina di sbarramento) utilizzata per separare la tensione di rete dai segnali ad alta frequenza utilizzati, di norma, per effettuare telecontrolli e telemanovre e veicolati attraverso le linee AT, circuitalmente a valle dei TV ma fisicamente montata sopra ad essi; in questo caso il TV funge anche da derivatore capacitivo dell'alta frequenza per poi inviarla ai dispositivi di trasmissione/ricezione ad Onde convogliate.\nAi T.V. sono collegati (lato Cabina) i sezionatori, con funzione di separazione visiva propedeutica all'esecuzione di lavori fuori tensione: tali dispositivi possono essere manovrati solo in assenza di corrente, cio\u00e8 ad interruttori aperti.\nQui \u00e8 anche installato il sezionatore di cortocircuito e messa a terra (normalmente aperto) che consente di lavorare in sicurezza sulla linea elettrica A.T., nel caso di lavori da eseguirsi fuori tensione).\nDopodich\u00e9 si incontrano i trasformatori di misura amperometrici (T.A.) (trasformatori amperometrici), a volte integrati negli interruttori, che hanno il compito di diminuire la corrente di linea al valore nominale di 5 A, per poterla misurare senza rischi per gli operatori: tale misura \u00e8 utilizzata per i circuiti di protezione e per la rilevazione del carico nella linea.\nAndando oltre si trovano gli interruttori.\nSi tratta di apparecchi di manovra che sono in grado di interrompere le correnti ordinarie (in caso di manovre) ma anche le sovraccorrenti che si originano in caso di guasti (su automatismi comandati da appositi dispositivi di misura detti rel\u00e8 di protezione). Tramite gli interruttori, quindi, \u00e8 possibile disalimentare rapidamente la porzione di rete guasta, limitando il pi\u00f9 possibile gli effetti termici e meccanici che le sovraccorrenti determinano sugli altri elementi di rete.\nGli interruttori di alta tensione, come isolamento, possono utilizzare raramente l'olio dielettrico o, quasi sempre, un gas chiamato SF6 - esafluoruro di zolfo; (pi\u00f9 recente, ha bisogno di meno manutenzione ed \u00e8 pi\u00f9 efficace).\nInfine, un altro sezionatore collega l'interruttore alla sbarra della Cabina Primaria.\nL'insieme delle apparecchiature sopra descritte (sezionatore di linea, T.V., bobina OCV, interruttore e T.A., sezionatore di linea lato sbarra e relativi collegamenti) costituisce il cosiddetto \"stallo linea AT\".\nTrasformatori.\nIn una cabina primaria possono essere presenti pi\u00f9 semisbarre ad alta tensione, eventualmente collegabili tra di loro attraverso sezionatori (e, raramente, interruttori/congiuntori AT); dalle sbarre vengono derivate le tre fasi per l'entrata nel trasformatore, attraversando prima dei sezionatori, quindi degli interruttori e dei TA analoghi a quelli usati per le linee AT e infine per gli scaricatori, che limitano le sovratensioni in ingresso causate da fulmini.\nIl trasformatore quindi abbassa la tensione ai valori della rete MT (da 20kV a 8.4kV). Nonostante l'elevata efficienza di trasformazione, le perdite interne provocano un riscaldamento del trasformatore; per raffreddarlo, il nucleo ferromagnetico del trasformatore \u00e8 immerso in olio isolante e la cassa che lo contiene chiusa ermeticamente dall'esterno; l'olio circola esternamente attraverso dei radiatori e viene raffreddato, eventualmente ricorrendo anche all'uso di ventole e/o pompe di circolazione nei trasformatori di elevata potenza. Le variazioni di temperatura modificano il volume dell'olio e per permettergli di espandersi \u00e8 presente, sopra al trasformatore, un serbatoio di espansione, normalmente chiamato conservatore, che pu\u00f2 ricevere o rilasciare olio in base alle necessit\u00e0.\nVisto il costo elevato solitamente si usano due trasformatori di potenza compresa tra 16 e 63 MVA dotati di una certa capacit\u00e0 di sovraccarico temporaneo. In base alla norma, il sovraccarico pu\u00f2 arrivare al 150% se di lunga durata o al 180% se di breve durata.\nOgni trasformatore ha poi un regolatore di tensione (denominato VSC, Variatore Sotto Carico) che permette di elevare o abbassare la tensione di uscita (+/- 10%) per poterla adattare al variare dei carichi nell'arco del tempo; normalmente il VSC \u00e8 comandato da un dispositivo automatico (RAT, Regolatore Automatico di Tensione) che permette di mantenere la tensione MT costante al variare del carico assorbito dalla rete e della tensione lato AT.\nParte di media tensione.\nIn uscita dai trasformatori si trova la sezione a media tensione (MT). Nelle cabine primarie pi\u00f9 vecchie questa parte \u00e8 esterna, mentre in quelle pi\u00f9 recenti trasformatori di tensione, sezionatori, trasformatori di corrente, interruttori e sbarre di media tensione sono situati all'interno di una costruzione.\nI trasformatori presenti nelle cabine alimentano ognuno una propria sbarra MT separata.\nIn caso di guasto di un trasformatore la sbarra viene rialimentata attraverso un congiuntore dagli altri trasformatori rimasti in servizio. Nei casi estremi (rottura contemporanea di due trasformatori oppure superamento della massima potenza erogabile) la sbarra viene rialimentata, nei limiti del possibile, dalle cabine primarie vicine.\nDa ogni sbarra MT sono derivate diverse linee MT protette da sezionatori e interruttori di funzionamento analogo a quelli AT.\nInoltre, in ogni sbarra MT \u00e8 presente un TV per la misura della tensione e un TA per ogni linea per la misura della corrente.\nNelle cabine, cosiddette \"a giorno\" \u00e8 presente a volte anche un traspositore o traslatore, che si utilizza in luogo di una o due coppie sezionatore-interruttore in caso di fuori servizio (per manutenzione o per guasto) di questi ultimi.\nInvece nelle cabine di ultima generazione o \"segregate\" la coppia sezionatore-interruttore \u00e8 estraibile, \u00e8 montata cio\u00e8 in un carrello, e per eseguire manutenzioni o riparazioni viene letteralmente sostituita con un altro carrello tenuto di scorta.\nNelle cabine primarie possono essere presenti anche dei gruppi di rifasamento, che sono formati da schiere di condensatori che vengono utilizzati per ridurre la componente induttiva della corrente di linea: infatti i motori elettrici e i trasformatori inseriti nei dispositivi elettrici creano componenti induttive.\nIn Italia si sta installando nelle cabine primarie un dispositivo chiamato bobina di Petersen, il cui scopo \u00e8 quello di limitare le correnti di guasto tra fase e terra. Per garantire il servizio di erogazione dell'energia elettrica, e ridurre il numero di blackout, il neutro MT dei trasformatori AT/MT viene collegato a terra tramite un'impedenza, avente il compito di limitare le correnti di guasto causate dalla componente capacitiva delle linee elettriche, correnti che possono raggiungere valori anche di centinaia di ampere, nel caso in cui una fase vada a contatto con la terra. La bobina di Petersen, quindi, compensando la componente capacitiva della rete elettrica MT, riduce le correnti di guasto e permette all'arco elettrico formatosi nel punto di guasto di autoestinguersi pi\u00f9 rapidamente, prima che la protezione della linea stessa intervenga aprendo l'interruttore, permettendo di continuare l'erogazione dell'energia elettrica verso l'utenza.\nParte di bassa tensione.\nIn ogni cabina primaria \u00e8 presente una particolare linea MT denominata \"servizi ausiliari\" che alimenta un trasformatore MT/BT, posto all'interno della cabina stessa, utilizzato per alimentare tutti quei componenti che funzionano in bassa tensione, come ad esempio: quadro di bassa tensione (luci interne ed esterne, cancelli automatici, sistema di videosorveglianza, ecc), protezioni, caricabatterie, motori degli interruttori, apparati di telecontrollo e telemanovra, condizionatori, ecc.\nProtezioni.\nPer evitare danni ingenti creati dalle elevate tensioni e correnti che si formano in caso di guasto, nelle cabine sono installate apparecchiature atte a limitare il perdurare dei guasti, facendo aprire il relativo interruttore, che controllano costantemente lo stato di tutte le parti elettriche essenziali della cabina.\nSi classificano in Protezioni AT, Protezioni Trasformatore e Protezioni MT e tutte sono tarate secondo precisi valori e ritardi in modo che il mancato intervento di una di esse faccia scattare la protezione a monte salvaguardando nel miglior modo possibile l'intero sistema.\nProtezioni AT.\nLe protezioni AT hanno il compito di proteggere le linee AT affluenti alla cabina dalle sovracorrenti che si creano in caso di guasto a terra o cortocircuito.\nSono formate da protezioni distanziometriche e dagli interruttori AT: la protezione, essendo in grado di determinare con buona approssimazione la distanza del punto guasto, pu\u00f2 intervenire anche in caso di un guasto sulle cabine primarie limitrofe ad essa elettricamente collegate; nel caso di linee AT prevalentemente in cavo (formate da conduttori isolati e interrati) \u00e8 presente un'ulteriore protezione denominata \"Differenziale Cavo\" che permette di rilevare guasti dovuti al danneggiamento del cavo pi\u00f9 rapidamente della protezione distanziometrica.\nProtezioni Trasformatore.\nLe Protezioni Trasformatore hanno il compito di proteggere l'elemento elettrico pi\u00f9 costoso dell'intera cabina, il trasformatore AT/MT; ecco un elenco delle principali protezioni asservite ad un trasformatore AT/MT.\nProtezioni MT.\nLe Protezioni MT hanno il compito di proteggere le linee MT uscenti della cabina.\nAutomatismi e Telecontrollo.\nQuesti dispositivi vengono anche utilizzati per effettuare delle manovre di apertura/chiusura degli interruttori tramite il telecontrollo. Se per esempio un operatore deve effettuare delle prove di manutenzione degli interruttori, deve prima contattare il Centro operativo che gli aprir\u00e0 o chiuder\u00e0 gli interruttori a seconda della necessit\u00e0. Ogni manovra in cabina primaria quindi deve essere segnalata.\nIn ogni cabina \u00e8 presente quindi il cosiddetto telecomando, responsabile del collegamento (ricezione/invio delle informazioni) con il centro operativo.\nLe protezioni e il telecomando devono essere alimentate in corrente continua: la mancanza di energia elettrica, dovuta ad esempio all'apertura degli interruttori di linea AT per un fulmine, porterebbe alla disalimentazione anche dei servizi ausiliari. Per questo vengono usati nelle cabine dei raddrizzatori, che trasformano la corrente alternata in bassa tensione in corrente continua. Per assicurare l'efficienza dei servizi anche senza alimentazione dalla rete elettrica vengono utilizzate delle batterie, tenute costantemente sotto carica proprio dal raddrizzatore, che entrano in funzione in caso di emergenza. Le batterie tradizionali sono del tipo al piombo, mentre le pi\u00f9 recenti in gel (che comportano costi minori e minore manutenzione); le protezioni e i motori degli interruttori sono alimentati a 110V, il telecomando e i sistemi di comunicazione a 24V.\nPrima dell'avvento dell'automazione, le cabine primarie erano custodite 24 ore su 24 da uno o pi\u00f9 operatori; oggi gli unici interventi umani sono di manutenzione (che deve essere fatta con regolarit\u00e0) o di riparazione.\nLa media tensione in uscita sar\u00e0 portata alle cabine di media tensione, nelle quali sar\u00e0 trasformata a sua volta in bassa tensione (400/230V)."}
{"id": "1094124", "revid": "125042981", "url": "https://it.wikipedia.org/wiki?curid=1094124", "title": "Nikolaj Valuev", "text": "Biografia.\nSoprannominato \"Gigante russo\" in virt\u00f9 della notevole statura \u2014 caratteristica che ne instaur\u00f2 peraltro un paragone con Primo Carnera \u2014 pratic\u00f2 anche la pallacanestro e il lancio del disco prima di dedicarsi alla boxe.\nApparso in un cameo del film \"7 Zwerge - Der Wald ist nicht genug\" (versione tedesca de \"I Sette Nani\"), ha inoltre interpretato un ex pugile colpito da amnesia in \"Stonehead\" nel 2008. Sposato dal 2000 con Galina, \u00e8 padre di Grisha e Irina Valuev.\nCarriera.\nProfessionista dal 1993, il 22 gennaio 1999 conquist\u00f2 a danno del connazionale Aleksei Osokin il titolo russo dei massimi: aggiudicatosi anche la cintura panasiatica nel 2000, il 9 ottobre 2004 inflisse un knock-out tecnico a Paolo Vidoz facendo suo l'intercontinentale messo in palio dalla WBA. Il 17 dicembre 2005 prevalse infine su John Ruiz, con un verdetto maggioritario che gli consegn\u00f2 il riconoscimento mondiale della WBA.\nDopo che una triplice difesa ne ebbe portato il record a 46 vittorie consecutive senza battute d'arresto, il 14 aprile 2007 fu sconfitto ai punti e detronizzato da Ruslan Chagayev. Aggiunto al proprio palmar\u00e8s il titolo nordamericano imponendosi su Jean Fran\u00e7ois Bergeron il 29 settembre 2007, il 30 agosto 2008 si rimpossess\u00f2 del titolo WBA (frattanto rimasto vacante) sempre contro Ruiz.\nRespinto l'assalto del quarantaseienne Evander Holyfield il successivo 20 dicembre, il 7 novembre 2009 venne spodestato da David Haye: contrariato dal verdetto che aveva assegnato il trionfo all'inglese, Valuev comunic\u00f2 il ritiro dalle scene nell'agosto 2010 complice anche un intervento chirurgico sub\u00ecto al polso."}
{"id": "1094125", "revid": "729019", "url": "https://it.wikipedia.org/wiki?curid=1094125", "title": "Primo Gibelli", "text": "Militante comunista, profugo in URSS, comandante della squadriglia internazionale \"Lafayette\" nella Guerra di Spagna, morto in combattimento per difendere Madrid, primo straniero decorato con l'onorificenza di Eroe dell'Unione Sovietica e con l'Ordine di Lenin.\nBiografia.\n\u00c8 originario di Masano, frazione del comune di Caravaggio, cugino del deputato comunista Achille Stuani. I genitori lavorano tutto il giorno fuori casa e il bambino viene affidato al nonno Giovanni, vecchio garibaldino. Dopo qualche anno, la famiglia si trasferisce su invito di alcuni parenti a Torino; risiede in un quartiere operaio e il padre Angelo, socialista, trova lavoro presso gli stabilimenti della Fiat. Nei primi anni \u00e8 allevato dal nonno ex garibaldino, in quanto i genitori debbono lavorare duramente per sostenere la famiglia.\nFrequenta il ginnasio a Besan\u00e7on. Tornato a Torino frequenta corsi serali ed entra nella FIAT nel reparto motori d'aviazione, scelta di lavoro che lo guider\u00e0 nella futura condotta militare nell'antifascismo internazionale. \u00c8 avverso alla guerra di Libia ed \u00e8 attivo nello smascherare il falso miraggio per i disoccupati di una possibilit\u00e0 di lavoro e nuova sistemazione portato avanti dai giornali al servizio della scelta politica dell'intervento in Libia, conosce quindi Antonio Gramsci, viene arrestato ma continua la sua attivit\u00e0 di agitazione anti-guerrafondaia ed anti-imperialistica.\nNel 1917 \u00e8 fra quei socialisti che salutano la Rivoluzione d'Ottobre come faro per la emancipazione internazionale del proletariato e dell'umanit\u00e0, nel contempo viene licenziato arrestato per manifestazione \"sediziosa\" ed inviato ad una scuola di addestramento militare che non fa in tempo a raggiungere per la fine del conflitto. Rientra in FIAT, nel momento in cui il movimento operaio, durante il biennio rosso, \u00e8 in fase di attacco al sistema capitalistico sia con rivendicazioni salariali che sociali. Nel settembre del 1920 gli operai rispondono alla serrata dei padroni con l'occupazione delle fabbriche, il movimento operaio non supportato adeguatamente dal PSI, si prepara alla risposta militare contro la repressione con la speranza di poter arrivare alla rivoluzione socialista, nel contempo Benito Mussolini ha gettato la maschera per generare confusione per fasce di socialisti rivoluzionari e sindacalisti rivoluzionari in merito al movimento fascista e lo squadrismo inizia un feroce attacco alle organizzazioni operaie.\nNel gennaio 1921 a Livorno iniziano i lavori del XVII congresso del PSI, nel contempo la base operaia si scontra con gli squadristi fascisti: l'ala sinistra del partito visto l'inadeguatezza delle risposte da parte dei dirigenti del partito si stacca e nasce il Partito Comunista d'Italia a cui Gibelli aderisce immediatamente.\nIl regime fascista nel 1922 sta oramai prendendo il potere e gli squadristi fascisti non ostacolati, se non spesso appoggiati dagli organi di repressione dello stato, si prendono la rivincita sui sovversivi; Torino \u00e8 funestata da pestaggi ed uccisioni particolarmente barbare come quella del comunista Pietro Ferrero segretario della FIOM, anarchico, trascinato legato ad un camion attraverso la citt\u00e0, a Ferrero verr\u00e0 intitolata una brigata SAP, operante a Torino:\"33\u00ba battaglione SAP \"Pietro Ferrero\"\", operante a Torino e nello specifico dell'insurrezione di aprile 1945 partecipo' agli scontri alle \"Ferriere Piemontesi\".. Vengono incendiati sia sedi di partiti avversi al regime che di organizzazioni operaie e dopo ci sono gli arresti soprattutto di socialisti, comunisti ed anarchici.\nPrimo Gibelli in URSS.\nIncomincia il periodo del fuoriuscitismo con il riparare all'estero per i militanti antifascisti, per molti \u00e8 l'accogliente Francia, per altri \u00e8 la Russia Sovietica. Grazie all'appoggio dei fratelli Stuani Gibelli opta per questa seconda scelta ed entra direttamente nelle file dell'Armata Rossa, in cui incomincia a distinguersi per le sue capacit\u00e0 militari supportate dalle conoscenze tecniche apprese alla FIAT, dimostrando la sua capacit\u00e0 in azioni fulminee come pilota di autoblindo, al punto tale che per i suoi atti di valore viene ammesso al Partito Bolscevico.\nDopo la lotta contro l'Armata Bianca controrivoluzionaria e la fratricida guerra civile di Ucraina, Gibelli torna a Mosca e viene avviato alla scuola di addestramento militare per piloti di aeroplano nell'Armata Rossa. Ottiene il brevetto di pilota dimostrando eccezionale perizia e nel 1923 sposa Valentina figlia di Valeriano Maraz, altro fuoriuscito che \u00e8 ormai soldato dell'Armata Rossa e legato da gran amicizia al Gibelli.\nPartecipa ad azioni militari in Asia, viene abbattuto ma si salva salvando anche il preziosissimo, per i tempi aeroplano aggiustandolo alla \"bella e meglio\", ma riuscendo comunque farlo nuovamente volare riceve per tale azione l'ordine della Bandiera rossa di combattimento. Raggiunge con l'aeroplano nel 1928 una nave nel mar d'Azov che rischiava di perdersi e naufragare e la guida fino alla salvezza per cui riceve a Mosca la \"decorazione\" dell'Arma personale: un revolver cesellato, con dedica personale e riconoscimento dell'autorit\u00e0 politico-militare.\nDiventa istruttore pilota sul Don, mentre i fascisti gli stanno dando ancora la caccia per cui gli viene arrestato il padre che non da alcuna notizia sul modo di reperire il figlio mentre le notizie i fascisti le ottengono dall'ambasciata sovietica di Roma, \u00e8 il periodo degli \"strani\" contatti fra le \"due rivoluzioni\" del secolo, giocati con l'intento di situazioni di indebolimento dei reciproci regimi politici.\nPaolo Robotti, cognato di Palmiro Togliatti ricorda aneddoti riguardanti il carattere spericolato di Gibelli che volendo passar sotto i ponti della Moscova come il grande pilota sovietico Valery Chkalov schiant\u00f2 l'aereo e si fer\u00ec seriamente. Fu punito come d'altro canto l'amico pilota che era riuscito nell'impresa col divieto di volare; fu promosso maggiore per i meriti gi\u00e0 acquisiti col comando di collaudatore di motori.\nNel 1934 finalmente i genitori riescono a raggiungerlo a Mosca e stringono amicizia con la famiglia di Antonio Gramsci, all'inizio della guerra di Spagna, mediante l'appoggio di Togliatti ottiene il permesso di andare a combattere contro i fascisti come pilota di aeroplano.\nPrimo Gibelli nella guerra di Spagna.\nGli aerei disponibili sono di vecchia costruzione per cui per poterli utilizzare al meglio Gibelli usa il metodo, insegnandolo alla squadriglia, dell'attacco a bassa quota con bombardamento e repentino ritorno in picchiata con mitragliamento per coprirsi la fuga, ovviamente il metodo \u00e8 rischioso soprattutto con velivoli quasi desueti.\nLa \"Lafayette\" dispone di Breguet XIX di vario tipo con diverse caratteristiche di maneggevolezza. Sebbene i piloti parlino lingue diverse riesce a distinguersi tanto da avere affidato il comando di un Potez 540 con equipaggio di 7 uomini, di scarsa velocit\u00e0 ed altrettanto scarse protezioni per l'equipaggio. La difesa di Madrid in particolare era guidata dal colonnello Demenciuk che, al comando di 4 Potez 540, decise, visto il mancato arrivo dei caccia di copertura, di tornare indietro avvisando i piloti a gesti, non essendo disponibile il collegamento radio. Solo in seguito si accorse che l'aereo di Gibelli era stato abbattuto.\nMorte di Primo Gibelli.\nNon \u00e8 dato sapere se Primo Gibelli avesse capito o meno gli ordini ricevuti dal colonnello: il suo carattere battagliero comunque gli avrebbe difficilmente permesso di rinunciare all'azione. Alcuni giorni dopo l'abbattimento un aereo fascista paracadut\u00f2 una cassa che conteneva il cadavere decapitato e martoriato di Gibelli: le successive indagini portarono a ricostruire che l'equipaggio si era salvato gettandosi col paracadute ma, caduto oltre le linee nemiche, era stato ucciso sul posto. Solo Primo Gibelli, individuato come comandante per le sue mostrine, venne torturato, senza esito, per carpire informazioni su presunti piani di attacco. \nO almeno queste furono le circostanze della morte cos\u00ec come raccontate dalle autorit\u00e0 repubblicane alla stampa internazionale, alla quale il cadavere martoriato di Gibelli venne ampiamente mostrato. Ma rapidamente presso diversi corrispondenti di guerra neutrali si fece largo l'opinione che si fosse trattato di una messinscena della propaganda comunista: vi erano diversi elementi poco credibili, come il fatto che lo stesso paracadute usato per lanciare la cassa si fosse impregnato di sangue; cassa che poi in seguito a successivi approfondimenti risult\u00f2 provenire da un magazzino di Madrid che certo non poteva essere sotto il controllo degli insorti. In un suo articolo, l'inviato dell'Associated Press H. Edward Knoblaugh scrisse che, secondo quanto aveva scoperto nella sua inchiesta, il presunto corpo di Gibelli apparteneva in realt\u00e0 a un operaio madrileno morto durante un bombardamento (Cfr. Edward Knoblaugh, \"Correspondant in Spain\", Sheed &amp; Ward, 1937).\nOnorificenze e memoria.\nPer il suo comportamento eroico fu decorato con l'Ordine di Lenin e proclamato eroe dell'Unione Sovietica. Durante il cinquantesimo anniversario della fondazione del PCI, il segretario del partito Luigi Longo ha consegnato ad Ernestina, la figlia di Primo Gibelli, una medaglia d'oro a ricordo fatta espressamente pervenire dalle autorit\u00e0 moscovite, ma soprattutto fra gli operai moscoviti del ramo automobilistico per molti anni la memoria di Gibelli \u00e8 rimasta viva.\nNel 1981 Ernestina si rec\u00f2 in Spagna per recuperare la salma del padre, senza per\u00f2 riuscire a identificarla: ci\u00f2 si spiega in quanto durante gli anni del regime fascista di Franco le salme dei caduti repubblicani avevano subito diversi spostamenti venendo infine trasportate nel cimitero di Fuencarral."}
{"id": "1094126", "revid": "767487", "url": "https://it.wikipedia.org/wiki?curid=1094126", "title": "Elton Dean", "text": "Artista versatile, nel corso della carriera ha collaborato con diversi artisti, tra cui i sudafricani di colore che facevano parte dei Brotherhood of Breath, la cui \"township music\" coniugava il free jazz americano con le allegre atmosfere dei ghetti neri di Johannesburg.\nHa trascorso buona parte della vita in Francia, dove il suo talento musicale e in particolare le sue improvvisazioni jazz erano molto apprezzate. Oltre che per l'originalit\u00e0 delle sue esibizioni, la sua musica \u00e8 caratterizzata dal frequente uso che fece del saxello, uno dei sax meno utilizzati.\nBiografia.\nGli inizi.\nDean nacque a Nottingham. I suoi genitori erano membri dell'Esercito della Salvezza. Crebbe a Londra e nell'infanzia impar\u00f2 a suonare il pianoforte e il violino; si compr\u00f2 un clarinetto all'et\u00e0 di 18 anni e a 20 inizi\u00f2 a suonare il sassofono. Dopo alcune esperienze nella scena del rhythm and blues londinese e di Amburgo, nel 1966 entr\u00f2 a far parte dei Bluesology di Long John Baldry. Il pianista del gruppo era Reginald Dwight, che in seguito prese il nome d'arte Elton John combinando i nomi di battesimo di Dean e di Baldry.\nCollaborazioni con Keith Tippett.\nNei Bluesology incontr\u00f2 il cornettista Mark Charig, insieme al quale e al trombonista Nick Evans divenne uno dei membri fondatori del Keith Tippett Sextet, in cui suon\u00f2 dal 1968 al 1970. La collaborazione con Keith Tippett, leader del gruppo, sarebbe continuata per diversi anni in molti dei progetti del pianista, tra i quali la \"big band\" Centipede.\nRock progressivo.\nContribu\u00ec in maniera determinante al nuovo \"sound\" dei Soft Machine, \"band progressive\" di punta dell'emergente scena di Canterbury, con i quali suon\u00f2 dal 1969 al 1972. Il suo debutto con il gruppo avvenne con \"Third\", da molti considerato il loro capolavoro, che segn\u00f2 un distacco dalle atmosfere psichedeliche dei precedenti album per inoltrarsi in quelle della \"fusion\" e dell'improvvisazione. Con i Soft Machine suon\u00f2 in diverse \"tourn\u00e9e\", specialmente in altri paesi europei, dove la \"band\" riscosse maggior successo che in patria. La svolta jazzistica si sarebbe accentuata nei successivi due album in studio, \"Fourth\" e \"Fifth\", dopo i quali Dean lasci\u00f2 i Soft Machine e fond\u00f2 il proprio gruppo di \"fusion\" Just Us.\nTra i lavori di altri artisti legati alla scena di Canterbury con i quali avrebbe collaborato negli anni successivi, vi sono molti degli album del bassista dei Soft Machine Hugh Hopper e i vari progetti che con quest'ultimo ha creato (Soft Head, Soft Heap, MASHU, ecc.), quelli dell'ex chitarrista dei Matching Mole Phil Miller e dei suoi In Cahoots, dell'ex batterista di Gong e Hatfield and the North Pip Pyle, un disco dei National Health e uno di John Greaves degli Henry Cow.\nFree jazz e \"Township Music\".\nNello stesso periodo in cui usc\u00ec dai Soft Machine, aumentarono le sue collaborazioni con i sudafricani che ruotavano attorno al progetto dei Brotherhood of Breath, conosciuti al tempo dei Centipede; tali collaborazioni lo portarono a fondare con Tippett nel 1975 i Ninesense, di cui fu il leader, che miscelavano free jazz e \"township music\" sudafricana e che si sciolsero nel 1978. In seguito, Dean avrebbe ripreso a suonare questa musica negli album della Dedication Orchestra, una \"band\" di tributo ai Brotherhood of Breath, e negli album di Dudu Pukwana e Harry Beckett.\nCarriera solista e altre collaborazioni.\nL'esordio da solista avvenne nel 1971 con l'album \"Elton Dean\", con la partecipazione di Neville Whitehead al basso e Phil Howard alla batteria, cui avrebbero fatto seguito altri lavori a lui accreditati e altri con gruppi di cui era il leader. Contribu\u00ec a organizzare molti concerti di jazz nella zona a nord di Londra e una etichetta da lui fondata pubblic\u00f2 alcune musicassette di jazzisti britannici.\nTra gli artisti jazz con cui ha collaborato nel corso della carriera vi sono Carla Bley, che accompagn\u00f2 in un \"tour\" del 1977, il trombonista statunitense di free jazz Roswell Rudd, il bergamasco Gianluigi Trovesi, il batterista statunitense di Joe Gallivan.\nTra i lavori degli ultimi anni vi sono un disco del 2002 con i Soft Works, gruppo che comprendeva gli ex Soft Machine Hugh Hopper, John Marshall e Allan Holdsworth, alcuni album e concerti con i Soft Machine Legacy, con la stessa formazione dei Soft Works ma con John Etheridge al posto di Holdsworth, e le collaborazioni con i Soft Bounds (quartetto composto da Dean, Hugh Hopper, e dai francesi Sophia Domancich e Simon Goubert) e nel progetto \"Psychic Warrior\" del pianista Alex Maguire.\nDiscografia.\nGli anni relativi a questa discografia riguardano le registrazioni degli album e non le pubblicazioni."}
{"id": "1094150", "revid": "78273", "url": "https://it.wikipedia.org/wiki?curid=1094150", "title": "Autostrada Torino\u2013Ivrea\u2013Valle d'Aosta S.p.A.", "text": ""}
{"id": "1094151", "revid": "4252", "url": "https://it.wikipedia.org/wiki?curid=1094151", "title": "Molestia sessuale", "text": ""}
{"id": "1094152", "revid": "85405", "url": "https://it.wikipedia.org/wiki?curid=1094152", "title": "Yaropolk", "text": ""}
{"id": "1094153", "revid": "113588499", "url": "https://it.wikipedia.org/wiki?curid=1094153", "title": "Conto Arancio", "text": "Conto Arancio \u00e8 un prodotto di risparmio proposto dalla banca olandese ING Bank, operante anche in Italia nonch\u00e9 in altri Paesi. Tecnicamente, Conto Arancio \u00e8 un deposito a risparmio utilizzabile via internet o via telefono, secondo la precisa scelta della banca ING Direct di non dotarsi di sportelli tradizionali. \nNato dall'esperienza di ING sul mercato olandese (Conto Arancio di fatto \u00e8 nato come \"clone\" di un conto corrente delle Poste olandesi), in Italia Conto Arancio \u00e8 stato abbinato all'immagine di una zucca (che non ha omologhi in altre nazioni in cui ING ha lanciato lo stesso prodotto: in Spagna, ad esempio, \u00e8 una panchina) in seguito a precise analisi psicolinguistiche, focalizzate sulle esigenze del mercato italiano, secondo la logica \u2018\"think global, act local\"\u2019.\nLa zucca, in questo caso, vuole rappresentare la metafora della semplicit\u00e0, genuinit\u00e0 e richiamare un mondo rurale e contadino pieno di significati positivi. Attorno al concetto della zucca \u00e8 stata poi impostata anche tutta la comunicazione pubblicitaria (\"mettetevelo nella zucca!\"), giocata spesso sul piano dell'ironia, fuori dal coro, ma finalizzata anche a infondere sicurezza e fiducia sul prodotto ai consumatori (molti dei quali poco inclini ad affidare i soldi a una banca senza filiali sul territorio).\nSecondo quanto pubblicato dal settimanale \"Economy\" nel numero del 14 maggio 2008, Conto Arancio ha superato in Italia il milione di clienti."}
{"id": "1094167", "revid": "1543377", "url": "https://it.wikipedia.org/wiki?curid=1094167", "title": "Indice di Pearl", "text": " \nL'Indice di Pearl, anche chiamato Tasso di Pearl, \u00e8 la tecnica pi\u00f9 comune usata in statistica clinica per la misura dell'efficacia dei metodi di contraccezione.\nCalcolo e utilizzo.\nPer calcolare l'Indice di Pearl in un particolare studio, servono tre tipi d'informazioni:\nEsistono due metodi per calcolare l'Indice di Pearl:\nNel primo metodo, il numero di gravidanze nello studio viene diviso per il numero di mesi d'esposizione, e poi moltiplicato per 1200. 1200 sarebbe il numero di mesi in un anno, moltiplicato per 100.\nNel secondo metodo, il numero di gravidanze rilevate nello studio \u00e8 diviso per il numero dei cicli mestruali incontrati dalla donna nello studio, e poi moltiplicato per 1300. In particolare, 1300 al posto di 1200 in base alla lunghezza media di un ciclo mestruale, ossia 28 giorni: in altre parole 13 cicli all'anno.\nL'Indice di Pearl \u00e8 talvolta utilizzato per stimare statisticamente l'efficacia di un metodo contraccettivo, mostrando il numero di gravidanze indesiderate in un bacino annuo di cento donne esposte allo studio (es. cento donne in un anno, oppure dieci donne per dieci anni). Minore \u00e8 l'indice di Pearl di un dato metodo contraccettivo, maggiore \u00e8 la sua efficacia.\nGeneralmente, in uno studio di un metodo contraccettivo, vengono pubblicati due valori dell'indice di Pearl:\nAlcuni valori.\nLa :\nStoria.\nL'Indice di Pearl \u00e8 stato introdotto da Raymond Pearl nel 1933. \u00c8 stato per circa 70 anni il metodo pi\u00f9 diffuso, probabilmente in quanto facile da calcolare.\nCritiche.\nCome tutte le stime sull'efficacia delle tecniche contraccettive, l'Indice di Pearl \u00e8 calcolato in base all'osservazione di un dato campione di popolazione. Ed \u00e8 stata riscontrata una variazione del valore dell'Indice di Pearl in differenti popolazioni, nonostante tutte utilizzino lo stesso metodo contraccettivo. Questo per motivi culturali e demografici, e per le diverse modalit\u00e0 in cui \u00e8 stato insegnato l'uso del metodo alla popolazione.\nTuttavia, l'Indice di Pearl inoltre ha una particolare mancanza. Assume un tasso di fallimento costante nel tempo d'esposizione agli studi. Ci\u00f2 non \u00e8 corretto per due ragioni. \nPrimo, le coppie pi\u00f9 fertili rimangono incinte per prime. Le coppie perci\u00f2 che restano pi\u00f9 a lungo nello studio, mediamente, hanno una fertilit\u00e0 pi\u00f9 bassa. Il calcolo dell'Indice di Pearl non tiene conto di questo fattore, anzi considera le coppie che restano pi\u00f9 a lungo nello studio (e quindi in cui la donna non resta incinta), come coppie che usano un metodo contraccettivo migliore. Tale problema rende poco accurato e l'Indice di Pearl, e la comparazione di Indici di Pearl ricavati da studi di diversa lunghezza.\nSecondo, l'Indice di Pearl non fornisce informazioni riguardo ad altri fattori che possono influire sul calcolo dell'efficacia del metodo, come per esempio:\nGeneralmente si ritiene che il maggiore valore assumibile dall'Indice di Pearl sia 100 \u2013 cio\u00e8 che il 100% delle donne restano incinte nel primo anno. Tuttavia, se tutte le donne rimanessero incinte il primo mese, l'Indice di Pearl ricavato equivarrebbe a 1200 o 1300.\nPertanto l'Indice di Pearl ricavato \u00e8 attendibile come stima statistica di \"rischio annuo\" di gravidanza indesiderata nel momento in cui il tasso di gravidanze fosse molto basso."}
{"id": "1094173", "revid": "6923", "url": "https://it.wikipedia.org/wiki?curid=1094173", "title": "Street hockey", "text": "Lo street hockey, conosciuto anche come road hockey, deck hockey, ground hockey o ball hockey, \u00e8 uno sport di squadra, versione dell'hockey su ghiaccio o dell'hockey in-line, giocato con o senza pattini su una superficie di asfalto. Generalmente \u00e8 giocato su strade, parcheggi o campi da tennis.\n\u00c8 possibile giocare sia con un puck (diverso da quello utilizzato nell'hockey su ghiaccio, che funzionerebbe solo su una strada ghiacciata) che con una palla. Generalmente lo street hockey \u00e8 giocato con quasi nessun equipaggiamento protettivo, dato che contatti fisici violenti non sono comuni.\nRegole e stili di gioco possono variare di area in area a seconda delle tradizioni del gruppo che gioca.\nNei media.\nNel film \"Fusi di testa\" del 1992, i due protagonisti giocano a street hockey su una strada cittadina, spostando la porta ogni volta che sopraggiunge un'automobile."}
{"id": "1094177", "revid": "38120", "url": "https://it.wikipedia.org/wiki?curid=1094177", "title": "Streethockey", "text": ""}
{"id": "1094178", "revid": "38120", "url": "https://it.wikipedia.org/wiki?curid=1094178", "title": "Street Hockey", "text": ""}
{"id": "1094179", "revid": "38120", "url": "https://it.wikipedia.org/wiki?curid=1094179", "title": "Road Hockey", "text": ""}
{"id": "1094180", "revid": "38120", "url": "https://it.wikipedia.org/wiki?curid=1094180", "title": "Road hockey", "text": ""}
{"id": "1094181", "revid": "38120", "url": "https://it.wikipedia.org/wiki?curid=1094181", "title": "Roadhockey", "text": ""}
{"id": "1094182", "revid": "38120", "url": "https://it.wikipedia.org/wiki?curid=1094182", "title": "Ballhockey", "text": ""}
{"id": "1094183", "revid": "38120", "url": "https://it.wikipedia.org/wiki?curid=1094183", "title": "Ball hockey", "text": ""}
{"id": "1094185", "revid": "38120", "url": "https://it.wikipedia.org/wiki?curid=1094185", "title": "Ball Hockey", "text": ""}
{"id": "1094186", "revid": "38120", "url": "https://it.wikipedia.org/wiki?curid=1094186", "title": "Ground Hockey", "text": ""}
{"id": "1094187", "revid": "38120", "url": "https://it.wikipedia.org/wiki?curid=1094187", "title": "Ground hockey", "text": ""}
{"id": "1094188", "revid": "38120", "url": "https://it.wikipedia.org/wiki?curid=1094188", "title": "Groundhockey", "text": ""}
{"id": "1094189", "revid": "38120", "url": "https://it.wikipedia.org/wiki?curid=1094189", "title": "Dekhockey", "text": ""}
{"id": "1094190", "revid": "38120", "url": "https://it.wikipedia.org/wiki?curid=1094190", "title": "Dek hockey", "text": ""}
{"id": "1094191", "revid": "38120", "url": "https://it.wikipedia.org/wiki?curid=1094191", "title": "Dek Hockey", "text": ""}
{"id": "1094192", "revid": "122932165", "url": "https://it.wikipedia.org/wiki?curid=1094192", "title": "2600 The Hacker Quarterly", "text": "2600 The Hacker Quarterly \u00e8 una rivista trimestrale, la prima interamente dedicata al mondo degli Hacker, nata nel 1984 a New York e guidata da Eric Corley, in arte Emmanuel Goldstein (dal personaggio del romanzo \"1984\", di George Orwell). \nStoria editoriale.\n\"2600\", il numero che costituisce il nome della testata, \u00e8 la frequenza espressa in hertz del tono che i centralini statunitensi emettevano per dare via libera alle chiamate interurbane: con questo sistema sperimentato per la prima volta da John Draper (in arte Captain Crunch), chiunque lo voleva, poteva rubare qualche ora di comunicazione gratuita. Tra i suoi collaboratori ci sono Kevin Mitnick, Bernie S. e Phiber Optik, tutti condannati da un tribunale per i loro reati informatici.\nNel 1987, Emmanuel Goldstein inizi\u00f2 a organizzare incontri tra hacker ogni primo venerd\u00ec di ogni mese, al Citigroup Center di New York. Visto il successo della rivista e degli incontri, pens\u00f2 di lanciare una trasmissione radiofonica, Off the Hook, che va ancora in onda sulla stazione WBAI di New York.\nLa storia della rivista ha alle spalle anni di tradizione, e software famosi per l'hacking hanno visto la luce proprio da queste pagine. Sono innumerevoli le vicende che hanno coinvolto questo periodico: molte volte la rivista si \u00e8 occupata di processi che vedevano imputati gli hacker pi\u00f9 ricercati dalle forze dell'ordine, pubblicazione dei codici di software considerati illegali e la raccolta di tutte le voci dell'underground hacker statunitense."}
{"id": "1094194", "revid": "88740", "url": "https://it.wikipedia.org/wiki?curid=1094194", "title": "Vjazniki", "text": "Vjazniki \u00e8 una cittadina della Russia europea centrale (Oblast' di Vladimir), situata sulla riva sinistra del fiume Kljaz'ma 121\u00a0km a est di Vladimir; \u00e8 il capoluogo amministrativo del distretto omonimo.\nPoich\u00e9 l'altura che dominava il fiume Kljazma era stata considerata di grande importanza strategica per difendere la via d'accesso alla citt\u00e0 di Vladimir, capitale medievale del Principato omonimo, negli anni trenta del XII secolo fu costruita su di essa una fortezza, che prese il nome dal defunto Principe Jaropolk Izjaslavi\u010d, venerato come santo dalla popolazione locale. Fu fondata a met\u00e0 strada tra i due vicini porti di Starodub sulla Kljaz'ma e Gorochovec.\nDistrutta in seguito all'invasione mongola del XIII secolo, l'insediamento venne successivamente ricostruito, tanto che il suo nome si trova inserito nel trattato di pace del 1389 tra Vassili I di Russia e Vladimir l'Audace. Secondo il censimento del 1672 Jaropol\u010d aveva solamente 133 abitanti. Distrutta dal fuoco nel 1703, il vecchio insediamento fin\u00ec per esser dominato dalla sloboda di Vjazniki, sita sulle pendici della collina e presente fin dal XIV secolo.\nIl monumento di maggiore interesse artistico \u00e8 la Cattedrale dell'Annunciazione, eretta tra il 1682 e il 1689. A circa 30\u00a0km dalla cittadina \u00e8 situato il villaggio di Mstjora, centro di primaria importanza per l'arte popolare russa.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1094200", "revid": "298055", "url": "https://it.wikipedia.org/wiki?curid=1094200", "title": "The Platinum Collection (Francesco Guccini)", "text": "The Platinum Collection \u00e8 un album di Francesco Guccini pubblicato nel 2006. \nIl disco.\nLa raccolta \u00e8 formata da tre CD contenenti una selezione di 47 canzoni inserite in ordine cronologico. L'album contiene anche un libretto con una presentazione di Massimo Cotto. Alla conclusione del terzo CD \u00e8 presente un brano, \"Le belle domeniche\" pubblicato nel 1975 nell'antologia collettiva \"Grande Italia\"."}
{"id": "1094206", "revid": "82143", "url": "https://it.wikipedia.org/wiki?curid=1094206", "title": "Ished", "text": ""}
{"id": "1094208", "revid": "2153076", "url": "https://it.wikipedia.org/wiki?curid=1094208", "title": "High School Musical 2 (colonna sonora)", "text": "High School Musical 2 \u00e8 la colonna sonora del film Disney per la televisione omonimo. \n\u00c8 uscita il 13 agosto 2007 nel Regno Unito, in Australia, in Nuova Zelanda e nell'America meridionale; il 14 agosto 2007 negli Stati Uniti. La prima visione sulle Reti Mediaset \u00e8 avvenuta il 24 novembre 2007. Radio Disney ha trasmesso in premi\u00e8re il primo singolo del film e anche il primo ballo musicale, What Time Is It?, il 9 giugno 2007, \"Bet On It\" il 29 giugno, \"You Are the Music in Me\" il 7 luglio 2007, \"Fabulous\" il 10 agosto 2007. L'intera colonna sonora ha venduto 623.347 copie nella prima settimana negli Stati Uniti, arrivando persino sulla vetta della nostra classifica musicale, oltre che ha quella argentina, brasiliana, di tutti gli stati della America Latina, della Gran Bretagna e moltissime classifiche in tutto il mondo. Questa colonna sonora \u00e8 stata giudicata come l'album di maggior successo, in Italia, negli :Stati Uniti e in tutto il mondo, restando per 10 settimane al primo posto nella classifica degli album pi\u00f9 venduti nel mondo, vendendo, cos\u00ec, a inizio 2008, circa 17 milioni di copie.\nSingoli.\nSingoli che sono stati pubblicati su Radio Disney negli Stati Uniti prima della pubblicazione ufficiale dell'intera colonna sonora.\nClassifiche.\nIl 14 agosto 2007, il giorno dalla pubblicazione negli Stati Uniti, l'album si \u00e8 piazzato al primo posto tra i pi\u00f9 scaricati da iTunes e Amazon.com.\n\u00e8 stato per 4 settimane al numero 1 della Billboard Top 200 americana avendo venduto 628,538 copie nella sola prima settimana.\nAltre edizioni.\nWal-Mart Edizione Speciale.\nWal-Mart ha lanciato sul mercato una edizione speciale di due dischi della colonna sonora il 14 agosto 2007 che includono interviste, registrazioni e foto del cast. La tracklist dell'edizione speciale di Wal-Mart \u00e8 diversa dalla tracklist della colonna sonora standard. Nella versione speciale, \"Humuhumunukunukuapua'a\" non \u00e8 una bonus track, ma nella tracklist standard, e \"You Are the Music In Me (Sharpay Version)\" \u00e8 una bonus track.\nTarget Exclusive.\nTarget pubblicher\u00e0 la versione standard del cd con inoltre una suoneria e un poster. Inoltre ci saranno le versioni karaoke di \"What Time Is It?\" e \"You Are The Music In Me (Sharpay Version)\"! con la traccia bonus \"Humuhumunukunukuapua'a\".\nUK iTunes Bonus.\nGli inglesi potranno avere gratis \"Breaking Free (Remix)\" se compreranno l'album tramite iTunes.\nEdizione Filippina.\nNikki Gil e Arnie Mendaros hanno registrato la loro versione di \"Gotta Go My Own Way\" che \u00e8 inclusa nella versione filippina della colonna sonora di High School Musical 2.\nEdizione Malesia.\nQuesta versione possiede due tracce bonus (\"You Are The Music In Me\" e la versione Bahasa Melayu \"Kau Muzik Di Hatiku\") cantata da Vince Chong e Jaclyn Victor.\nEdizione Hong Kong.\nLa versione Hong Kong include la canzone \"\u98db\u5c31\u98db\" (F\u0113i Ji\u00f9 F\u0113i; versione Cantonese di \"Everyday\") cantata da Justin &amp; Kary.\nVersione Canadese.\nLa versione canadese contiene una traccia bonus (\"Gotta Go My Own Way\" e la versione francese \"Je Dois Tout Faire \u00c0 Ma Mani\u00e8re\") cantata dalla giovane artista Nikki Yanovsky.\nEdizione Brasile.\nL'edizione contiene due bonus track. La prima \u00e8 \"Voc\u00ea \u00c8 A M\u00fasica Em Mim\" (\"You Are The Music In Me\") cantata da Thiago Fragoso &amp; Itauana Ciribelli; e la seconda \u00e8 \"Vou Ser Do Jeito Que Eu Sou\" (\"Gotta Go My Own Way\") cantata da Lissah Martins.\nVersione Francese.\nContiene \"Double Mise\" (versione francese di \"Bet On It\" di Willy Denzey) e \"Savoir Qui Je Suis\" (versione francese di \"Gotta Go My Own Way\" di L\u00e2\u00e2m).\nVersione Tedesca.\nC'\u00e8 \"Du Bist die Musik\" (versione tedesca di \"You Are The Music In Me\") cantata da Ben &amp; Kate Hall.\nVersione Portoghese.\nLa versione di \"All For One\" \u00e8 disponibile su YouTube.\nVersione Italiana.\nLa versione italiana della colonna sonora, in uscita il 24 agosto 2007, vedr\u00e0 la versione italiana di You are the music in me intitolata \"Tu sei la musica in me\" cantata dai Pquadro, e la versione italiana di Everyday intitolata \"Io e te\" cantata da Ambra Lo Faro e i Pquadro."}
{"id": "1094210", "revid": "309289", "url": "https://it.wikipedia.org/wiki?curid=1094210", "title": "Bacino di Rybinsk", "text": "Il bacino di Rybinsk (russo \u0420\u044b\u0301\u0431\u0438\u043d\u0441\u043a\u043e\u0435 \u0432\u043e\u0434\u043e\u0445\u0440\u0430\u043d\u0438\u0301\u043b\u0438\u0449\u0435, \"Rybinskoe vodochranili\u0161\u010de\") \u00e8 un grande lago artificiale formato dai fiumi Volga, \u0160eksna e Mologa nei territori delle oblast' di Tver, Vologda e Jaroslavl'.\nIl bacino prende il nome dalla citt\u00e0 di Rybinsk, nelle vicinanze della quale venne costruita una centrale idroelettrica i cui lavori iniziarono nel 1935; nel 1941 inizi\u00f2 a formarsi il lago che assunse le dimensioni definitive nel 1947. Attualmente il lago si estende per circa 4.580 km2, ha un volume d'acqua di 25,4 km\u00b3 e una profondit\u00e0 media di 5,6 m."}
{"id": "1094214", "revid": "1165513", "url": "https://it.wikipedia.org/wiki?curid=1094214", "title": "Non gettate alcun oggetto dai finestrini", "text": "Non gettate alcun oggetto dai finestrini \u00e8 il primo album di Eugenio Finardi, datato 1975, registrato al Fono-Roma-Milano Sound Recording di Milano e prodotto dallo stesso Finardi insieme a Massimo Villa e al cantautore Alberto Camerini per la casa discografica Cramps.\nDescrizione.\nI temi trattati vanno dalla critica verso la societ\u00e0 consumistica basata sull'apparenza (\"Se solo avessi\") alla condanna verso il servizio militare obbligatorio (\"Quando stai per cominciare\") fino all'incitamento alla \"sommossa\" (\"Caramba\").\nL'album presenta sonorit\u00e0 rock molto vicine al Progressive e talvolta all'Hard rock.\nContiene una versione della canzone popolare di protesta di autore anonimo e risalente al 1930 \"Saluteremo il signor padrone\", rielaborata in versione hard-rock, oltre ad un brano scritto a quattro mani con Alberto Camerini (\"Afghanistan\") ed uno con Claudio Rocchi (\"La storia della mente\").\nTra i musicisti presenti nel disco vi \u00e8 Franco Battiato, che si firma usando lo pseudonimo \"Franc Jonia\".\nTracce.\nLATO A\nLATO B"}
{"id": "1094219", "revid": "1305772", "url": "https://it.wikipedia.org/wiki?curid=1094219", "title": "Salviati (disambigua)", "text": ""}
{"id": "1094220", "revid": "119352806", "url": "https://it.wikipedia.org/wiki?curid=1094220", "title": "All Star DC Comics", "text": "All Star \u00e8 un marchio di serie fumettistiche pubblicate dalla casa editrice statunitense DC Comics, nato nel 2005.\nCaratteristica del progetto \u00e8 quella di mettere insieme i personaggi pi\u00f9 popolari della DC con gli scrittori e i disegnatori pi\u00f9 acclamati del momento: i creatori hanno accesso a tutti gli elementi nella storia dei personaggi e ne presentano la loro interpretazione a un pubblico moderno che non ha mai letto i fumetti di questi personaggi o non li ha letti di recente. I \"team\" creativi non sono soggetti a nessuna \"continuity\", e possono raccontare storie che presentano \"le versioni pi\u00f9 iconiche di questi personaggi\".\nIl progetto \u00e8 stato paragonato alla linea Ultimate della Marvel Comics, che \u00e8 stato un tentativo di successo di ri-presentare i personaggi pi\u00f9 popolari della Marvel a lettori pi\u00f9 giovani presentandone versioni aggiornate e non appesantite da decenni di avvenimenti passati, che spesso complicano le trame. Ci sono per\u00f2 molte differenze tra le 2 linee: mentre le serie Ultimate presentano storie legate tra di loro e crossover, delle 2 serie All Star finora pubblicate (\"All Star Batman e Robin\" e \"All Star Superman\") non si pu\u00f2 affermare con certezza nemmeno che appartengano alla stessa \"continuity\"; inoltre la All Star non cerca di introdurre nuove versioni dei personaggi, ma di presentarle in una \"continuity\" non intralciante."}
{"id": "1094221", "revid": "2091899", "url": "https://it.wikipedia.org/wiki?curid=1094221", "title": "Lucas V\u00e1zquez de Ayll\u00f3n", "text": "Coltivatore di canna da zucchero sull'isola Hispaniola, Lucas V\u00e1squez de Ayll\u00f3n comand\u00f2 sei navi con 500 coloni, approvvigionamenti e bestiame, partendo da Santo Domingo a met\u00e0 luglio 1526. Dopo avere esplorato la Georgia e costeggiato la Carolina, (a Cape Fear), sbarc\u00f2 nella Winyah Bay l'area dell'attuale Carolina del Sud il 29 settembre 1526 (\" Festa degli Arcangeli \").\nEgli scopr\u00ec la Chesapeake Bay e fu il primo navigatore che tent\u00f2 di trovare un passaggio a nord-ovest fra l'Europa e l'Asia.\nInvi\u00f2 una spedizione in Florida sotto il comando di Francisco Gordillo, che nel giugno 1521, prese terra alla latitudine di 33 gradi, 31 primi, vicino a Cape Fear in Carolina del Nord. Durante la ricerca del passaggio a nord-ovest, Ayllon part\u00ec da Hispaniola nel 1524 e scopr\u00ec il fiume James e Chesapeake Bay. Ricevette da Carlo V una concessione sulla terra che aveva scoperto. Egli fu il primo ad impiegare gli schiavi africani in terra d'America dando cos\u00ec inizio all'era dello schiavismo. Ayllon mor\u00ec a causa di una febbre contratta in navigazione e della colonia di circa 600 persone che aveva portato con s\u00e9, soltanto in 150 fecero ritorno ad Hispaniola.\nFond\u00f2 la prima pre-missione europea in quelli che sono ora gli Stati Uniti (non lontana dall'insediamento di Jamestown fondato dagli inglesi circa ottant'anni dopo); la citt\u00e0 venne chiamata \"San Miguel de Guadalupe\" ed essi qui resistettero per tre mesi alla scarsit\u00e0 di provviste, patendo la fame, malattie ed avendo problemi con i nativi.\nDopo la morte di Ayll\u00f3n, si dice che il gruppo venne guidato da un frate domenicano, che con enormi fatiche riusc\u00ec a portare i 150 superstiti nella loro isola si Hispaniola.\nLuca V\u00e1zquez Ayllon ed i suoi coloni persero le loro navi vicino a Winyah Bay, al giorno d'oggi vicino a Georgetown (Carolina del Sud). Sono stati fatti degli studi per cercare di localizzare il luogo del naufragio ma senza grandi risultati. Sbarcando cercarono di trovare un luogo buono per formare un insediamento circa a 15\u00a0km a nord dell'isola di Pawleys. Ma l'area non venne ritenuta adatta ed Ayllon decise di spostarsi pi\u00f9 a sud: Da alcuni riscontri di pensa che alcuni coloni scelsero di proseguire via terra, mentre altri proseguirono su di una scialuppa riparata alla bella e meglio. Secondo gli studiosi essi sbarcarono vicino all'isola di Sapelo in Georgia. Questa colonia fin\u00ec con lo scomparire circa un anno dopo, forse a causa di malattie e carestia. Questa fu la prima colonia europea costituita nel territorio che adesso \u00e8 gli Stati Uniti, precedendo la costruzione di Jamestown e lo sbarco dei Padri Pellegrini dalla nave Plymouth, di circa cento anni."}
{"id": "1094230", "revid": "36426", "url": "https://it.wikipedia.org/wiki?curid=1094230", "title": "Caponsacchi", "text": ""}
{"id": "1094231", "revid": "38120", "url": "https://it.wikipedia.org/wiki?curid=1094231", "title": "All Star DC", "text": ""}
{"id": "1094241", "revid": "1073227", "url": "https://it.wikipedia.org/wiki?curid=1094241", "title": "Fabrizio De Andr\u00e9 in concerto", "text": "Fabrizio De Andr\u00e9 in concerto (da non confondersi con l'omonimo titolo del 1979) \u00e8 un album video del cantautore italiano Fabrizio De Andr\u00e9, pubblicato nel 1999.\nDescrizione.\nRicavato dalle registrazioni degli spettacoli tenuti il 13 e il 14 febbraio 1998 presso il Teatro Brancaccio di Roma, \u00e8 stato pubblicato poco tempo dopo la morte del cantautore. Fabrizio De Andr\u00e9 permise alla Rai di registrare i concerti, a detta sua, per evitare che si continuasse a mandare in onda sempre e solo il concerto registrato il 29 agosto 1981 allo stadio \"Miro Luperi\" di Sarzana.\nL'album \u00e8 stato pubblicato dapprima in VHS e in seguito anche su supporto audio: in formato CD e in due volumi.\nDe Andr\u00e9 in concerto.\nDe Andr\u00e9 in concerto (o Fabrizio De Andr\u00e9 in concerto) \u00e8 il primo volume dell'edizione in formato CD dell'album. Viene pubblicato il 18 marzo 1999.\nFabrizio De Andr\u00e9 in concerto volume II.\nNel 2001 viene pubblicato il secondo volume dell'edizione in formato CD dell'album: i brani eseguiti da Cristiano De Andr\u00e9 vengono sostituiti dalle pi\u00f9 recenti versioni dal vivo di \"Don Raffa\u00e8\" e \"La domenica delle salme\", tratte dall'album \"1991 concerti\".\nDVD.\nNel 2004 l'album video originale viene ripubblicato in una nuova versione in DVD restaurata e arricchita da contenuti speciali: il backstage e delle interviste inedite al cantante, ai coristi e alla band."}
{"id": "1094243", "revid": "163473", "url": "https://it.wikipedia.org/wiki?curid=1094243", "title": "Direttiva Dispositivi Medici 93/42/CEE", "text": ""}
{"id": "1094245", "revid": "8415662", "url": "https://it.wikipedia.org/wiki?curid=1094245", "title": "Erakis", "text": ""}
{"id": "1094247", "revid": "1073227", "url": "https://it.wikipedia.org/wiki?curid=1094247", "title": "Fabrizio De Andr\u00e9 in concerto volume II", "text": "Fabrizio De Andr\u00e9 in concerto volume II \u00e8 un album dal vivo del cantautore italiano Fabrizio De Andr\u00e9, pubblicato nel 2001.\nDescrizione.\nL'album \u00e8 il secondo volume dell'edizione in formato CD dell'album video \"Fabrizio De Andr\u00e9 in concerto\" del 1999. \u00c8 stato ricavato dalle registrazioni degli spettacoli tenuti dal cantautore il 13 e il 14 febbraio 1998 presso il Teatro Brancaccio di Roma. Fanno eccezione le versioni dal vivo di \"La domenica delle salme\" e \"Don Raffa\u00e8\", tratte dall'album \"1991 concerti\", che sostituiscono per numero i brani \"Nel bene e nel male\" e \"Invincibili\" eseguiti da Cristiano De Andr\u00e9."}
{"id": "1094248", "revid": "1073227", "url": "https://it.wikipedia.org/wiki?curid=1094248", "title": "Fabrizio De Andr\u00e9 in concerto vol. 2", "text": ""}
{"id": "1094253", "revid": "1543377", "url": "https://it.wikipedia.org/wiki?curid=1094253", "title": "Contea di Sanders", "text": "La contea di Sanders (in inglese Sanders County) \u00e8 una contea del Montana, negli Stati Uniti. Il suo capoluogo amministrativo \u00e8 Thompson Falls.\nGeografia fisica.\nLa contea ha un'area di 7.226 km\u00b2 di cui l'1,00% \u00e8 coperto d'acqua. Confina con le seguenti contee:\nSociet\u00e0.\nEvoluzione demografica.\nLa divisione etnica all'interno della contea \u00e8 la seguente: Bianchi non ispanici 90.9%, Nativi Americani 6.8%, Ispanici 1.6, Altri 2.6% ."}
{"id": "1094254", "revid": "163473", "url": "https://it.wikipedia.org/wiki?curid=1094254", "title": "Direttiva Europea 89/106/CEE", "text": ""}
{"id": "1094262", "revid": "1073227", "url": "https://it.wikipedia.org/wiki?curid=1094262", "title": "Ed avevamo gli occhi troppo belli", "text": "Ed avevamo gli occhi troppo belli \u00e8 un album di Fabrizio De Andr\u00e9 pubblicato nel 2001 sotto forma di libretto e CD da A/Rivista Anarchica.\nContiene registrazioni live di canzoni di De Andr\u00e9 e di brani \"parlati\", effettuati dal cantautore durante i suoi concerti.\nLe canzoni vere e proprie sono due: la prima, \"Se ti tagliassero a pezzetti\", \u00e8 la versione Live del brano, dove il cantautore sostituisce la parola \"fantasia\" della versione in studio con la parola \"anarchia\". La seconda \u00e8 \"I carbonari\", breve brano eseguito anch'esso Live, tratto dal film \"Nell'anno del Signore\"\".\nTutte le tracce dell'album hanno come filo conduttore dichiarato le tematiche libertarie della rivista stessa che ha curato l'edizione."}
{"id": "1094264", "revid": "767487", "url": "https://it.wikipedia.org/wiki?curid=1094264", "title": "Kristy Kowal", "text": "Specializzata nella rana ha vinto una medaglia d'argento alle Olimpiadi di Sydney 2000."}
{"id": "1094265", "revid": "228587", "url": "https://it.wikipedia.org/wiki?curid=1094265", "title": "Pompeo (disambigua)", "text": ""}
{"id": "1094269", "revid": "287204", "url": "https://it.wikipedia.org/wiki?curid=1094269", "title": "Diana Mocanu", "text": "Specializzata nel dorso, appena sedicenne ha vinto due medaglie d'oro ai Giochi olimpici di Sydney 2000.\nNel 2015 \u00e8 diventata una dei Membri dell'International Swimming Hall of Fame.\nCarriera.\nDebutta a grandi livelli nel 1999 quando a soli 15 anni conquista il bronzo agli europei di nuoto di Istanbul nei 100 metri farfalla.\nL'anno successivo in luglio sempre agli europei conquista l'argento su tutte le distanza del dorso e il bronzo nella staffetta 4 x 100 metri misti, qualche settimane dopo agli europei giovanili di Dunkerque si aggiudica l'oro nei 100 metri dorso, nei 100 metri farfalla e nei 200 metri misti, a cui si aggiunge l'argento nei 200 metri farfalla.\nA settembre, ad appena sedici anni, domina le gare di dorso dei Giochi della XXVII Olimpiade di Sydney, realizzando il record olimpico sui 100 metri e distanziando la francese Roxana Maracineanu di oltre due secondi sulla distanza doppia.\nL'ultimo grande acuto della carriera arriva ai Mondiali di nuoto di Fukuoka nel 2001 con l'oro sui 200 dorso e l'argento sui 100.\nNegli anni successivi stenta a trovare una forma accettabile, motivo che la porta anche a rinunciare ai Giochi olimpici di Atene 2004.\nIl 23 settembre 2004 ha comunicato il ritiro dall'attivit\u00e0 agonistica per carenza di stimoli, dichiarando comunque di voler restare nel mondo del nuoto come allenatrice."}
{"id": "1094270", "revid": "123393530", "url": "https://it.wikipedia.org/wiki?curid=1094270", "title": "Grocka", "text": "Grocka \u00e8 un comune della Serbia. Sorge alla periferia est di Belgrado ed assieme ad altre 16 costituisce l'area metropolitana della capitale serba.\nGeografia fisica.\nGrocka copre un'area di 289 km\u00b2 ed \u00e8 il centro di un'importante area per la coltivazione della frutta in Serbia. Negli ultimi anni la popolazione \u00e8 cresciuta molto arrivando a contare 75.466 abitanti in base al censimento del 2002.\nStoria.\nIl 22 luglio 1739 si svolse a Grocka un'importante battaglia che vide fronteggiarsi l'esercito austriaco e quello dell'impero ottomano. La battaglia fu vinta da quest'ultimo e l'Austria dovette restituire ai turchi quasi tutti i territori conquistati un paio di decenni prima grazie all'azione militare di Eugenio di Savoia, tra i quali la stessa Belgrado ove si concluse l'omonimo, conseguente trattato di pace (settembre 1739)."}
{"id": "1094275", "revid": "599013", "url": "https://it.wikipedia.org/wiki?curid=1094275", "title": "Paola Cardullo", "text": "Gioca nel ruolo di libero nella .\nCarriera.\nLa carriera pallavolistica di Paola Cardullo inizia nel 1996 nell', giocando prima con la formazione di Serie D e gi\u00e0 dalla stagione successiva in prima squadra in Serie B1.\nNella stagione 1999-00 viene ingaggiata dall' di Trecate, club di serie A2, con la quale rester\u00e0 legata per ben dieci anni: nella stagione successiva, oltre a vincere la Coppa Italia di serie A2, la squadra viene promossa in serie A1 e per la giocatrice arriva anche la prima convocazione in nazionale, facendo il suo esordio il 13 giugno 2001, nel corso della partita contro gli Stati Uniti durante il Montreux Volley Masters; nello stesso anno vince la medaglia d'argento al campionato europeo.\nLa stagione 2001-02, segna il suo debutto in massima serie: la societ\u00e0 si trasferisce da Trecate a Novara (dal 2003 prender\u00e0 il nome di Asystel Volley) e raggiunge gi\u00e0 al primo anno la finale scudetto, persa con il Volley Bergamo. Durante l'estate con la nazionale ottiene la prima medaglia d'oro della sua carriera al campionato mondiale dove viene premiata anche come miglior libero. Nel corso delle stagioni successive sia a livello di club che con la nazionale ottiene numerose vittorie e riconoscimenti, venendo premiata addirittura come MVP al World Grand Prix 2003 e come miglior libero ai Giochi Olimpici di Atene. Con Novara vince due Coppe CEV, una Top Teams Cup, una Coppa Italia, due Supercoppe italiane e una Coppa di Lega, mentre con la nazionale vince due campionati europei consecutivi, una Coppa del Mondo e una Grand Champions Cup, oltre a diverse medaglie d'argento e bronzo al World Grand Prix.\nNella stagione 2009-10 cambia squadra e si trasferisce nella neopromossa GSO Villa Cortese con la quale vince la Coppa Italia, bissata poi l'annata successiva.\nNella stagione 2011-12 lascia per la prima volta l'Italia, trasferendosi nel Racing Club de Cannes, militante nel massimo campionato francese, con il quale si aggiudica la Coppa di Francia e lo scudetto.\nNella stagione 2012-13 ritorna nuovamente a Villa Cortese, tuttavia a causa di un infortunio resta ferma per tutto il campionato. Nell'annata 2013-14 viene ingaggiata dalla squadra modenese della , mentre in quella successiva \u00e8 al Volley 2002 Forl\u00ec, che tuttavia lascia nel dicembre 2014, passando alla River Volley di Piacenza.\nPer il campionato 2015-16 veste la maglia del Volley Bergamo, club a cui resta legata per tre annate e con cui si aggiudica la Coppa Italia 2015-16. Nella stagione 2018-19 si accasa al , mentre in quella seguente difende i colori dalla di Scandicci, sempre in Serie A1."}
{"id": "1094276", "revid": "6923", "url": "https://it.wikipedia.org/wiki?curid=1094276", "title": "Blocco elettrico Cardani", "text": "Il blocco elettrico Cardani \u00e8 uno strumento elettromeccanico che rendeva impossibile l'invio di un treno in una tratta ferroviaria fino a quando un treno, precedentemente immesso, non ne era uscito. L'utilizzo dello strumento permetteva la gestione del traffico ferroviario con una sicurezza molto maggiore rispetto ad altre metodologie di distanziamento precedentemente affidate alla sola capacit\u00e0 umana e a un complesso sistema di controllo degli incroci gestito da dispacci fra le stazioni e i vari posti di movimento nonch\u00e9 da moduli consegnati al personale di condotta e di scorta dei treni.\nStoria.\nIl primo esperimento pratico del blocco elettrico Cardani venne attuato nel 1893 sulla tratta di ferrovia tra la stazione di Genova Piazza Principe e la stazione di Genova Brignole allora appartenenti alla Rete Mediterranea. Il sistema, ideato dal capotecnico della stessa societ\u00e0 ferroviaria, Achille Cardani, visto il positivo esito venne esteso agli altri impianti della \"Mediterranea\". In seguito a partire dal 1897 venne adottato anche in alcuni impianti ferroviari della Rete Adriatica. In complesso, alla nazionalizzazione del sistema ferroviario italiano avvenuta nel 1905, era installato su poco pi\u00f9 di di linee fondamentali.\nNelle Ferrovie dello Stato italiane il blocco Cardani cominci\u00f2 ad essere esteso intorno al 1910 a pochi anni di distanza dalla statizzazione e, all'atto dell'introduzione del nuovo sistema definito \"Blocco FS 1938\", era stato installato su di linee. In seguito, dal 1938, il blocco Cardani \u00e8 stato lentamente sostituito dal blocco elettrico manuale che ne mutuava le finalit\u00e0, le metodologie d'uso e perfino i segnali sonori (\"segnali di corrispondenza\") scambiati fra i posti di blocco.\nL'uso del blocco Cardani viene ancora illustrato nell'edizione della \"Istruzione per l'Esercizio con Sistemi di Blocco Elettrico\" delle FS del 1963. La relativa istruzione venne soppressa con Ordine di Servizio n. 57 nel 1976."}
{"id": "1094277", "revid": "1305772", "url": "https://it.wikipedia.org/wiki?curid=1094277", "title": "Anime News Network", "text": "Anime News Network (ANN) \u00e8 un sito web in lingua inglese di notizie e informazioni riguardanti il mondo di anime, manga, cultura popolare giapponese e altra cultura otaku. Il sito fornisce inoltre recensioni, contenuti editoriali (colonne, blog, articoli, interviste ecc.), un'enciclopedia e un forum dove i lettori possono discutere su argomenti ed eventi recenti. L'enciclopedia contiene un grande numero di anime e manga con informazioni sullo staff giapponese, inglese e internazionale, sulle musiche, riassunti delle trame e \"user rating\". Anime News Network ha anche un canale IRC sul network WorldIRC . Dal 2005 lo staff editoriale di ANN collabora con la rivista di anime \"Anime News Network's Protoculture Addicts\".\nStoria.\n\"Anime News Network\" venne fondato nel luglio del 1998 da Justin Sevakis.\nNel maggio del 2000 l'editor attuale Christopher Macdonald si \u00e8 unito allo staff del sito, rimpiazzando Isaac Alexander.\nIl 7 settembre 2004, la newsletter Sci Fi Weekly, del Sci Fi Channel l'ha citato come Sito della Settimana.\nNel gennaio 2007 \u00e8 stata lanciata una versione del sito australiana. \nIl 7 Agosto 2017 un hacker riesce ad entrare in possesso del sito compromettendo gli account degli utenti registrati, nonch\u00e9 l'account Twitter e gli account personali del direttore generale Christopher Macdonald e dell'executive editor Zac Bertschy. Dopo essere riusciti ad impadronirsi nuovamente del sito, l'amministratore ha pubblicato un dettagliato articolo spiegando come ci\u00f2 sia potuto accadere.\nIl sito.\nIl cuore effettivo del sito \u00e8 rappresentato dalla sezione \"encyclopedia\", contenente soprattutto le informazioni sui diversi titoli del mondo dei fumetti e dell'animazione giapponese, classificati appunto in due macrosezioni - anime e manga - a loro volta suddivise per ordine alfabetico dei titoli riportati. Allo stesso modo, sono presenti due altre sezioni riguardanti le compagnie - intese sia come studi di animazione, o case produttrici di fumetti - e lo staff che lavora nel mondo di anime e manga, dai , ai , registi, sceneggiatori e cos\u00ec via.\nLa caratteristica principale di Anime News Network \u00e8 quella di essere un database costantemente aggiornato, grazie al lavoro degli utenti registrati che, modificando liberamente i contenuti enciclopedici del sito, garantiscono notizie sempre attendibili.\nNel 2018 ha fatto clamore tra gli appassionati del settore la sua netta presa di posizione contro la serie animata Darling in the FRANXX, definendola divulgatrice di propaganda di estrema destra, arrivando a censurare ogni opinione o critica avversa."}
{"id": "1094278", "revid": "124401374", "url": "https://it.wikipedia.org/wiki?curid=1094278", "title": "Supernetting", "text": "In informatica, e precisamente nelle reti di calcolatori, una supernet o super-rete \u00e8 un blocco contiguo di sottoreti accorpate insieme e indirizzate come fossero un'unica sottorete.\nDefinizione.\nInternet era stato progettato pensandolo come un sistema di collegamento tra un centinaio di reti, ciascuna delle quali avente un centinaio di host. Ogni anno le reti raddoppiavano e lo spazio degli indirizzi incominciava a mancare. Ogni societ\u00e0 richiedente chiedeva indirizzi di classe A o B. Le classi C, con solo 256 indirizzi host ciascuna, erano considerate troppo piccole per poter essere acquistate.\nAd un certo punto dello sviluppo di Internet la ICANN decise di non concedere pi\u00f9 indirizzi di classe ad ogni richiedente, ma soltanto agli ISP.\nIl problema restava il sovraccarico di reti di classe C. Un ISP riceve un gran numero di classi C contigue e poi affitta ai suoi clienti un ip usando il supernetting. All'interno dell'ISP le tabelle devono contenere una strada per ogni cliente. Quando il cliente si scollega non usa pi\u00f9 l'indirizzo IP e quindi questo viene assegnato ad un altro host.\nVogliamo per\u00f2 che la tabella di routing non cresca con il numero di classi C assegnate, ma con il numero di blocchi. Quindi un indirizzo viene scritto come una coppia primo indirizzo di rete seguito dal numero di classi contigue. Questa notazione \u00e8 chiamata CIDR o Slash notation.\nAl posto di usare questa notazione CIDR si pu\u00f2 indicare quanti bit fanno parte dell'host usando la slash notation: il numero indica l'indirizzo di rete minimo seguito da slash e bit mask, che indica i bit che restano fissi nell'indirizzo. In questo modo posso assegnare anche solo 2 indirizzi. Si ha il vincolo di avere una potenza di 2 indirizzi. Questa forma di indirizzamento \u00e8 detta senza classi, o supernetting. Pi\u00f9 bit a 1 sono presenti nella maschera pi\u00f9 aumenta lo spreco dovuto ai 2 indirizzi inutilizzabili (tutti 1 e tutti 0 nella parte dedicata all'host, cio\u00e8 broadcast diretto e indirizzo di rete fisica).\nCon questa notazione si elimina definitivamente il concetto di indirizzamento a classi, l'indirizzo IP non ha pi\u00f9 un confine fisso tra Netid e Hostid.\nGli indirizzi CIDR non sono autoidentificanti e le tabelle di routing diventerebbero troppo grandi se si confrontassero tutte le maschere. Bisogna quindi studiare un algoritmo efficiente che permetta una computazione veloce all'interno della tabella di routing. Tra le varie implementazioni \u00e8 stata preferita per efficienza la tecnica che utilizza per memorizzare le maschere un albero binario particolare, detto binary tree.\nSi crea una tabella con due colonne, nella prima figura la maschera, nella seconda un codice univoco per la maschera. Le righe sono messe in ordine crescente di maschera e viene associato il prefisso pi\u00f9 piccolo che rende univoca la bit mask.\nL'albero \u00e8 realizzato in forma binaria ponendo come figli sinistri i bit a 0 e figli destri i bit a 1. Questo significa che se il prefisso univoco fosse 111 si scenderebbe a destra per tre volte (partendo dalla radice), se il prefisso fosse 101 si scenderebbe prima a destra poi a sinistra e successivamente nuovamente a destra. Se esiste il percorso esiste anche la maschera ed \u00e8 possibile instradare. Su ogni foglia \u00e8 presente l'indirizzo di rete associato a quel prefisso univoco.\nMaschere di sottorete a lunghezza variabile (VLSM).\nLa VLSM (\"Variable Length Subnet Masking\") \u00e8 una tecnica che permette la suddivisione ricorsiva dello spazio di indirizzi di un'organizzazione, al fine di utilizzarlo in maniera pi\u00f9 efficiente. Tramite questa pratica, una subnet pu\u00f2 essere partizionata in ulteriori subnet, attraverso l'utilizzo parziale dei bit destinati all'host number; si crea cos\u00ec un subnetting a pi\u00f9 livelli.\nCIDR.\nIl \"CIDR\" (\"Classless Inter-Domain Routing\") \u00e8 un nuovo schema di indirizzamento introdotto nel 1993 per sostituire lo schema classful secondo il quale tutti gli indirizzi IP appartengono ad una specifica classe (classe A, B e C).\nQuesto nuovo schema di indirizzamento consente una migliore gestione degli indirizzi di rete (evitando sprechi), che diventano sempre pi\u00f9 scarsi con il crescere di Internet ed, inoltre, migliora le prestazioni dell'instradamento IP, grazie ad una pi\u00f9 efficiente organizzazione delle tabelle di routing.\nPermette, in un indirizzo IP, di definire quale parte indichi la sotto rete e quale gli host, in maniera \"continua\" ovvero senza la suddivisione a blocchi del tipo \"classful\".\nLa notazione usata per esprimere indirizzi CIDR \u00e8 la seguente: a.b.c.d/x, dove x \u00e8 il numero di bit (contati partendo dal pi\u00f9 significativo a sinistra) che compongono la parte di indirizzo della rete. I rimanenti formula_1 bit consentono di calcolare il numero di host della sottorete pari a formula_2. Il formula_3 \u00e8 dovuto al fatto che il primo e l'ultimo indirizzo di ogni rete non sono assegnabili ad alcun host, in quanto riservati rispettivamente come indirizzo della rete in generale (usato ad esempio nelle tabelle dei router) e come indirizzo di broadcast (ovvero un indirizzo che comprende indistintamente ogni altro indirizzo all'interno di quella rete: viene usato ad esempio in alcuni protocolli di routing)."}
{"id": "1094279", "revid": "974799", "url": "https://it.wikipedia.org/wiki?curid=1094279", "title": "Sergej F\u00ebdorovi\u010d Bondar\u010duk", "text": "Biografia.\nPadre dell'attrice Natal'ja Bondar\u010duk, Bondar\u010duk nacque a Bilozerka, nelloblast ucraino di Cherson. Frequent\u00f2 corsi di recitazione a Rostov, ma dovette abbandonare lo studio a causa dello scoppio della seconda guerra mondiale, arruolandosi nell'Armata rossa come attore di intrattenimento per le truppe. Nel dopoguerra torn\u00f2 a frequentare corsi di recitazione, sotto la direzione di Sergej Gerasimov, che lo fece debuttare nel 1948 in una sua pellicola cinematografica, \"La giovane guardia\".\nAssurse alla fama nel 1951, interpretando il poeta Taras \u0160ev\u010denko nell'omonimo film, diretto da Aleksandr Alov e Vladimir Naumov. L'interpretazione colp\u00ec il presidente Stalin che lo insign\u00ec del titolo di Artista del popolo dell'Unione Sovietica.\nEsord\u00ec alla regia nel 1959 con \"Il destino di un uomo\", e nel 1969 si aggiudic\u00f2 il Premio Oscar quale miglior film straniero per \"Guerra e pace\" (\"\u0412\u043e\u0439\u043d\u0430 \u0438 \u043c\u0438\u0440; Vojna i mir\"); ma ottenne pure altri riconoscimernti tra cui il Golden Globe, il National Board of Review Award e il New York Film Critics Circle. Da tenere presente che nel film, Bondar\u010duk ricopre pure uno dei ruoli principali. Nel 1971, invece, il suo film \"Waterloo\", prodotto da Dino De Laurentiis, ottiene il David di Donatello, con un cast \"stellare\": Rod Steiger (Napoleone), Christopher Plummer (Lord Wellington) e Orson Welles (il Re di Francia).\nNel 1982 diresse Franco Nero in \"Red Bells\", Messico in fiamme, e nel 1983, questa volta in coppia con Sydne Rome, in \"Red Bells II\" I dieci giorni che sconvolsero il mondo. Sempre nel 1983 vinse il riconoscimento alla carriera al Festival del cinema di Venezia. Nel 1985, insieme a Robert De Niro venne premiato con il segno d'argento dell'Istituto internazionale di scienze cinematografiche di Firenze."}
{"id": "1094281", "revid": "729019", "url": "https://it.wikipedia.org/wiki?curid=1094281", "title": "Jean-Charles Pichegru", "text": "Gli inizi della carriera.\nNato ad Arbois (o secondo Charles Nodier, a Les Planches, vicino a Lons-le-Saulnier), era figlio di un contadino. I frati di Arbois, presso i quali studi\u00f2, erano entusiasti della sua capacit\u00e0 di apprendimento e lo inviarono all'Accademia militare di Brienne-le-Ch\u00e2teau. Qui ricevette una solida formazione e divenne insegnante privato di matematica presso lo stesso collegio: in questa veste diede lezioni anche al giovane Napoleone (allora ancora) Buonaparte. Nel 1783 entr\u00f2 nel 1\u00ba reggimento di artiglieria dove in poco tempo raggiunse il grado di sergente e venne inviato alla Guerra d'indipendenza americana dalla quale ritorn\u00f2 con quello di sottotenente.\nQuando scoppi\u00f2 la rivoluzione nel 1789 and\u00f2 a Coblenza ad offrire i suoi servigi all'armata di emigrati che si andava col\u00e0 formando ma non fu nemmeno preso in considerazione. Allora si fece repubblicano e divenne il capo di un club di giacobini a Besan\u00e7on, riuscendo a farsi eleggere tenente colonnello di un reggimento di volontari del dipartimento francese di Gard che si apprestava a raggiungere l'armata del Reno.\nFronte del Reno.\nLa condizione eccellente del suo reggimento fu notata nell'esercito rivoluzionario francese sezione del Reno e la sua abilit\u00e0 nell'organizzazione gli fecero ottenere la nomina a generale di brigata.\nNel 1793 Lazare Carnot e Louis de Saint-Just furono spediti a trovare generali non appartenenti alla nobilt\u00e0 da mettere al comando dell'esercito rivoluzionario. Carnot scopr\u00ec Jean-Baptiste Jourdan e Sant-Just scopr\u00ec Lazare Hoche e Pichegru. In cooperazione con Hoche e l'esercito della Mosella, Pichegru, al comando dell'esercito del Reno, doveva riconquistare l'Alsazia e riorganizzare le truppe sconfitte della Prima Repubblica. Vi riuscirono facendo leva sullo spirito patriottico dei loro uomini per vincere numerose scaramucce.\nIl fronte del nord.\nNel dicembre 1793 Hoche fu arrestato, probabilmente a seguito della denunzia dei suoi colleghi, e Pichegru divenne comandante in capo dell'armata del Reno-Mosella e venne designato a succedere a Jourdan al comando dell'Armata del Nord nel febbraio 1794, con la quale combatt\u00e9 in tre grandi battaglie nello stesso anno.\nGli eserciti inglesi ed austriaci avevano conquistato una forte posizione lungo il Sambre fino al Mare del Nord.\nDopo di aver tentato di aprirsi un varco nel centro dello schieramento austriaco, Pichegru torn\u00f2 rapidamente al fianco sinistro e sconfisse a Kassel [non Kassel ma Cassel nel Dipartimento del Nord], Menen e Kortrijk il conte di Clerfayt mentre il suo comandante in seconda Moreau sconfiggeva il principe di Coburgo alla Battaglia di Tourcoing nel maggio 1794. Dopo una pausa, durante la quale finse un assedio di Ypres, Pichegru attacc\u00f2 di nuovo Clerfayt e lo sconfisse a Roeselare e Hooglede, mentre Jourdan risaliva con la nuova Armata di Sambre-et-Meuse, ed indirizz\u00f2 gli austriaci verso la battaglia di Fleurus (27 giugno 1794).\nPichegru cominci\u00f2 la sua seconda campagna attraversando la Mosa il 18 ottobre e, dopo avere preso Nimega, spinse gli austriaci oltre il Reno. Poi, invece di andare verso i quartieri d'inverno, prepar\u00f2 il suo esercito per una campagna invernale. Il 28 dicembre attravers\u00f2 la Mosa sul ghiaccio e prese d'assalto l'isola di Bommel, quindi attravers\u00f2 il Waal e, scacciando gli inglesi, entr\u00f2 ad Utrecht il 19 gennaio e ad Amsterdam il 20 gennaio occupando presto tutti i Paesi Bassi.\nQuesta importante vittoria fu marcata da episodi unici, come la cattura, da parte degli ussari francesi, della flotta olandese che era bloccata dai ghiacci a Helder e dall'insolita disciplina dei battaglioni francesi ad Amsterdam, che evitarono di depredare la ricchissima citt\u00e0 olandese, pur avendone l'opportunit\u00e0.\nTermidoro ed il Direttorio.\nAnche se un tempo era associato a Saint-Just, Pichegru offr\u00ec i suoi servigi alla Reazione di Termidoro e, dopo avere ricevuto il titolo di \"salvatore della Patria\" dalla Convenzione nazionale, assoggett\u00f2 i sanculotti di Parigi, quando misero in atto un'insurrezione contro la Convenzione il 12 germinale (1\u00ba aprile).\nPichegru prese poi il comando degli eserciti del nord, delle armate Sambre-e-Mosa e del Reno, e, attraversando il Reno in forze, prese Mannheim nel maggio 1795. Anche se era diventato un eroe della Rivoluzione, permise che il collega Jourdan fosse sconfitto, consegn\u00f2 tutti i suoi piani al nemico e prese parte all'organizzare di una cospirazione per il ritorno di Luigi XVIII come re di Francia. Fu sconfitto il 10 ottobre 1795 presso H\u00f6chst am Main dal Conte di Clairfait. I suoi piani vennero scoperti e quando offr\u00ec le sue dimissioni al Direttorio nell'ottobre 1795, questi le accett\u00f2 prontamente, con grande sua sorpresa. Egli cadde in disgrazia ma si assicur\u00f2 comunque l'elezione al Consiglio dei Cinquecento nel maggio 1797 come rappresentante della Casa dei Borboni (realisti).\nIl colpo di Stato e la morte.\nEgli progett\u00f2, forse, un colpo di Stato, anticipato da un contro-golpe, noto come \"18 Fruttidoro\", operato dal Direttorio guidato dal Barras. Venne arrestato, con molti altri simpatizzanti \"realisti\" (tutti supposti congiurati) e deportato alla Caienna nel 1797. Riusc\u00ec a fuggire e si rifugi\u00f2 a Londra nel 1798, affiliandosi allo staff del generale Alexander Korsakov e combattendo nelle campagne del 1799 delle guerre rivoluzionarie francesi fra i realisti.\nEgli ritorn\u00f2 a Parigi nell'agosto del 1803 con Georges Cadoudal per guidare i realisti insorti contro il Primo console Napoleone Bonaparte. Tradito da un amico, venne arrestato il 28 febbraio 1804 e quindi strangolato in prigione. Si dice che egli sia stato ucciso per ordine di Bonaparte, ma non vi sono prove di questo. Il suo corpo venne sepolto presso il vecchio Cimitero di Sainte-Catherine."}
{"id": "1094283", "revid": "106732", "url": "https://it.wikipedia.org/wiki?curid=1094283", "title": "\u0130lham \u018fliyev", "text": "\u00c8 l'attuale presidente dell'Azerbaigian dal 31 ottobre 2003, figlio e successore del precedente presidente Heyd\u0259r \u018fliyev (1993-2003). Ha vinto quattro volte nelle elezioni presidenziali (2003, 2008, 2013 e 2018).\nSecondo un gran numero di osservatori internazionali, la presidenza di \u0130lham \u018fliyev \u00e8 stata segnata dalla stabilizzazione della vita politica del paese, una conseguenza dell'autoritarismo e della repressione delle libert\u00e0 politiche e civili della popolazione azera.\nBiografia.\nIlham Aliev \u00e8 nato il 24 dicembre 1961 a Baku, figlio del terzo presidente dell'Azerbaigian Heyd\u0259r \u018fliyev, in precedenza leader di partito per l'Azerbaigian (allora Repubblica Socialista Sovietica Azera) all'interno del Politburo, e della dottoressa (oftalmologa) ed accademica Z\u0259rif\u0259 \u018fliyeva.\nNel 1977 si \u00e8 laureato dalla scuola secondaria di Baku numero 6. Dopo aver completato gli studi a Baku, \u0130lham si trasfer\u00ec all\"'Istituto per le Relazioni Internazionali di Mosca\" (MGIMO), ricevendo il diploma universitario in storia, nel 1982 viene iscritto al dottorato di ricerca presso MGIMO e poi sostenendo la sua tesi per il grado di candidato di scienze storiche lui stesso rimane come insegnante al MGIMO. A quel tempo suo padre era gi\u00e0 il primo segretario del Comitato Centrale del Partito Comunista dell'Azerbaigian.\nSi \u00e8 unito in matrimonio con Mehriban \u018fliyeva dalla quale ha avuto tre figli: Leyla, Arzu ed Heydar. Ha anche una sorella maggiore di nome Sevil \u018fliyeva.\nDopo il collasso dell'Unione Sovietica nel 1991, \u0130lham oper\u00f2 come uomo d'affari a Mosca ed Istanbul dal 1991 al 1994.\nNel maggio 1994, \u0130lham \u018fliyev venne eletto vicepresidente della compagnia petrolifera statale dell'Azerbaigian (SOCAR). Ha preso parte attiva nella realizzazione della \"strategia petrolifera di Heyd\u0259r \u018fliyev\". Partecip\u00f2 attivamente anche nei negoziati con compagnie petrolifere straniere, che culminarono nella firma di un contratto famoso come \"Contratto del Secolo\". \u0130lham \u018fliyev \u00e8 l'autore di una serie di lavori di ricerca sugli aspetti geopolitici della politica petrolifera dell'Azerbaigian sovrano.\nL'anno seguente, nel 1995 \u0130lham \u018fliyev venne eletto al Parlamento Azero (il \"Milli M\u0259clis\") e nel 2000 venne rieletto come deputato di Milli Majlis dell'Azerbaigian.\nNel 1997, \u00e8 diventato il Presidente del Comitato Olimpico Nazionale dell'Azerbaigian. Per la sua iniziativa sono state costruite attivamente le scuole sportive e si sono formate le squadre nazionali negli sport che tradizionalmente erano forti e popolari nella Repubblica dell'Azerbaigian. Per il suo contributo significativo e indiscutibile per lo sviluppo dello sport e del movimento olimpico nell'Azerbaigian, \u00e8 stato insignito del pi\u00f9 elevato ordine di Comitato Olimpico Internazionale (CIO).\nNel dicembre 1999, al primo Congresso del Partito del Nuovo Azerbaigian (\"Yeni Az\u0259rbaycan Partiyas\u0131\",YAP), \u0130lham \u018fliyev \u00e8 stato eletto come uno dei cinque vicepresidenti del partito, e il novembre 2001 presso il secondo Congresso del Partito - il primo vicepresidente.\nDal 2001 al 2003 ha diretto una delegazione del Milli M\u0259clis (Parlamento) azero nell'Assemblea parlamentare del Consiglio d'Europa (APCE). E nel gennaio 2003 \u0130lham \u018fliyev \u00e8 stato eletto Vicepresidente e membro dell'ufficio dell'APCE.\nNell'agosto 2003, due mesi prima delle elezioni presidenziali del 2003 venne eletto Primo Ministro. Ad ottobre, Heyd\u0259r \u018fliyev, per motivi di salute, diede le dimissioni dalla sua carica di presidente e nomin\u00f2 suo figlio come candidato indipendente alle elezioni presidenziali.\nElezioni presidenziali del 2003.\nI risultati ufficiali delle elezioni del 15 ottobre 2003 hanno assegnato la vittoria a \u0130lham \u018fliyev, che ha ottenuto il 76,84% dei voti. Tuttavia l'opposizione si \u00e8 rifiutata di accettare i risultati dello scrutinio organizzando manifestazioni di protesta. Le proteste sono state scatenate dalle accuse di corruzione e di brogli elettorali. Centinaia di dimostranti sono stati arrestati ed \u018fliyev ha iniziato a ricoprire la sua carica dal 31 ottobre, a dispetto dei tumulti di piazza.\nI risultati elettorali hanno ricevuto aspre critiche dalla comunit\u00e0 internazionale, soprattutto a causa delle accuse di diversi osservatori che hanno notato la presenza di intimidazioni e pressioni sui votanti e la violazione delle leggi elettorali. L'OSCE ha segnalato la presenza di irregolarit\u00e0 nel conteggio e nella registrazione dello scrutinio dei voti. La Human Rights Watch ha denunciato che la campagna elettorale di \u018fliyev \u00e8 stata sovvenzionata da risorse del governo e che la Commissione Elettorale Centrale e le commissioni elettorali locali erano tutte in mano a suoi sostenitori, mentre le organizzazioni non governative sono state private della possibilit\u00e0 di monitorare la regolarit\u00e0 delle operazioni di voto. Numerosi giornalisti, tra i quali Eynulla Fatullayev, sono stati oggetto di persecuzione per le loro critiche e le loro denunce nei confronti di \u0130lham \u018fliyev ed il governo azero.\nPresidenza.\nI membri delle forze politiche di opposizione e gli attivisti per i diritti civili hanno denunciato l'immobilismo del governo di \u018fliyev in materia di diritti umani. Le manifestazioni di piazza sono state bandite dal governo che ha continuato con la sua politica di persecuzione e oppressione nei confronti delle opposizioni e della stampa indipendente. Nel marzo del 2005 dietro pressione della comunit\u00e0 internazionale, soprattutto da parte del Consiglio d'Europa, \u018fliyev ha rilasciato diversi importanti membri dell'opposizione dalle prigioni statali, arrestati durante le proteste contro i risultati delle elezioni presidenziali che lo hanno visto vincitore.\nIl 26 marzo 2005 \u018fliyev \u00e8 stato ufficialmente nominato presidente del principale partito nazionale. L'opposizione ha denunciato questo fatto come una aperta violazione delle leggi nazionali secondo le quali il presidente dell'Azerbaigian non pu\u00f2 assumere contemporaneamente alla sua carica incarichi all'interno dei partiti politici.\nElezioni presidenziali e la presidenza del 2008.\n\u0130lham \u018fliyev \u00e8 stato rieletto nel 2008 con l'87% dei voti. Un totale di sette candidati si sono presentati alle elezioni e hanno dovuto raccogliere 40.000 firme elettorali. Secondo il rapporto della delegazione di osservazione elettorale del Parlamento europeo, le elezioni si sono svolte senza disordini segnalati e senza violazioni elettorali evidenti. Il rapporto sottolinea inoltre numerose riforme del Codice elettorale conformemente ai requisiti e agli standard dell'OSCE e del Consiglio d'Europa, tra cui l'inchiostrazione degli elettori, una maggiore trasparenza degli elenchi elettorali e il divieto di interferenze governative nel processo elettorale. La compagine del governo \u00e8 rimasta praticamente invariata e nel marzo 2009 si \u00e8 tenuto un referendum in Azerbaigian che ha approvato emendamenti alla costituzione, secondo uno dei quali la stessa persona pu\u00f2 essere eletta dal presidente pi\u00f9 di due volte.\nElezioni presidenziali e la presidenza del 2013.\nNelle elezioni presidenziali del 2013, tenutesi il 9 ottobre, \u018fliyev ha vinto con l'85 per cento dei voti, assicurando cos\u00ec un terzo mandato quinquennale.\nNel febbraio 2013 Ilgar Mammadov, uno dei leader dell'opposizione democratica e potenziale candidato, per il partito Respublika\u00e7\u0131 Alternativ Partiyas\u0131 (ReAlPa), contro il presidente \u0130lham \u018fliyev, non ha potuto partecipare poich\u00e9 \u00e8 stato arrestato, prima che si potesse candidare. Nel marzo 2014 \u00e8 stato condannato a 7 anni di carcere.\nL'Unione europea, le organizzazioni a tutela dei diritti umani e l'opposizione democratica azera hanno considerato l'arresto sorretto da motivi politici.\nGli osservatori dell'OSCE hanno denunciato l'intimidazione dei candidati e degli elettori e un ambiente mediatico restrittivo, inclusi arresti e l'uso della forza contro giornalisti e attivisti. Il 92% della copertura sui sei canali TV principali \u00e8 stato dedicato al presidente in carica.\nLe delegazioni di osservazione elettorale dell'Assemblea parlamentare del Consiglio d'Europa e del Parlamento europeo hanno dichiarato congiuntamente di aver osservato il giorno delle elezioni un processo elettorale libero, equo e trasparente, con le procedure elettorali svolte in modo professionale e non hanno avuto prove di intimidazioni contro gli elettori, n\u00e9 visto alcun segno di materiali elettorali vicino ai seggi elettorali. Tuttavia hanno evidenziato l'esistenza di una mancanza di rispetto per le libert\u00e0 fondamentali durante i mesi prima delle elezioni, sottolineando come l'elezione sia stata tutt'altro che perfetta. Nel suo rapporto l\"Election Monitoring and Democracy Study Centre (EMDS)\" ha concluso che le elezioni \"non possono essere considertate libere e democratiche\".\nDurante la presidenza di \u0130lham \u018fliyev, con Decreto Presidenziale \u00e8 stato istituito \"ASAN Xidm\u0259t\", nel 2012, \u00e8 riconosciuto a livello internazionale per il suo ruolo nell'eliminazione della corruzione nei servizi pubblici e ha ricevuto il premio delle Nazioni Unite per l'erogazione di servizi pubblici. Il servizio ASAN \u00e8 attualmente ricercato e applicato dai paesi del mondo. Come la Francia che ha firmato un memorandum con l'Azerbaigian per applicare la pratica del servizio ASAN (sistema di servizio mobile) in Francia. Inoltre, durante un incontro con la delegazione pakistana, la parte pakistana ha espresso l'integrazione del modello di servizio ASAN anche nei propri campi di servizi governativi. Basato sul concetto di \"servizio ASAN\", il governo dell'Afghanistan ha istituito il centro di servizio pubblico \"Asan Khedmat\", che opera sotto gli auspici del Ministero delle Finanze. Il \"servizio ASAN\" \u00e8 attualmente ricercato e applicato da paesi stranieri, tra cui Albania, Italia, Estonia, Repubblica di Macedonia, Indonesia e altri.\nAffiliazione di partito.\nNel 1999, \u0130lham \u018fliyev \u00e8 stato eletto come vicepresidente del partito governante Partito del Nuovo Azerbaigian e nel 2001 \u00e8 stato eletto alla carica di primo vicepresidente del secondo congresso del partito. Al terzo Congresso del \"Partito del Nuovo Azerbaigian\", tenutosi il 26 marzo 2005, il presidente \u018fliyev e il primo vice del partito sono stati eletti all'unanimit\u00e0 alla carica di presidente del partito. Il quarto e il quinto congresso del partito svoltosi nel 2008 e nel 2013 hanno sostenuto all'unanimit\u00e0 la sua nomina per il prossimo mandato presidenziale. Durante la sua presidenza l'appartenenza al partito \u00e8 aumentata a pi\u00f9 di 700.000.\nPolitica estera.\nRelazioni con la Russia.\n\u0130lham \u018fliyev ha spesso caratterizzato le relazioni tra l'Azerbaigian e la Russia come un partenariato strategico. Il 6 febbraio 2004, \u0130lham \u018fliyev e Vladimir Putin, presidente della Russia, hanno firmato la Dichiarazione di Mosca, che ha dichiarato i principi delle relazioni tra Azerbaigian e la Russia. L'11 agosto 2004, il Presidente \u018fliyev ha adottato un Ordine per \"l'Anno della Russia in Azerbaigian\" nel 2006, in seguito alla decisione della Russia di organizzare \"l'Anno dell'Azerbaigian in Russia\" nel 2005. Il 16 febbraio 2005 \u0130lham \u018fliyev ha fatto una visita di lavoro a Mosca e ha partecipato alla cerimonia di apertura dell'Anno dell'Azerbaigian in Russia. Quattro mesi dopo, nel 14-15 giugno 2005, \u0130lham \u018fliyev ha fatto un'altra visita nella Russia e ha incontrato il presidente russo Vladimir Putin nell'ambito del nono forum economico mondiale.\nIl 29 giugno 2006, Ilham Aliyev e Dmitrij Medvedev, ex presidente della Federazione russa, hanno concluso una dichiarazione congiunta sul Mar Caspio.\nNel 1 novembre 2017 ha avuto luogo un altro incontro tra \u0130lham \u018fliyev e Vladimir Putin a Teheran, la capitale dell'Iran. \u0130lham \u018fliyev ha valutato le relazioni tra due paesi con le seguenti parole durante l'incontro con il Vice Presidente del Consiglio della Federazione Russa e il Presidente dell'Assemblea Popolare del Daghestan: \"Nel rivedere l'agenda delle nostre relazioni bilaterali in un altro incontro con il Presidente russo Vladimir Putin, abbiamo scoperto che non esiste una singola questione che avrebbe bisogno di soluzione. Certo, oggi la Russia e l'Azerbaigian dimostrano un alto livello di buon vicinato, il partenariato e le relazioni amichevoli affidabili.\u201d\n\u0130lham \u018fliyev ha costruito rapporti con la Chiesa ortodossa russa. Il 24 aprile 2010, il presidente \u018fliyev \u00e8 stato insignito dell'Ordine di gloria e onore, la pi\u00f9 alta decorazione della Chiesa ortodossa russa, seguendo in passato l'Ordine di San Sergio di Radone\u017e. Con l'Ordine di \u0130lham \u018fliyev, il Patriarca Cirillo I \u00e8 stato concesso con la medaglia \u201c\u015earaf\u201d (Onore) dell'Azerbaigian nel 2010.\nIn seguito all'iniziativa del presidente \u018fliyev, per la prima volta il vertice trilaterale tra leader russi, iraniani e azeri \u00e8 stato organizzato per combattere il terrorismo, la criminalit\u00e0 organizzata transnazionale, il contrabbando di armi e il traffico di droga nella regione. Presidenti dell'Azerbaigian, dell'Iran e della Russia attraverso la dichiarazione trilaterale firmata ed impegnata a sviluppare il progetto transnazionale strategico, il Corridoio di trasporto internazionale Nord-Sud, che andrebbe dall'India fino a San Pietroburgo in Russia, fornendo un'alternativa pi\u00f9 veloce e pi\u00f9 economica a quella esistente rotte marittime.\nTale incontro trilaterale di alto livello \u00e8 stato organizzato anche tra i presidenti di Azerbaigian, Georgia e Turchia. Si prevede di organizzare un altro incontro trilaterale tra i leader dell'Azerbaigian, della Turchia e della Russia.\nRelazioni con gli Stati Uniti.\n\u0130lham \u018fliyev ha cercato di espandere le relazioni con gli Stati Uniti. In questo contesto, ha fatto la sua prima visita ufficiale a Washington su invito dell'ex presidente degli Stati Uniti George W. Bush il 25-28 aprile 2006. Nel corso dell'incontro, ha discusso questioni relative all'industria petrolifera e del gas, alla sicurezza energetica regionale e globale, trasporto, ecc. con la sua controparte americana.\nIl 24 settembre 2010 \u0130lham \u018fliyev ha incontrato il 44 \u00b0 presidente degli Stati Uniti Barack Obama a New York quando ha visitato gli Stati Uniti per la 65\u00aa sessione dell'Assemblea generale delle Nazioni Unite. La successiva visita ufficiale di \u0130lham \u018fliyev negli Stati Uniti \u00e8 stata fatta nell'ambito del Vertice sulla sicurezza nucleare su invito di Barack Obama il 31 marzo - 1 aprile 2016. \u0130lham \u018fliyev ha tenuto un incontro bilaterale con l'ex vicepresidente Joe Biden. Le parti hanno discusso di antiterrorismo e cooperazione in vari campi. Joe Biden ha sottolineato l'importanza del corridoio meridionale del gas per rafforzare la sicurezza energetica dell'Europa.\nIl 20 settembre 2017, \u0130lham \u018fliyev ha incontrato il presidente degli Stati Uniti Donald Trump al ricevimento ospitata da quest'ultimo nel quadro della 72\u00aa sessione dell'Assemblea generale delle Nazioni Unite a New York.\nNella sua lettera al Presidente \u0130lham \u018fliyev in occasione dell'apertura del 24 \u00b0 Esibizione internazionale del petrolio e del gas caspico a Baku, Donald Trump ha affermato che gli Stati Uniti sono fortemente impegnati nel corridoio meridionale del gas che garantisce la sicurezza energetica dell'Europa e apprezza l'importante ruolo dell'Azerbaigian nel sostenere questa sicurezza energetica globale.\nRelazioni con l'Organizzazione del Trattato dell'Atlantico del Nord (NATO).\n\u0130lham \u018fliyev ha esteso la collaborazione dell'Azerbaigian con la NATO, dal momento che il paese ha aderito al Piano d'azione per il partenariato individuale nel 2004, che consente la sistematizzazione dei partenariati bilaterali e il coordinamento della cooperazione su qualsiasi questione d'interesse reciproco. L'Azerbaigian ha completato i documenti del Piano d'azione per il partenariato individuale dell'Azerbaigian NATO-IPA (IPA) per il primo (2005-2007), il secondo (2008-2010) e il terzo periodo (2012-2013). Ilham Aliyev ha presentato il primo IPAP dell'Azerbaigian alla NATO a Bruxelles il 19 maggio 2014.\n\u0130lham \u018fliyev ha visitato Parigi nel maggio 2006. L'8 novembre 2016 ha incontrato a Bruxelles il Segretario generale della NATO Jaap de Hoop Scheffer. \u0130lham \u018fliyev ha visitato Bruxelles diverse volte. Ha incontrato Jaap de Hoop Scheffer a livello bilaterale il 29 aprile prima dell'incontro del Consiglio Nord Atlantico. Durante la sua visita a Bruxelles nel febbraio 2012, \u0130lham \u018fliyev \u00e8 stato accolto da Anders Fogh Rasmussen presso il quartier generale della NATO e hanno discusso del possibile miglioramento futuro della cooperazione tra l'Azerbaigian e la NATO. Nel 2014, ancora una volta, il Presidente \u018fliyev ha incontrato il Segretario generale della NATO e ha partecipato all'incontro del Consiglio Nord Atlantico come parte della sua visita di lavoro a Bruxelles.\nMentre il presidente del paese contribuiva alle operazioni a guida NATO in Afghanistan, \u0130lham \u018fliyev ha partecipato alle riunioni durante il vertice della NATO a Chicago nel 2012 e al vertice NATO in Galles nel settembre 2014. \u0130lham \u018fliyev ha preso parte alla sessione sull'Afghanistan al vertice della NATO a Varsavia nel luglio 2016. Il 23 novembre 2017, il Presidente \u0130lham \u018fliyev ha incontrato a Bruxelles il Segretario generale della NATO Jens Stoltenberg. Hanno discusso del partenariato tra NATO e Azerbaigian e della sicurezza regionale nel Caucaso meridionale. Il Segretario generale ha anche apprezzato il contributo dell'Azerbaigian alla missione \"Supporto deciso\" della NATO in Afghanistan.\nL'equilibrata politica estera e l'importanza regionale dell'Azerbaigian hanno permesso agli alti ufficiali militari degli Stati Uniti e della Russia, Joseph Dunford - il presidente dei Capi di Stato Maggiore e Valerij Gerasimov - Vicecapo di Stato maggiore, di incontrarsi a Baku in cooperazione.\nRelazioni con l'Unione Europea.\nIlham Aliyev ha ampliato la cooperazione con l'Unione Europea (UE) dalla sua presidenza. Un anno dopo che Aliyev \u00e8 diventato presidente, nel 2004 l'Azerbaigian come paese del Caucaso meridionale ha fatto parte della politica europea di vicinato (PEV) dell'UE. Due anni dopo, nel 2006, Ilham Aliyev a nome dell'Azerbaigian e Matti Vanhanen, ex presidente del Consiglio europeo, e Jos\u00e9 Manuel Barroso, ex presidente della Commissione, a nome dell'UE hanno firmato il memorandum d'intesa su un partenariato strategico.\nNel 2009, quando l'UE ha lanciato l'iniziativa, l'Azerbaigian \u00e8 stato incluso nella politica di partenariato orientale. Dopo due anni, nel 2011, Ilham Aliyev e Jos\u00e9 Manuel Barroso, ex presidente della Commissione europea, hanno concluso la dichiarazione congiunta sul corridoio meridionale del gas.\nIlham Aliyev ha affermato l'importanza della dichiarazione congiunta nel campo della cooperazione energetica tra l'UE e l'Azerbaigian durante la sua visita a Bruxelles nel 2013 con le seguenti parole: \"Certo, la cooperazione energetica \u00e8 una delle componenti pi\u00f9 importanti delle nostre relazioni. Sono lieto che dopo la firma, insieme al Presidente Barroso, della Dichiarazione sulla cooperazione strategica nel settore energetico a Baku all'inizio del 2011, stiamo attualmente vedendo i suoi risultati pratici. Questa dichiarazione ha svolto un ruolo importante nell'attuazione del corridoio del gas.\"\nIl 6 febbraio 2017 Aliyev ha visitato Bruxelles, la capitale dell'UE, per gli incontri bilaterali e multilaterali. Ha effettuato visite ufficiali presso l'Alto rappresentante dell'UE per gli affari esteri e la politica di sicurezza, con il presidente del Consiglio europeo, il presidente della Commissione e il commissario per l'Unione dell'energia. Dopo la visita del Presidente Aliyev, il 7 febbraio 2017, \u00e8 stato avviato il processo di negoziazione per un nuovo accordo bilaterale tra l'Azerbaigian e l'UE.\nDurante il 12-15 marzo 2017, il Presidente Aliyev ha fatto visita ufficiale in Francia e si \u00e8 incontrato con i funzionari esecutivi di societ\u00e0 internazionali SUEZ, DCNS, CIFAL. Il presidente Aliyev nel suo incontro con gli imprenditori francesi ha affermato che le attivit\u00e0 illegali di alcune societ\u00e0 nel Nagorno-Karabakh sono inaccettabili e violano le leggi internazionali e nazionali.\nIn seguito alla sua visita, Aliyev ha incontrato il presidente francese nel Palazzo dell'Eliseo. Il presidente francese Francois Hollande ha fatto una dichiarazione alla stampa secondo cui lo status quo nel conflitto del Nagorno-Karabakh non \u00e8 l'opzione giusta e spera che possa esserci una ripresa dei negoziati e ha sollecitato altri co-presidenti del gruppo di Minsk, degli Stati Uniti e della Russia, per contribuire a questo processo.\nRelazioni con le Nazioni Unite.\nIlham Aliyev ha visitato pi\u00f9 volte il quartier generale delle Nazioni Unite: per partecipare e affrontare i dibattiti generali della 59\u00aa sessione dell'Assemblea generale delle Nazioni Unite nel settembre 2004; la 65\u00aa sessione a settembre 2010; e la settantaduesima sessione di settembre 2017. Durante la presidenza di Ilham Aliyev, l'Azerbaigian \u00e8 stato eletto membro non permanente del Consiglio di sicurezza dell'ONU dal gruppo degli stati dell'Europa orientale il 24 ottobre 2011 per il periodo 2012-2013.\nIl 4 maggio 2012, il Consiglio di sicurezza dell'ONU ha tenuto una riunione ad alto livello sul rafforzamento della collaborazione internazionale nell'attuazione degli obblighi antiterrorismo guidati da Ilham Aliyev. Durante le sue visite negli Stati Uniti, il presidente Ilham Aliyev ha incontrato il segretario generale delle Nazioni Unite Kofi Annan il 24 settembre 2004, il 4 maggio 2012 con Ban Ki Moon e il 20 settembre 2017 con Antonio Guterres a New York. Dalla presidenza di Ilham Aliyev, l'Azerbaigian ha anche sviluppato rapporti reciproci con agenzie e organismi specializzati delle Nazioni Unite.\nIl paese \u00e8 stato eletto membro dell'ECOSOC per il periodo 2003-2005, 2017-2019 e Consiglio per i diritti umani delle Nazioni Unite per il periodo 2006-2009. Il Presidente Ilham Aliyev ha approvato il Piano d'azione per i programmi nazionali per il 2005-2009 tra l'Azerbaigian e l'UNICEF, firmato il 29 dicembre 2005.\nRelazioni con l'Organizzazione di cooperazione islamica (OCI).\nIlham Aliyev ha ripetutamente affermato che le relazioni con l'Organizzazione della cooperazione islamica (OCI) sono tra le priorit\u00e0 per l'Azerbaigian in politica estera. Durante la sua presidenza, Aliyev ha incontrato per la prima volta il Segretario Generale di OCI nell'ambito del terzo summit straordinario a Mecca, nel 2005.\nNel 2006, 2009, 2012, 2013, il Presidente Aliyev ha ricevuto il Segretario Generale dell'OCI a Baku, in Azerbaigian.\nDi conseguenza, il 6 aprile 2015, ha visitato la sede dell'OCI a Jeddah, in Arabia Saudita, e ha incontrato il Segretario generale dell'OCI. Ilham Aliyev ha ricevuto il Presidente della Conferenza Islamica del forum della giovent\u00f9 per il dialogo e la cooperazione nel 2006 e 2007 a Baku. Inoltre, nel 3 settembre 2006, ha partecipato alla cerimonia di inaugurazione della sede permanente della Conferenza Islamica del forum della giovent\u00f9 per il dialogo e la cooperazione a Istanbul, in Turchia.\nSeguendo la decisione della quinta Conferenza dei Ministri della Cultura islamica di dichiarare Baku come capitale della cultura islamica per il 2009, il 27 agosto 2008 Ilham Aliyev ha adottato un ordine sulla preparazione dell'evento internazionale denominato \"Baku - Capitale della cultura islamica\". Ha firmato un Ordine per istituire il Comitato Organizzatore in merito alla decisione della sesta Conferenza dei Ministri della Cultura islamica di designare la citt\u00e0 di Nax\u00e7\u0131van come Capitale della Cultura Islamica per il 2018.\nIl 26-27 aprile 2017, la conferenza dell'OCI sul ruolo dei \"media\" nello sviluppo della tolleranza e della comprensione reciproca \u00e8 stata tenuta sotto gli auspici del presidente Ilham Aliyev: ne deriv\u00f2 la dichiarazione di Baku che \u00e8 stata adottata dai ministri degli esteri dell'OCI alla 33\u00aa sessione.\nRelazioni con l'Armenia e dichiarazioni sul Nagorno-Karabakh.\nNel 2008, Aliyev ha dichiarato che il \"Nagorno Karabakh non sar\u00e0 mai indipendente, e tale posizione \u00e8 sostenuta anche dai mediatori internazionali, e l'Armenia deve accettare la realt\u00e0\".\nHa anche affermato: \"nel 1918, Yerevan \u00e8 stata concessa agli armeni. \u00c8 stato un grande errore. Il Khanato di Iravan era territorio azero, gli armeni l\u00e0 erano ospiti.\"\nI rapporti bilaterali, comunque, bench\u00e9 in linea di principio assai dialettici hanno ricadute pi\u00f9 complesse, perch\u00e9 coinvolgono le altre potenze regionali e non soltanto.\nPolitica interna.\nLa politica portata avanti dalla presidenza di \u0130lham \u018fliyev \u00e8 considerata come \"autoritaria\" dalla rivista \"The Economist\", che le attribuisce un punteggio di 2,65 su 10 nel 2017 (con 10 corrispondente ad un paese dove le istituzioni democratiche sono totalmente rispettate), il che fa dello stato azero uno dei peggiori su 167 in termini di libert\u00e0 politica e individuale. La politica interna del presidente \u0130lham \u018fliyev ha progressivamente ridotto le libert\u00e0 individuali, sin dal suo insediamento; nel 2006 l'\"indice di democrazia\" de \"The Economist\" valutava l'Azerbaigian con un punteggio di 3,31. L'organizzazione Freedom House considera \u201cnon libero\u201d il paese sotto la guida di \u0130lham \u018fliyev, attribuendogli un punteggio globale di 6,5 su 7 di libert\u00e0 (7 indica meno libert\u00e0) e con un punteggio di 7 su 7 per la libert\u00e0 di espressione politica.\nPolitica ambientale.\nIl 24 marzo 2006, \u0130lham \u018fliyev ha firmato un Ordine sull'adozione della \"Strategia nazionale e piano d'azione per la protezione e l'uso sostenibile della biodiversit\u00e0 nella Repubblica dell'Azerbaigian\". 10 anni dopo, nel 3 ottobre 2016, ha firmato un altro Ordine di approvazione della \"Strategia nazionale per la protezione e l'uso sostenibile della biodiversit\u00e0 nella Repubblica dell'Azerbaigian per il 2017-2020.\nNell'8 luglio 2008, \u0130lham \u018fliyev ha firmato un decreto sull'approvazione degli \"Standard di vibrazione e inquinamento acustico che influiscono negativamente sull'ambiente e sulla salute umana\". Il 16 ottobre 2009, alla riunione del Consiglio dei Ministri, sui risultati di programma del sviluppo socio-economico per nove mesi del 2009, \u0130lham \u018fliyev ha proposto di dichiarare l'anno 2010 come \"l'Anno dell'Ambiente\".\nA seguito di queste misure, quattro mesi dopo, il 18 febbraio, 2010, ha presieduto una riunione sui problemi ambientali. Nell'ambito dell '\"Anno dell'Ambiente\", si \u00e8 tenuta la mostra ecologica internazionale \"Azerbaijan for a Green World\" a cui il Presidente \u018fliyev ha partecipato il 17 settembre 2010. Ha stabilito numerosi parchi nazionali come il Parco Nazionale Hirkan, il Parco Nazionale Altiaghaj, il Parco Nazionale Ap\u015feron, il Parco Nazionale \u015eahda\u011f, il Parco Nazionale G\u00f6yg\u00f6l e altri per suo ordine.\nPolitica umanitaria.\nSotto l'istruzione di Ilham Aliyev, l'Azerbaigian ha inviato aiuti umanitari alla Palestina, al Nepal, a Gibuti, il 10 aprile 2017, e ai rifugiati Rohingya l'8 settembre 2017.\nIl 27 febbraio 2012, Vlade Divac, Presidente del Comitato Olimpico Serbo e fondatrice della \"Fondazione Ana e Vlade Divac\", ha decorato Ilham Aliyev con il riconoscimento internazionale di un \"Vero amico dei Balcani\" fornendo anche aiuti umanitari e politiche tra altri.\nIlham Aliyev ha co-fondato il Forum umanitario internazionale di Baku insieme a Vladimir Putin. Insieme ad altri alti funzionari di stati e organizzazioni internazionali ha partecipato alle cerimonie di apertura e ha tenuto discorsi nel primo, secondo, terzo, quarto e quinto Forum umanitario internazionale di Baku svoltisi rispettivamente nel 2011, 2012, 2013, 2014 e 2016. Ha apprezzato il ruolo dell'evento nel Forum umanitario internazionale di Baku con le seguenti parole: \"... gli eventi umanitari mandano un messaggio al mondo che i rappresentanti progressisti del mondo dovrebbero consolidare i loro sforzi ancora pi\u00f9 da vicino... L'approfondimento della cooperazione umanitaria internazionale pu\u00f2 prevenire il negativo e migliorare le tendenze positive in una certa misura.\nPolitica scientifica.\nIl 5 maggio 2004, il Presidente Ilham Aliyev ha firmato un Ordine per istituire il Centro di Scienza \"Enciclopedia Nazionale dell'Azerbaigian\". Quasi quattro anni dopo, il 10 aprile 2008, ha approvato il Decreto per costituire la Commissione statale sulle riforme in campo scientifico. Il 21 ottobre 2009, Ilham Aliyev ha firmato un altro Ordine per l'istituzione della Fondazione per lo sviluppo delle scienze sotto il Presidente della Repubblica dell'Azerbaigian.\nQuasi quattro mesi dopo, il 19 febbraio 2010, il Presidente Ilham Aliyev ha approvato l'Atto Costitutivo della Fondazione per lo sviluppo delle scienze. Il 14 gennaio 2016, Ilham Aliyev con il suo decreto ha istituito la Commissione nazionale della Repubblica dell'Azerbaigian per l'organizzazione dell'educazione, della scienza e della cultura islamica. Ha inoltre fondato la filiale Ganja dell'Accademia nazionale delle scienze dell'Azerbaigian il 19 dicembre 2012.\nNell'8 novembre 2016, il Presidente Aliyev ha approvato un Ordine per creare il Parco High-Tech dell'Accademia Nazionale delle Scienze dell'Azerbaigian.\nPolitica culturale.\nIl dialogo interculturale \u00e8 stato uno dei settori prioritari della politica culturale del presidente Aliyev. Nel 2008, il Presidente Aliyev ha lanciato l'iniziativa \"Processo di Baku\" per la promozione del dialogo interculturale presso la Conferenza dei Ministri responsabili per la cultura sotto il tema \"Dialogo interculturale come base per la pace e lo sviluppo sostenibile in Europa e nelle regioni limitrofe.\nMentre ha tenuto un discorso alla 65\u00aa sessione dell'Assemblea generale delle Nazioni Unite (23 settembre 2010, New York), il presidente Aliyev ha annunciato la sua intenzione di organizzare il Forum mondiale sul dialogo interculturale. La sua iniziativa \u00e8 stata sostenuta da organizzazioni internazionali come UNESCO, Alleanza delle civilt\u00e0 delle Nazioni Unite, Organizzazione Mondiale del Turismo, del Consiglio d'Europa, Centro Nord-Sud del Consiglio d'Europa, ISESCO ecc.\nA partire dal 2011, a Baku sono stati organizzati quattro forum mondiali di alto livello sul dialogo interculturale fino al 2017, Ilham Aliyev firmando un rispettivo decreto ha approvato \u201cConcezione della Cultura della Repubblica dell'Azerbaigian\u201d il 14 febbraio 2014. Tre mesi dopo, il 15 maggio 2014, ha firmato il Decreto sulla Formazione del Centro Internazionale di Multiculturalismo di Baku. Inoltre, con decreto presidenziale dell'11 gennaio 2016 ha dichiarato l'anno 2016 come \u201cl'Anno del Multiculturalismo\u201d in Azerbaigian. Ilham Aliyev ha caratterizzato la tolleranza e il multiculturalismo come politica e stile di vita in Azerbaigian. Sotto la sua guida, l'Azerbaigian ha ospitato il settimo Forum globale dell'Alleanza delle civilt\u00e0 delle Nazioni Unite (UNAOC) sotto il tema \"Vivere insieme in societ\u00e0 inclusiva, una sfida e un obiettivo\" il 25-27 aprile 2016.\nPolitica sanitaria.\nIlham Aliyev ha firmato le leggi su \"Cura dello stato per le persone con diabete\" nel 2003; \"Fatturato di narcotici, sostanze psicotrope e loro precursori\" nel 2005; \"Prodotti farmaceutici\" nel 2006; \"Lotta contro la malattia causata dal virus dell'immunodeficienza umana\" nel 2010; Emendamenti alla legge della Repubblica di Azerbaigian \"Sulla protezione della salute della popolazione\" nel 2013 \"Cura dello stato della sclerosi multipla\" nel 2012 \"Erogazione dei bambini obbligatoria\" nel 2013.\nSecondo il Decreto del Presidente Ilham Aliyev, l'agenzia di stato sull'assicurazione sanitaria obbligatoria sotto il gabinetto dei ministri della Repubblica dell'Azerbaigian \u00e8 stata istituita il 27 dicembre 2007.\nIl concetto di sviluppo di \"Azerbaigian 2020: visione per il futuro\" che definisce il mantenimento di servizi sanitari di alta qualit\u00e0 per la popolazione come obiettivo principale \u00e8 stato adottato dal presidente Ilham Aliyev il 29 dicembre 2012.\nNel 2016, il 29 novembre, Ilham Aliyev ha firmato un decreto su \"Misure per attuare il progetto pilota sull'applicazione dell'assicurazione sanitaria obbligatoria nella citt\u00e0 di Mingachevir e nella regione di Yevlakh\", due regioni dell'Azerbaigian.\nPolitica religiosa.\nIl 10 gennaio 2017 Ilham Aliyev con il suo decreto ha annunciato l'anno 2017 come l'anno della Solidariet\u00e0 islamica. Pi\u00f9 tardi, nello stesso anno, firm\u00f2 un altro decreto e assegn\u00f2 finanziamenti per l'organizzazione di misure relative all'anno della Solidariet\u00e0 islamica.\nIlham Aliyev ha firmato tre Ordini sull'assistenza finanziaria alle organizzazioni religiose in Azerbaigian nel 2014, 2016 e 2017. L'assistenza finanziaria del Fondo di riserva presidenziale \u00e8 stata ripartita tra l'Ufficio dei musulmani del Caucaso, l'Arcivescovo di Baku e la Chiesa ortodossa russa, la Comunit\u00e0 degli ebrei di montagna, la Comunit\u00e0 degli ebrei europei, la Prefettura apostolica della Chiesa cattolica romana e l'Alban -Udi Comunit\u00e0 cristiana.\nNel 2014 e 2015, Ilham Aliyev ha approvato due ordini su \"Ulteriori misure per rafforzare la promozione della cultura religiosa, tolleranza, dialogo interreligioso e interculturale in Azerbaigian\". Secondo gli ordini, 3 milioni di manat (6 milioni in totale) sono stati assegnati al Fondo per lo sviluppo della cultura religiosa del Fondo di riserva presidenziale Il 17 luglio 2015 Ilham Aliyev ha stanziato 3 milioni di manat dal Fondo di riserva presidenziale per ripristinare monumenti storici e culturali religiosi in Azerbaigian.\nPolitica economica.\nA causa delle politiche economiche di Ilham Aliyev, il PIL dell'Azerbaigian tra gli anni 2003-2016 \u00e8 aumentato di oltre 5 volte rispetto al 2003, quando il Presidente Aliyev \u00e8 entrato in carica, il PIL dell'Azerbaigian ammontava a 7.276 miliardi di USD e era 37.848 miliardi di USD nel 2016 secondo i dati della Banca Mondiale.\nNel 2007, il 6 marzo Ilham Aliyev ha firmato il Decreto sull'istituzione di zone economiche speciali in Azerbaigian.\nIl 20 aprile 2016, Ilham Aliyev ha firmato un decreto per istituire il Centro per l'analisi delle riforme economiche e della comunicazione. Nel 6 novembre 2017, ha approvato un altro decreto per costituire la societ\u00e0 per azioni aperta \"Azerbaigian Industrial Corporation\".\nIlham Aliyev ha partecipato alle riunioni annuali del World Economic Forum tenutesi a Davos, in Svizzera nel 2013, 2014, 2015, 2016, 2017.\nIlham Aliyev definisce la diversificazione delle esportazioni come una delle direzioni prioritarie nel futuro dell'economia nazionale.\nPolitica giovanile.\nIl 19 ottobre 2006, il Presidente Ilham Aliyev ha avviato e firmato l'Ordine sull'educazione dei giovani azerbaigiani all'estero, in cui ha incaricato gli organi statali di redigere il rispettivo Programma di Stato. Di conseguenza, il 16 aprile 2007, con il suo decreto, ha adottato il programma statale sullo studio della giovent\u00f9 azerbaigiana all'estero per gli anni 2007-2015. Il 9 febbraio 2007, Ilham Aliyev ha firmato un ordine per dichiarare l'anno 2007 \"Anno della giovent\u00f9\" in Azerbaigian. Nel 2007, l'Azerbaigian ha ospitato l'evento \"Giovani per l'alleanza delle civilt\u00e0\", conferenza internazionale co-organizzata alla Conferenza islamica, il Forum della giovent\u00f9 per il dialogo e la cooperazione dalla Fondazione Heydar Aliyev, Programma di sviluppo delle Nazioni Unite, Consiglio d'Europa e ISESCO.\nIl 19 dicembre 2011, Ilham Aliyev ha firmato il Decreto sull'istituzione della Fondazione per la giovent\u00f9 sotto il Presidente della Repubblica dell'Azerbaigian che intende fornire sostegno alle iniziative giovanili. Il 15 settembre 2017, Ilham Aliyev ha firmato l'Ordine per l'adozione del programma statale \"Azerbaijani youth 2017-2025\".\nConcetto di sviluppo nazionale \"Azerbaigian 2020: Visione per il futuro\".\n\"Azerbaigian 2020: Visione per il futuro\" Il concetto di sviluppo economico nazionale \u00e8 considerato una delle iniziative principali strategiche di Ilham Aliyev per l'ulteriore sviluppo del paese. Il relativo decreto sulla preparazione di questo concetto \u00e8 stato firmato da lui il 29 novembre 2011, e il concetto stesso \u00e8 stato adottato il 29 dicembre 2012 dal suo altro decreto. Il concetto fornisce misure e azioni per lo sviluppo di vari settori dell'economia e l'aumento del benessere pubblico entro il 2020. Nei suoi messaggi per la relazione volontaria dell'Azerbaigian sull'attuazione degli obiettivi di sviluppo sostenibile delle Nazioni Unite il concetto di \"Azerbaigian 2020: Visione per il futuro\" formulato da Ilham Aliyev \u00e8 stato descritto come una strategia che riflette le aspirazioni nazionali a lungo termine, le opportunit\u00e0 per gli investitori e le sfide chiave sulla strada verso tali obiettivi.\nL'approccio simile \u00e8 stato notato nel rapporto preparato per World Economic Forum in 2015 e pubblicato sulla rivista Foreign Affairs. La rivista economica specializzata \"The Business Year\" ha valutato i risultati del concetto avviato da Ilham Aliyev come una saggia strategia progettata per assicurare gli interessi economici nazionali dell'Azerbaigian.\nCarte stradali strategiche per l'economia nazionale.\nIl 6 marzo 2016, il Presidente Ilham Aliyev ha firmato un Decreto che approva le \"Strategie per l'economia nazionale e i principali settori economici\". Il 16 gennaio 2017 Ilham Aliyev ha incontrato Dominic Barton, il managing partner globale di McKinsey &amp; Company, che ha intrapreso la preparazione delle carte stradali strategiche, all'interno del World Economic Forum di Davos.\nRiforme della pubblica amministrazione.\nIlham Aliyev durante le sue dichiarazioni pubbliche ha sottolineato regolarmente che le autorit\u00e0 e le riforme anticorruzione sono le priorit\u00e0 della politica statale e per questo il suo governo prende procedure amministrative e misure istituzionali. Dalla sua presidenza nel 2003, Ilham Aliyev ha adottato 5 politiche anticorruzione, documenti di riforma della pubblica amministrazione per gli anni seguenti: 2004-2006 (Programma statale per la lotta alla corruzione), 2007-2011 (Strategia nazionale per rafforzare la trasparenza e combattere la corruzione), 2012-2015 (Piani d'azione nazionali per la lotta alla corruzione e alla promozione del governo aperto) e 2016-2018 (Piano d'azione nazionale per la promozione del governo aperto).\nIl 3 marzo 2004, Ilham Aliyev ha firmato un decreto per far rispettare la legge sulla lotta alla corruzione, ha istituito la direzione specializzata anticorruzione sotto l'ufficio del procuratore generale e con lo stesso decreto ha incaricato la stesura dello statuto di un'altra entit\u00e0 della Commissione sulla lotta alla corruzione per la prevenzione della corruzione . Di conseguenza, il 1\u00ba giugno 2005, Ilham Aliyev ha firmato un decreto per far rispettare la legge che adotta il noto statuto. Al fine di rafforzare le misure attuate nel campo del riciclaggio di denaro e del finanziamento del terrorismo, Ilham Aliyev ha adottato il piano d'azione nazionale (2017 - 2019) sul riciclaggio di denaro e la lotta al finanziamento del terrorismo il 18 novembre 2016.\nPolitica d'energetica e del trasporto.\nIlham Aliyev ha ripetutamente sottolineato l'importanza dello sviluppo del corridoio meridionale del gas e della ferrovia Baku-Tbilisi-Kars nelle riunioni del Consiglio dei ministri, nelle sue dichiarazioni pubbliche e ha espresso l'impegno dell'Azerbaigian per questi progetti. Nel giugno 2012 \u00e8 stato firmato un accordo intergovernativo sul progetto TANAP da Ilham Aliyev e dal primo ministro turco Recep Tayyip Erdogan. Il progetto TANAP \u00e8 stato lanciato il 17 marzo 2015 dal presidente Ilham Aliyev, dal presidente turco Recep Tayyip Erdogan e dal presidente georgiano Giorgi Margvelashvili a Kars. I progetti TAP e TANAP, che fanno parte integrante del corridoio meridionale del gas, sono sostenuti dal consiglio consultivo del corridoio meridionale del gas, concordato dal presidente Aliyev e dal vicepresidente della Commissione europea Maro\u0161 \u0160ef\u010dovi\u010d nel novembre 2014.\nNel gennaio 2013, a Baku, Ilham Aliyev, insieme al presidente della Commissione europea, Jos\u00e9 Manuel Barroso, ha firmato una dichiarazione congiunta sulla consegna del gas dell'Azerbaigian all'Europa.\nIlham Aliyev ha partecipato alla cerimonia ufficiale di apertura di Baku-Tbilisi-Kars (BTK) il 30 ottobre 2017.\nEventi sportivi internazionali.\nIlham Aliyev \u00e8 il presidente del Comitato olimpico nazionale della Repubblica dell'Azerbaigian dal 1997. Durante la sua presidenza del Comitato olimpico nazionale, l'Azerbaigian ha ospitato alcuni eventi sportivi internazionali come 1 \u00b0 Giochi europei, 4 giochi di solidariet\u00e0 islamica e 42\u00aa Olimpiade degli scacchi.\nIl 17 gennaio 2013, il presidente Aliyev ha firmato un ordine per istituire un comitato organizzatore dei primi giochi europei, in seguito alla decisione del Comitato olimpico europeo di concedere questo evento a Baku nella sua 41a Assemblea generale tenutasi il 7-8 dicembre 2012 a Roma. I Giochi europei si sono svolti con la partecipazione di quasi 6.000 atleti provenienti da 50 paesi in competizione in 20 sport dal 12 al 28 giugno 2015.\nIl 14 febbraio 2013, Ilham Aliyev ha firmato un ordine per istituire un Comitato Organizzatore della 42\u00aa Olimpiade degli scacchi, in seguito alla decisione dell'83 \u00b0 Congresso FIDE di organizzare le Olimpiadi in Azerbaigian.\nI Giochi sono proseguiti dal 1 \u00b0 al 16 settembre 2016 a Baku Crystal Hall con la partecipazione di 1587 concorrenti in rappresentanza di 175 paesi nel torneo misto e 138 nazioni nel torneo femminile.\nL'8 settembre 2015 Ilham Aliyev ha firmato un ordine per istituire il comitato organizzatore per IV Giochi di Solidariet\u00e0 Islamica a Baku 2017, in seguito alla decisione dell'Assemblea Generale dell'Assemblea della Federazione Sportiva Solidale Islamica nel 2013.\nI Giochi sono proseguiti dal 12 al 22 maggio 2017 e vi hanno partecipato tutti i membri delle federazioni sportive solidali islamiche.\nVita personale.\nIlham Aliyev \u00e8 sposato con Mehriban \u018fliyeva che ha assunto dal 2017 la carica di primo vicepresidente dell'Azerbaigian.\nOltre alla sua madrelingua, l\u2019azero, parla correntemente inglese, francese, russo e turco."}
{"id": "1094284", "revid": "110157", "url": "https://it.wikipedia.org/wiki?curid=1094284", "title": "Mai Nakamura", "text": "Specializzata nel dorso ha vinto una medaglia d'argento e una di bronzo alle Olimpiadi di Sydney 2000."}
{"id": "1094289", "revid": "111319", "url": "https://it.wikipedia.org/wiki?curid=1094289", "title": "Penny Heyns", "text": ""}
{"id": "1094290", "revid": "46291", "url": "https://it.wikipedia.org/wiki?curid=1094290", "title": "Potamogeton", "text": "Potamogeton \u00e8 un genere di piante della famiglia delle Potamogetonaceae composto da piante prevalentemente acquatiche.\nDescrizione.\nLa maggior parte delle specie sono perenni e in molte di esse producono dai rizomi, dagli steli o dagli stoloni dei germogli invernali chiamati turioni.\nLe foglie sono in genere opposte, tranne che nell'infiorescenza, contraddistinguendo il genere dal vicino \"Groenlandia\" che ha sempre foglie opposte o spiralate. Nella maggior parte delle specie le foglie sono sommerse (in tal caso hanno forme sottili), ma nei taxa tipici degli stagni o delle acque lenti, le foglie si sviluppano sulla superficie dell'acqua..\nI fiori, generalmente all'apice degli steli, sono raccolti in spighe e composti da 4 segmenti circolari.\nTassonomia.\nIl genere comprende circa 90 specie:"}
{"id": "1094292", "revid": "78273", "url": "https://it.wikipedia.org/wiki?curid=1094292", "title": "Sergei Bondarchuk", "text": ""}
{"id": "1094293", "revid": "709406", "url": "https://it.wikipedia.org/wiki?curid=1094293", "title": "Furcas", "text": "In demonologia Furcas \u00e8 un Cavaliere dell'Inferno che comanda venti legioni di demoni. Insegna filosofia, astronomia (astrologia per alcuni autori), retorica, logica, chiromanzia e piromanzia.\nFurcas \u00e8 raffigurato come un vecchio crudele con barba e capelli lunghi in groppa a un cavallo.\nL'etimologia del nome deriva dalla parola latina \"furca\", forca."}
{"id": "1094296", "revid": "149485", "url": "https://it.wikipedia.org/wiki?curid=1094296", "title": "Campionato mondiale di scherma 1970", "text": "Il Campionato mondiale di scherma del 1970 si \u00e8 svolto ad Ankara in Turchia.\nSono stati assegnati 2 titoli femminili e 6 titoli maschili:"}
{"id": "1094300", "revid": "114975006", "url": "https://it.wikipedia.org/wiki?curid=1094300", "title": "Biblioteca comunale Luciano Benincasa", "text": "La biblioteca comunale Luciano Benincasa si trova ad Ancona, ed \u00e8 situata nella centralissima piazza del Plebiscito.\nStoria.\nLa biblioteca nasce dal lascito testamentario di Luciano Benincasa che, nel 1669, dispone che la sua raccolta privata sia resa accessibile al pubblico. Nel 1749, Eleonora Vincenzi dona la libreria al comune di Ancona, che viene spostata dal palazzo della famiglia Benincasa al palazzo degli Anziani. Nel 1861,in seguito all'occupazione sabauda, gli ordini religiosi vengono soppressi, ma i loro volumi vengono trasferiti alla biblioteca comunale che registra cos\u00ec un notevole ampliamento.\nNel 1883 la biblioteca viene trasferita al liceo ginnasio \"Carlo Rinaldini\". Nel 1911 viene unita all'archivio storico comunale, e nel 1925 di nuovo trasferita nell'ex convento di San Francesco alle scale. Durante la seconda guerra mondiale i bombardamenti inglesi (1943/1944) distruggono il convento di San Francesco e i fondi storici - con i relativi inventari ottocenteschi - ivi conservati subiscono gravi danneggiamenti e rimangono incustoditi e all'adiaccio per molto tempo. Alla fine del conflitto il Comune acquista il palazzo Mengoni-Ferretti, e nel 1950 la biblioteca riapre nella nuova sede. L'archivio storico, prima accorpato, nel 1971 viene spostato presso l'archivio di Stato. Tra il 1972 ed il 1981, a causa del terremoto, si trasferisce in via Ascoli Piceno. Vengono aperte delle sedi decentrate, nel 1991, nella frazione di Collemarino, nel 1998, nel quartiere di Brecce Bianche.\nPatrimonio.\nAl 2007 possiede circa 145.000 unit\u00e0 bibliografiche. Tra le opere pi\u00f9 antiche troviamo 62 incunaboli del Quattrocento e 2600 libri del Cinquecento. Comprende anche 241 manoscritti musicali. Molto importante la parte dedicata alla storia comunale e delle Marche, sono infatti presenti fonti fondamentali.\nAl suo interno sono ospitate\nPalazzo Mengoni-Ferretti.\nIl palazzo che sorge sull'angolo nord-est di Piazza del Papa \u00e8 un edificio storico eretto a partire dal 1592. Nel 1949 venne acquistato dal Comune di Ancona e dal 1950 ospita la biblioteca."}
{"id": "1094305", "revid": "122545389", "url": "https://it.wikipedia.org/wiki?curid=1094305", "title": "Moneta da Cremona", "text": "Professore di filosofia nello Studio di Bologna dal 1218, si fece frate domenicano nel 1220 dopo aver conosciuto Domenico di Guzm\u00e1n che mor\u00ec a Bologna nel 1221. Fu inquisitore in Lombardia e, tratto dalla sua stessa esperienza, scrisse un \"Adversus catharos et valdenses\" in cinque libri."}
{"id": "1094307", "revid": "2121138", "url": "https://it.wikipedia.org/wiki?curid=1094307", "title": "Regno di Hannover", "text": "Il Regno di Hannover fu uno stato indipendente della Germania dal 1814 al 1866. Il territorio prendeva nome dalla sua capitale, Hannover. Lo stato venne costituito nell'ottobre del 1814 dal Congresso di Vienna, con la restaurazione a Giorgio III dei suoi territori hannoveriani dopo l'era napoleonica. Esso succedette politicamente all'Elettorato di Brunswick-L\u00fcneburg (conosciuto informalmente come Elettorato di Hannover), ed ader\u00ec assieme ad altri 38 principati tedeschi alla Confederazione Germanica nel giugno del 1815. Il regno venne governato dalla casata di Hannover, un ramo cadetto della casata dei Guelfi, in unione personale con il Regno di Gran Bretagna e Irlanda sino al 1837. Dal momento che il sovrano risiedeva a Londra, venne nominato un vicer\u00e9 (solitamente un membro minore della famiglia reale britannica) a sovrintendere all'amministrazione del regno di Hannover.\nL'unione personale col Regno Unito termin\u00f2 nel 1837 con l'ascesa al trono inglese della regina Vittoria sulla base del fatto che la legge salica in vigore nell'Hannover, impediva alle donne di ascendere a quel trono e pertanto suo zio divenne sovrano indipendente. L'Hannover perse la propria indipendenza dopo essere stato sconfitto nella guerra austro-prussiana ed essere stato conquistato dalla Prussia nel 1866, divenendo quindi una provincia prussiana. Col resto della Prussia, l'Hannover divenne poi parte dell'Impero tedesco con l'unificazione del gennaio del 1871. Lo stato venne riportato in vita brevemente come Stato di Hannover nel 1946, ma venne poi unito a formare l'attuale stato della Bassa Sassonia nella Germania occidentale e poi nella Germania.\nStoria.\nDalle origini al regno di Hannover.\nL'Hannover fu un regno indipendente dal 1814 al 1866 e una provincia della Prussia dal 1866 al 1946. Era originariamente chiamato Principato di Calenberg, che era una suddivisione del Ducato di Brunswick-L\u00fcneburg. Il Principato di Calenberg esistette dal 1432 fino al 1803.\nIl Ducato di Brunswick-L\u00fcneburg fu suddiviso in tanti principati, ognuno dei quali governato da un duca; uno di questi era il Principato di Calenberg, che fu il primo ad essere creato quando venne diviso dal Principato di Brunswick nel 1432.\nCadde sotto il Principato di Wolfenb\u00fcttel nel 1584. Nel 1635 venne nuovamente separato dal Wolfenb\u00fcttel, assieme al Principato di Gottinga, con il quale sarebbe restato unito.\nNel 1636 la capitale del Principato di Calenberg venne spostata da Pattensen ad Hannover e anche il principato prese il nome della nuova capitale.\nNel 1692 l'Imperatore Leopoldo I elev\u00f2 il duca Ernesto Augusto al rango di elettore del Sacro Romano Impero, come ricompensa per l'aiuto ricevuto nella Guerra della Grande Alleanza. Il principato divenne quindi noto anche come Elettorato di Brunswick-L\u00fcneburg o, pi\u00f9 informalmente, Elettorato di Hannover. Nel 1714 gli elettori hannoveriani divennero re di Gran Bretagna. L'influenza degli elettori in Germania crebbe: essi ereditarono il Principato di L\u00fcneburg nel 1705, e gli ex territori svedesi di Brema e Verden nel 1719. Come parte del \"Reichsdeputationshauptschluss\" del 1803, l'Elettorato ricevette il principato vescovile di Osnabr\u00fcck.\nNel 1803 l'Elettorato venne occupato dalla Francia, che govern\u00f2 su di esso in varie forme per i dieci anni seguenti. A partire dal 1807, il territorio hannoveriano fece parte del Regno di Vestfalia. L'esercito hannoveriano venne disciolto, ma molti degli ufficiali e dei soldati andarono in Inghilterra, dove formarono la Legione Tedesca del Re. Questo fu l'unico esercito tedesco a combattere contro la Francia durante le guerre napoleoniche. Esso gioc\u00f2 un ruolo importante nella Battaglia di Waterloo. \nLa fondazione del regno.\nNel 1813 l'Elettorato venne ripristinato e nell'ottobre del 1814, durante il Congresso di Vienna, divenne il Regno di Hannover, allo scopo di mettere Giorgio III del Regno Unito sullo stesso piano del re del W\u00fcrttemberg, per quanto riguardava gli affari tedeschi. Il Congresso di Vienna stabil\u00ec uno scambio territoriale tra l'Hannover e la Prussia, con il quale il primo aument\u00f2 sostanzialmente le proprie dimensioni. Hannover ottenne il Vescovato di Hildesheim, la Frisia Orientale, la Bassa Contea di Lingen e la parte settentrionale del Vescovato di M\u00fcnster. Al tempo stesso perse le parti del Ducato di Lauenburg ad est dell'Elba e diverse piccole exclavi ad est. Gli interessi della casata di Hannover in loco vennero rappresentati dal conte Ernst Friedrich Herbert zu M\u00fcnster, particolarmente legato alla famiglia reale, il quale al congresso riusc\u00ec a far rispettare la posizione contrattuale indipendente dell'Hannover, al fianco (ma non unita) del Regno Unito e contro le pretese di annessione avanzate dalla Prussia.\nAdolfo Federico, duca di Cambridge, il figlio pi\u00f9 giovane di re Giorgio III, venne inviato nell'Hannover il 24 ottobre 1816 come governatore generale dello stato e fu lui ad occuparsi attivamente dell'approvazione di una costituzione (1819) definita a posteriori \"assolutista\" in quanto prevedeva la presenza di un parlamento con valore unicamente consultivo, composto di due camere.\nIl Regno di Hannover divenne sin dal 1815 membro della Confederazione germanica, ma non ader\u00ec subito allo \"Zollverein\" prussiano, bens\u00ec dal 1834 si accord\u00f2 per formare col Ducato di Brunswick lo \"Steuerverein\", un'unione doganale intermedia tra i due stati.\nL'unione personale con il Regno Unito termin\u00f2 nel 1837, con l'ascesa al trono della Regina Vittoria, poich\u00e9 le leggi di successione (Legge salica) di Hannover impedivano che una donna ereditasse il titolo se esisteva un qualsiasi erede maschio (nel Regno Unito un uomo aveva la precedenza solo sulle sue sorelle).\nDalla rivoluzione del 1848 al regno di Giorgio V.\nIl re Ernesto Augusto, consigliato da Justus Christoph Leist, quando ottenne il trono nel 1837 abol\u00ec di nuovo le leggi liberali approvate nel 1833 e l'Hannover torn\u00f2 ad essere governato secondo la costituzione assolutista del 1819. Da subito protestarono per questo atto sette professori dell'universit\u00e0 di G\u00f6ttingen, denominati \"i sette di G\u00f6ttingen\", oltre ai fratelli Grimm, facendo divampare un conflitto costituzionale che fece molto scalpore nella Germania dell'epoca e che indubbiamente contribu\u00ec alla promozione del movimento liberale in Germania. \nLa rivoluzione del 1848 port\u00f2 temporaneamente a nuovi esperimenti di liberalit\u00e0 al governo, ma questi furono tuttavia repressi sotto il governo di Giorgio V (1851-1866) per ispirazione del prussiano Otto von Bismarck. Sotto il governo di Giorgio V, malgrado tutto, lo stato inizi\u00f2 numerosi cambiamenti a proprio favore come ad esempio la scelta nel 1854 di aderire ufficialmente allo \"Zollverein\" prussiano. Dal 1855 e sino alla fine della sovranit\u00e0 nel 1866, l'Hannover ebbe un proprio sistema postale ed emise propri francobolli. Dal 1856 venne fondata la \"Hannoversche Bank\", la prima banca centrale del regno e vennero stampate anche le prime banconote.\nL'annessione alla Prussia.\nDopo la sconfitta subita nella guerra austro-prussiana del 1866, l'Hannover venne annesso al Regno di Prussia e divenne una provincia locale. L'esercito dell'Hannover venne costretto a capitolare dopo la battaglia di Langensalza contro le truppe prussiane il 29 giugno 1866. Le truppe hannoveriane vennero annesse \"in toto\" al X corpo d'armata prussiano.\nI beni personali della casata degli Hannover passarono di diritto a re Ludovico II di Baviera, capo della casata dei Guelfi, mentre l'ultimo sovrano hannoveriano, Giorgio V, ricevette una compensazione personale i 4.720.000 talleri per le perite subite.\nIl breve ritorno.\nCon la dissoluzione del Terzo Reich nel 1945, i politici dell'Hannover colsero l'occasione nel 1946 per chiedere alla Control Commission for Germany (CCG) di ripristinare l'antico territorio indipendente, ricostituendolo come Stato di Hannover. Il primo ministro Hinrich Wilhelm Kopf, ebbe un ruolo centrale quando lo stato della Bassa Sassonia venne fondato alcuni mesi dopo, unendo l'Hannover ad altri stati minori. La citt\u00e0 di Hannover divenne comunque capitale del nuovo stato istituito. L'ex stato di Hannover costituiva ad ogni modo l'85% del territorio della Bassa Sassonia, ed esso ancora oggi continua ad utilizzare l'antico stemma dell'Hannover.\nRipartizione amministrativa.\nL'eterogeneo territorio era ripartito in vari governatorati (\"Landdrosteien\"):\nHannover, Hildesheim, Luneburg, Stade, Osnabruck, Aurich, il baliaggio di Klausthal e quello del distretto minerario di Goslar in condominio con il ducato di Brunswick.\nEsercito.\nIl regno di Hannover possedeva un proprio esercito e lo mantenne anche dopo le guerre napoleoniche. Nel 1832, re Guglielmo IV di Hannover decise di assegnare anche alle truppe dello stato tedesco delle uniformi simili a quelle dell'esercito britannico, ma con alcune varianti. Quando l'unione personale col Regno Unito ebbe fine nel 1837 ed Ernesto Augusto I ascese alla corona di Hannover, rimpiazz\u00f2 tali uniformi con altre modellate su quelle dell'esercito prussiano, le quali includevano anche l'uso del tipico \"pickelhaube\", l'elmetto chiodato. Durante la guerra austro-prussiana (che fu il maggior scontro nel quale l'esercito dell'Hannover venne coinvolto), l'esercito locale venne sconfitto dai prussiani durante la sua marcia a sud verso l'Austria, nella battaglia di Langensalza.\nInsegne.\nDopo che l'unione personale con la Gran Bretagna fin\u00ec nel 1837, gli Hannover tennero lo stendardo e lo stemma britannico, introducendo soltanto una nuova corona.\nLo stato di Hannover utilizz\u00f2 a livello ufficiale una bandiera composta da una banda orizzontale d'oro e da una bianca sottostante.\nLa religione.\nLa situazione religiosa dell'Hannover dopo la restaurazione, conobbe notevoli mutamenti rispetto al passato durante l'epoca della conquista napoleonica. Girolamo Bonaparte, re di Vestfalia, a suo tempo, aveva infatti rivisto le costituzioni religiose locali sulla base dei fondamenti dei principi rivoluzionari francesi, concedendo in particolare che tutti gli uomini, ebrei compresi, avessero i medesimi diritti civili di fronte allo stato. Con la sconfitta dei Bonaparte, ad ogni modo, tutto venne riportato allo stato precedente. Il problema degli ebrei si dimostr\u00f2 quello pi\u00f9 pressante in campo religioso e da pi\u00f9 parti vennero richieste delle riforme su quel gruppo religioso.\nNel 1842 ad ogni modo vennero approvate delle nuove leggi che equipararono definitivamente gli ebrei degli Hannover a tutti gli altri cittadini, ma nel contempo li obbligavano a formare delle comunit\u00e0 ghettizzate ove non fosse gi\u00e0 avvenuto. Queste comunit\u00e0 dovevano rispondere allo stato per l'educazione dei suoi membri ed assicurare il mantenimento di cimiteri, sinagoghe e quant'altro fosse funzionale alla vita della comunit\u00e0 locale all'interno del complesso dello stato.\nPer l'intero regno vennero definiti quattro \"Landrabbinat\" (rabbinati territoriali), ciascuno con un proprio distretto: uno ad Emden (comprendente l'area di Osnabruck), uno ad Hannover (comprendente la capitale e Luneburg), uno a Hildesheim (comprendente Hildesheim, Berg e Clausthal) e uno a Stade (comprendente Stade). L'Hannover divenne quindi uno dei pochi stati europei dove l'ebraismo, come del resto le confessioni cristiane, aveva un'organizzazione ufficiale riconosciuta e tutelata dallo stato. L'organizzazione per \"Landrabbinat\" rimase in vigore anche dopo l'annessione dello stato alla Prussia nel 1866, anche se le autorit\u00e0 prussiane negarono a queste medesime organizzazioni ebraiche qualsiasi riconoscimento ufficiale da parte dello stato.\nCon la clausola della separazione tra stato e religione secondo la costituzione del \"Reich\" del 1919, i \"Landrabbinat\" vennero svuotati di ogni loro potere e vennero infine aboliti, mantenendoli in vita solo con funzioni puramente religiose. Il \"Landrabbinatsverfassung\" venne abrogato ufficialmente durante il \"Pogrom\" del 1938.\nRe di Hannover.\nNel 1813 Giorgio III riprese possesso dei propri territori in Germania e nell'ottobre dell'anno successivo essi vennero costituiti nel Regno di Hannover dal Congresso di Vienna. L'unione personale col Regno Unito termin\u00f2 nel 1837 all'ascesa sul trono inglese della Regina Vittoria, in quanto le leggi dell'Hannover \u2013 basate sulla Legge salica \u2013 non prevedevano la successione femminile; come tale il regno pass\u00f2 ai suoi parenti maschi pi\u00f9 prossimi. Nel corso della guerra austro-prussiana del 1866, l'Hannover venne annesso dal Regno di Prussia, perdendo la propria indipendenza. Attualmente i discendenti della casata degli Hannover si proclamano pretendenti del trono dello stato.\nPrimi ministri dell'Hannover.\nLo stato di Hannover ebbe la figura di un primo ministro sin dal 1680 che dopo il 1848 divennero ministri presidenti e perdurarono in attivit\u00e0 coi loro governi sino al 1866 quando l'Hannover venne unito definitivamente al regno di Prussia."}
{"id": "1094324", "revid": "15756", "url": "https://it.wikipedia.org/wiki?curid=1094324", "title": "Bernardino Alimena", "text": "Biografia.\nDopo la laurea in giurisprudenza a Roma nel 1885, insegna all'Universit\u00e0 di Cagliari e poi a Modena dove resta per quindici anni.\nNel 1889 \u00e8 il primo sindaco eletto della citt\u00e0 di Cosenza. Diventa poi deputato eletto nel Collegio di Cosenza, ma si dimette dopo solo due mesi in polemica con chi lo aveva accusato di aver ottenuto fondi dal Governo.\nCome giurista, si occup\u00f2 soprattutto di diritto penale e collabor\u00f2 anche alla codificazione del diritto del Regno del Montenegro."}
{"id": "1094334", "revid": "121658776", "url": "https://it.wikipedia.org/wiki?curid=1094334", "title": "Let's Get It On", "text": "Let's Get It On \u00e8 il sedicesimo album di Marvin Gaye, pubblicato nel 1973. La rivista \"Rolling Stone\" l'ha inserito al 165\u00ba posto della sua lista dei 500 migliori album.\nLe sessioni di registrazione si svolsero tra il giugno 1970 e il luglio 1973 presso gli studi Hitsville U.S.A. e Golden World Studio di Detroit, e all'Hitsville West di Los Angeles. Prima incursione di Gaye nel genere funk, \"Let's Get It On\" incorpora elementi di smooth soul, doo-wop e urban. I critici hanno fatto notare il contenuto sessualmente suggestivo dei testi dei brani, definendolo \"uno dei dischi pi\u00f9 sessualmente espliciti mai registrati\". Gaye infuse idee di guarigione spirituale in canzoni su sesso e romanticismo, in parte come una sorta di \"esorcismo\" nei confronti degli abusi subiti nell'infanzia da suo padre, Marvin Gay Sr., che avevano bloccato la sua sessualit\u00e0.\nA seguito del successo del socialmente impegnato \"What's Going On\" (1971), \"Let's Get It On\" aiut\u00f2 a definire l'immagine di Marvin Gaye come \"icona sessuale\" oltre ad allargare il suo pubblico mainstream ed aumentare le sue potenzialit\u00e0 commerciali. Dall'album furono estratti tre singoli, la title track, \"Come Get to This\" e \"You Sure Love to Ball\", che riscossero buoni piazzamenti in classifica negli Stati Uniti. \"Let's Get It On\" si rivel\u00f2 essere l'album di maggior successo della carriera di Gaye fino a quel momento, ed ampli\u00f2 ulteriormente il suo controllo creativo durante la permanenza alla Motown.\nDescrizione.\nOrigine e storia.\nNella primavera del 1972, Marvin Gaye soffriva del blocco dello scrittore. Dopo la pubblicazione del suo album dal maggiore successo commerciale fino a quel punto della sua carriera, \"What's Going On\" (1971), e la colonna sonora del film blaxploitation \"Trouble Man\" (1972), Gaye aveva faticato a trovare nuovo materiale dopo che la Motown Records aveva rinegoziato un nuovo contratto con lui, fornendogli maggiore controllo creativo sulle sue registrazioni. L'accordo era stato di 1 milione di dollari, rendendolo l'artista soul con i guadagni pi\u00f9 alti, cos\u00ec come l'artista afroamericano meglio pagato dell'epoca. Gaye stava anche lottando per decidere se trasferirsi o meno a Los Angeles, in seguito al trasferimento del CEO Berry Gordy dell'etichetta discografica Motown e alla sostituzione dello studio di registrazione Hitsville USA (Motown Studio A) di Detroit con lo studio Hitsville West di Los Angeles. Tra la decisione per il trasferimento e la mancanza di materiale, Gaye stava lottando con la propria coscienza, oltre ad affrontare le aspettative di sua moglie, la sorella di Gordy, Anna. La loro separazione lo afflisse emotivamente. Durante questo periodo, aveva anche tentato di far fronte a problemi passati che derivavano dalla sua infanzia.\nDurante l'infanzia, Gaye era stato fisicamente e psicologicamente abusato dal padre Marvin Gay Sr., un pastore pentecostale che educ\u00f2 il figlio a severe norme estremamente moralistiche e religiose improntate al fondamentalismo cristiano. Di conseguenza, il significato e la pratica del sesso erano diventati in seguito un problema inquietante per Gaye. Da adulto, occasionalmente soffriva di impotenza ed era tormentato da fantasie sadomasochistiche, che lo perseguitavano nei suoi sogni e gli provocavano intensi sensi di colpa. Gaye impar\u00f2 a convivere con i suoi problemi personali grazie alla scoperta di una rinnovata spiritualit\u00e0. Egli cominci\u00f2 a incorporare la sua nuova visione spirituale nella sua musica, come inizialmente espresso attraverso l'album socialmente impegnato \"What's Going On\", insieme a foto promozionali di lui che indossava un kufi in onore alla tradizione africana e alla sua nuova fede.\nGrazie al successo di \"What's Going On\", Gaye ottenne maggiore controllo creativo ed artistico sulla sua musica, che egli utilizz\u00f2, dopo la separazione dalla moglie Anna Gordy, per incidere un album che voleva esplorare le tematiche oltre il sesso e la sessualit\u00e0. Come con \"What's Going On\", Gaye voleva ottenere un significato pi\u00f9 profondo rispetto al tema generale che \u00e8 stato utilizzato per rappresentarlo; nel caso del precedente album, la politica e il sociale, nel caso di \"Let's Get It On\", l'amore e il romanticismo, utilizzati da Gaye come metafore dell'amore di Dio. Nel suo libro \"Divided Soul: The Life of Marvin Gaye\", il giornalista David Ritz scrisse circa l'ispirazione del cantante dietro a \"Let's Get It On\":\nNelle note interne dell'album, Gaye illustr\u00f2 la sua visione del sesso e dell'amore, scrivendo: \u00abNon riesco a vedere niente di sbagliato nel sesso tra persone consenzienti. Penso che ne facciamo davvero troppo. Dopotutto, i propri genitali sono solo una parte importante del magnifico corpo umano ... Io sostengo che il sesso \u00e8 sesso e l'amore \u00e8 amore. Quando sono combinati, funzionano bene insieme, se due persone hanno pi\u00f9 o meno la stessa mente. Ma sono davvero due esigenze discrete e vanno trattate come tali. Il tempo e lo spazio non mi permetteranno di approfondire ulteriormente, specialmente nell'area della psiche. Non credo a filosofie eccessivamente moralistiche. Fai sesso, pu\u00f2 essere eccitante, se sei fortunato. Spero che la musica che vi presento qui vi renda fortunati\u00bb.\nRegistrazione.\nGaye registr\u00f2 altre canzoni dal contenuto sociale presso lo studio Golden World Records, conosciuto come Studio B della Motown, oltre alle tracce vocali preliminari e la strumentazione di parte del materiale che sarebbe finito in \"Let's Get It On\". Dopo le prime sessioni a Detroit ai Golden World, Gaye si spost\u00f2 all'Hitsville West di Los Angeles nel febbraio 1973 restandovi fino a luglio. Accompagnato da un esperto gruppo di turnisti chiamato The Funk Brothers, che gi\u00e0 avevano contribuito a \"What's Going On\", Gaye incise le canzoni inedite \"The World is Rated X\" e \"Where Are We Going\", e il singolo \"You're the Man\" (1972) ai Golden World. \"Where Are We Going\" fu successivamente reinterpretata dal trombettista Donald Byrd. Inizialmente l'album avrebbe dovuto intitolarsi \"You're the Man\", ma questo titolo venne scartato per ragioni ignote. Le canzoni previste per il disco, insieme ad altre tracce inedite registrate negli studi Hitsville West e Golden World, nel 2001 furono incluse nella ristampa di \"Let's Get It On\".\nLa prima canzone registrata per l'album, fu la title track \"Let's Get It On\", composta da Gaye insieme all'amico Ed Townsend. Originariamente era stata scritta da Gaye come un inno religioso alla vita, ma il cantautore Kenneth Stover della Motown, la trasform\u00f2 in un brano politicamente impegnato. Ascoltato il missaggio preliminare della versione di Stover, Townsend protest\u00f2 affermando che il brano sarebbe risultato migliore con un testo romantico-sessuale. Gaye e Townsend riscrissero quindi il testo della canzone insieme utilizzando l'arrangiamento originale. Il testo fu ispirato da Janis Hunter, della quale Gaye si era infatuato dopo averla conosciuta attraverso Ed Townsend. Townsend cit\u00f2 la presenza della donna in studio durante la lavorazione dell'album, come una delle fonti d'ispirazione di Gaye. La relazione intima tra Gaye e Hunter successivamente forn\u00ec le basi per l'album \"I Want You\" del 1976.\nTownsend assistette Gaye nella produzione del resto dell'album, che si svolse nel corso di svariate sedute tra il 1970 e il 1973. I due lavorarono assieme su quattro canzoni, inclusa la ballata \"If I Should Die Tonight\", mentre Gaye compose la maggior parte degli altri brani. Gran parte della strumentazione sull'album venne suonata dai The Funk Brothers, costituiti dal bassista James Jamerson, dai chitarristi Robert White ed Eddie Willis, e dal percussionista Eddie \"Bongo\" Brown. Gaye contribu\u00ec suonando il pianoforte.\nMusica e testi.\nLa title track \"Let's Get It On\" contiene una voce solista appassionata e piena di sentimento e cori di sottofondo sovraincisi. La caratteristica parte di chitarra \u00e8 suonata dal turnista Don Peake. Il critico musicale Jon Landau defin\u00ec la canzone \"un classico singolo Motown, ripetibile all'infinito e sempre piacevole\". Il tema del brano viene ripreso nella quarta traccia dell'album, \"Keep Gettin' It On\", che funge da sequel e continuazione dell'originale. Il pezzo amplia la tematica sessuale della title track con sfumature pacifiste: \"\u00abWon't you rather make love, children / as opposed to war, like you know you should\u00bb\" (\"Non preferireste fare l'amore, figli, al contrario della guerra, come sapete che dovreste fare?\").\n\"Distant Lover\" vede Gaye che canticchia da crooner su una strumentazione serena, trasformando il canto in urla piene di sentimento verso la fine; da un cantato spezzato a un lamento appassionato. Il testo del brano racconta il desiderio che il suo narratore prova per un amante che \u00e8 \"a cos\u00ec tanti chilometri di distanza\", mentre implora il suo ritorno e lamenta il vuoto che sente senza di lei. In seguito la canzone divenne presenza fissa nelle scalette dei concerti di Gaye e una versione dal vivo, contenente le urla e grida femminili delle fan eccitate in sottofondo, fu pubblicata su singolo come estratto dall'album \"Marvin Gaye Live!\" nel 1974.\n\"You Sure Love to Ball\" \u00e8 uno dei singoli pi\u00f9 controversi di Gaye e dal maggior contenuto sessuale, con le sue introduzione e dissolvenza che includono i gemiti emessi da un uomo e una donna impegnati nel sesso. La natura sessualmente esplicita e os\u00e9 del contenuto dell'album era, all'epoca, controversa e la registrazione di un album del genere era considerata un rischio commerciale dalla dirigenza della Motown Records.\nPubblicazione.\nPubblicato negli Stati Uniti il 28 agosto 1973, \"Let's Get It On\" sorpass\u00f2 le vendite del precedente album di Gaye, \"What's Going On\", diventando il suo maggiore successo commerciale su etichetta Motown. L'album raggiunse la posizione numero 2 nella classifica \"Billboard\" Top LPs, mentre raggiunse la vetta delle classifiche di \"Cash Box\" e \"Record World\". \"Let's Get It On\" rest\u00f2 nella classifica di \"Billboard\" per 61 settimane, e rimase in vetta alla \"Billboard\" Soul Albums per 11 settimane, diventando l'album soul pi\u00f9 venduto del 1973.\nDue dei singoli estratti dall'album raggiunsero la top 40 della \"Billboard\" Hot 100, inclusi \"Let's Get It On\", secondo numero 1 per Gaye negli Stati Uniti, e la hit da top 30 \"Come Get to This\", che raggiunse la posizione numero 23 in classifica. Il terzo singolo, \"You Sure Love to Ball\", raggiunse la 50\u00aa posizione nella Hot 100 e la numero 13 nella Soul Singles Chart.\nEredit\u00e0 ed influenza.\nGrazie alle vendite dell'album e dei singoli da esso estratti, \"Let's Get It On\" segn\u00f2 un cambiamento e una transizione nel suono e nello stile produttivo della Motown, che aveva precedentemente incontrato i favori del pubblico con il suo caratteristico \"stile Motown\". Il celebre \"sound\" dell'etichetta, tuttavia, stava iniziando a scemare in termini di popolarit\u00e0 presso la maggioranza degli ascoltatori di musica R&amp;B e soul, soffrendo la \"pressione commerciale\" da parte di stili contemporanei pi\u00f9 moderni come il Philly soul e il funk. La sonorit\u00e0 della musica prodotta dalla Motown si era sempre contraddistinta per il caratteristico uso delle percussioni per accentuare il ritmo, prominenti e spesso melodiche parti di basso elettrico, melodie distintive e strutture di accordi che traevano le proprie origini dalla musica gospel. In aggiunta, le tecniche di produzione della musica pop erano pi\u00f9 semplici rispetto ai \"concept album\" degli anni settanta di Gaye. Arrangiamenti complessi ed elaborati, erano evitati dai musicisti Motown. Dopo il felice esperimento di \"What's Going On\", \"che aveva saputo coniugare una suite pseudo-classica con canzoni a flusso libero\", Gaye utilizz\u00f2 il proprio controllo artistico per modificare il sound ed incorporare in esso strumentazioni funky, vocalizzazioni melismatiche, e tracce vocali multi-stratificate in contrasto allo stile produttivo abituale dell'etichetta. Contrariamente a quanto da sempre sostenuto da Berry Gordy, il presidente della Motown, l'idea era quella di puntare maggiormente sugli album come opera totale e compiuta piuttosto che su un singolo di successo che avrebbe trainato il disco.\nInoltre \"Let's Get It On\" afferm\u00f2 definitivamente l'influenza di Marvin Gaye sugli artisti R&amp;B negli anni a venire. Il cambiamento di stile musicale da parte di Gaye e lo stile della produzione divennero in breve tempo molto popolari prima dell'avvento dell'era della disco music alla fine degli anni settanta. Svariati artisti di successo della Motown, inclusi Lionel Richie e Rick James, furono influenzati da molti degli elementi introdotti da Gaye nelle sue registrazioni degli anni settanta e inizio ottanta. La produzione R&amp;B contemporanea fu in generale grandemente influenzata dall'utilizzo fatto nell'album di voci stratificate e strumentazione funk. Il noto ingegnere del suono Russell Elevado, che si occup\u00f2 di dischi neo soul come \"Voodoo\" di D'Angelo (2000) e \"Mama's Gun\" di Erykah Badu (2000), riconobbe l'influenza delle tecniche produttive di Gaye e Townsend riscontrate in \"Let's Get It On\".\nL'atmosfera musicale degli anni settanta \u00e8 stata fortemente influenzata dal successo e dal contenuto sessuale di \"Let's Get It On\", poich\u00e9 la sua esplicitazione sessuale ha piegato le barriere creative nell'industria musicale e ha portato a una maggiore popolarit\u00e0 dei temi sessuali nella musica dell'epoca. Il giornalista musicale Rob Bowman cit\u00f2 in seguito \"Let's Get It On\" come \"una delle registrazioni pi\u00f9 erotiche conosciute dall'umanit\u00e0\". Il successo dell'album aiut\u00f2 la diffusione di opere stilisticamente affini da parte di artisti smooth soul come Barry White (\"Can't Get Enough\"), Smokey Robinson (\"A Quiet Storm\") e Earth, Wind &amp; Fire (\"That's the Way of the World\"). Il successo commerciale di tali dischi portarono a un cambiamento nel trend generale della musica pop che pass\u00f2 da tematiche socialmente impegnate a un'estetica pi\u00f9 mainstream, disimpegnata e sensuale. Lo stesso Gaye speriment\u00f2 un grosso successo commerciale con il suo successivo album \"I Want You\" (1976), dal contenuto esplicitamente erotico, e con \"Here, My Dear\" (1978), disco basato interamente sul suo tumultuoso matrimonio con Anna Gordy. Nel corso di un'intervista rilasciata a Michael Eric Dyson, l'artista hip hop Q-Tip discusse l'influenza dell'album e la sua importanza nel contesto dell'epoca:\nA seguito del successo di dischi funk come \"There's a Riot Goin' On\" degli Sly and the Family Stone (1971) e dei singoli di James Brown di fine anni sessanta e inizio settanta, \"Let's Get It On\" aiut\u00f2 ulteriormente la diffusione del genere funk nell'industria musicale e presso il pubblico generalista."}
{"id": "1094337", "revid": "767487", "url": "https://it.wikipedia.org/wiki?curid=1094337", "title": "Lingua nazionale", "text": "Una lingua nazionale \u00e8 una lingua considerata propria da una nazione o da uno Stato, con riconoscimento ufficiale che variano da uno Stato all'altro. Talvolta l'espressione \"lingua nazionale\" viene considerata come un sinonimo di \"lingua ufficiale\" di uno Stato, ma non vi \u00e8 una perfetta identit\u00e0 tra i due termini.\nMolti paesi, infatti, prevedono nella loro costituzione, riconoscimenti diversi per la lingua ufficiale (o le lingue ufficiali), il cui uso viene richiesto in tutto il territorio dello Stato e una o pi\u00f9 altre lingue \"nazionali\", spesso di estensione territoriale limitata, che possono avere riconoscimenti ufficiali (ad esempio l'insegnamento nelle scuole), ma solo in ambiti territoriali limitati.\nPer esempio, il Niger riconosce il francese come lingua ufficiale, insegnata in tutte le scuole e utilizzata dovunque nell'amministrazione, ma accorda anche a tutte le lingue parlate nel paese (una ventina) lo statuto di \"lingua nazionale\", con vari gradi di riconoscimento e di tutela."}
{"id": "1094340", "revid": "1452073", "url": "https://it.wikipedia.org/wiki?curid=1094340", "title": "Caos Dimensionale", "text": "Caos Dimensionale (in inglese \"Planar Chaos\") \u00e8 un set di del gioco di carte collezionabili \"\". In vendita in tutto il mondo a partire dal 2 febbraio 2007, \u00e8 la seconda espansione del \"blocco di Spirale Temporale\", preceduta da \"Spirale Temporale\" appunto, e seguita da \"Visione Futura\".\nAmbientazione.\nCome il set precedente, Caos Dimensionale \u00e8 ambientato su Dominaria. Il viandante dimensionale Teferi ha avuto successo nel riportare nel mondo la parte del continente di Shiv che secoli addietro aveva rimosso e posta in una fase alternativa dell'esistenza, per proteggerla dall'imminente invasione di Phyrexia. In questo modo \u00e8 riuscito a sanare la fenditura spazio-temporale che sovrastava quella parte di Dominaria, ma apparentemente ha pagato questo sforzo con la propria scintilla di viandante dimensionale. Ora, senza i suoi poteri semi divini ma come un comune mortale, deve trovare il modo di sanare le altre fenditure per poter salvare non solo il suo mondo, ma l'universo intero. Assieme alla sua amica Jhoira e al promettente inventore Venser, deve cercare di convincere altri viandanti dimensionali a sacrificare la loro onnipotenza per preservare la fabbrica dell'esistenza. Ma Lord Windgrace, il dio-pantera di Urborg, e Freyalise, la protettrice di Cielsudario, si rivelano entrambi dei personaggi con cui \u00e8 difficile trattare, mentre il golem d'argento Karn sembra sapere bene quello che sta succedendo nel multiverso e fornisce il proprio prezioso supporto, ma sparisce prima di poter spiegare il significato delle sue criptiche parole.\nCaratteristiche.\nCaos Dimensionale \u00e8 composta da 165 carte, stampate a bordo nero, cos\u00ec ripartite:\nIl simbolo dell'espansione \u00e8 un turbine stilizzato, (o una clessidra vista da un angolo obliquo), e si presenta nei consueti tre colori a seconda della rarit\u00e0: nero per le comuni, argento per le non comuni, e oro per le rare.\nCaos Dimensionale \u00e8 disponibile in bustine da 15 carte casuali e in 4 mazzi tematici precostituiti da 60 carte ciascuno:\nCuriosit\u00e0.\nCaos Dimensionale fu presentata in tutto il mondo durante i tornei di prerelease il 20 gennaio 2007, in quell'occasione venne distribuita una speciale carta olografica promozionale: il drago leggendario \"Oros, il Vendicatore\", che presentava un'illustrazione alternativa rispetto alla carta che si poteva trovare nelle bustine.\nNessuna carta \u00e8 stata ristampata da set precedenti.\nNovit\u00e0.\nCaos Dimensionale introduce nuove abilit\u00e0 nel mondo di , oltre ad alcuni gruppi di carte con delle tematiche simili.\nAd esempio le carte dette \"rimbalzo\" hanno un'abilit\u00e0 di \"Quando questa carta entra in gioco, riprendi in mano\". Solitamente con l'abilit\u00e0 Lampo, queste carte vengono usate per riprendere in mano carte con evanescenza, carte incantate con Incantesimi-Aura o per salvare le creature durante un combattimento.\nUn altro gruppo di carte con una funzionamento simile fra loro sono le carte \"Estorsione\". Queste carte hanno un'abilit\u00e0 per la quale, quando stanno per entrare in gioco, possono essere neutralizzate se l'avversario paga il loro costo di estorsione.\nEsempio: Infrangere Speranze (Quando giochi questa carta, qualsiasi giocatore pu\u00f2 pagare 5 punti vita. Se lo fa neutralizza questa carta.)\nNeutralizza una magia bersaglio.\nOltre alle nuove abilit\u00e0 e tematiche, come le altre due espansioni del blocco di Spirale Temporale Caos Dimensionale ripropone molte vecchie abilit\u00e0 storiche di Magic quali Sospendere, Eco, Lampo, Battibaleno, Aggirare, Potenziamento, Follia, Metamorfosi, Ombra; e vecchie tematiche come i Tramutanti e le carte \u201csplit\u201d.\nNuove abilit\u00e0.\nEvanescenza.\nAssomiglia all'abilit\u00e0 \"Svanire\" dell'espansione Nemesis, ma funziona piuttosto in modo simile all'abilit\u00e0 Sospendere di \"Spirale Temporale\". Quando una carta entra in gioco, e ha evanescenza, entra con tanti segnalini tempo, pari al numero scritto dopo Evanescenza. Ad ogni mantenimento il proprietario di quella carta rimuove un segnalino tempo, quando non ce ne sono pi\u00f9, si deve sacrificare la carta. Molte carte con l'abilit\u00e0 Evanescenza, hanno un'altra abilit\u00e0 che si attiva quando lasciano il gioco senza segnalini tempo. Se un permanente ha pi\u00f9 istanze di evanescenza, ognuna funziona separatamente.\nCarte Pianotraslate.\nLa carte che segnano di pi\u00f9 questa serie sono le cosiddette \"Pianotraslate\".\nA differenza delle Cronotraslate di Spirale temporale, carte vecchie che venivano semplicemente riproposte, queste Pianotraslate sono carte vecchie, e spesso storiche, riprese e cambiate di colore in modo da ampliare le possibilit\u00e0 di ogni colore."}
{"id": "1094342", "revid": "124698480", "url": "https://it.wikipedia.org/wiki?curid=1094342", "title": "Giovani ribelli", "text": "Giovani ribelli \u00e8 un romanzo della scrittrice britannica K. M. Peyton, pubblicato in Italia nel 1995.\nLa trama.\nPenn vive in una famiglia difficile: il padre \u00e8 violento, la madre incomprensiva e fredda nei suoi confronti. A scuola non riesce ad ottenere buoni risultati, se non ad educazione fisica e musica. Ci\u00f2 perch\u00e9 tutti vedono in lui solo un ragazzo problematico, senza curarsi dell'origine dei suoi problemi. L'unico ad avere fiducia in lui \u00e8 il professor Crocker, di musica, il quale scopre che, sotto i rossi, ricci capelli lunghi di Penn, si nasconde un musicista eccezionale. L'unico amico di Penn \u00e8 Bates, un altro genio incompreso. Spesso entrambi si rifugiano su una vecchia barca, il \"Matilda\", e l\u00ec Bates, dopo aver bevuto qualche birra, canta sulle note dell'armonica dell'amico, con voce limpida, antichi canti popolari, scoperti per caso in biblioteca. Spesso Penn viene coinvolto in zuffe, che gli procurano sempre guai, anche con la polizia. Etichettato ufficialmente come delinquente schedato, otterr\u00e0 finalmente la sua rivincita sul mondo quando vincer\u00e0 un concorso pianistico e verr\u00e0 ammesso ad una scuola di musica molto prestigiosa."}
{"id": "1094343", "revid": "163473", "url": "https://it.wikipedia.org/wiki?curid=1094343", "title": "Reati associativi", "text": ""}
{"id": "1094347", "revid": "1543377", "url": "https://it.wikipedia.org/wiki?curid=1094347", "title": "RMS Carpathia", "text": "L'RMS \"Carpathia\" fu un transatlantico britannico della compagnia di navigazione Cunard Line. \u00c8 celebre soprattutto per aver tratto in salvo i naufraghi del \"Titanic\".\nStoria.\nIl \"Carpathia\" venne costruito nei cantieri Swan Hunter &amp; Wigham Richardson, a Newcastle upon Tyne, in Inghilterra. Varata il 6 agosto 1902, ha sostenuto le sue prove in mare tra il 22 e il 25 aprile 1903. Il suo dislocamento era di 8.600 tonnellate, la sua lunghezza era di 541 piedi (165 m) e la sua larghezza di 64 (19,66 m).\nIl \"Carpathia\" effettu\u00f2 il suo primo viaggio il 5 maggio 1903 da Liverpool a Boston, in seguito prest\u00f2 servizio sulla linea New York, Gibilterra, Genova, Napoli, Messina, Trieste, Fiume.\u00c8 stata utilizzata come nave per trasporto truppe dalla \"Canadian Expeditionary Force\", durante la prima guerra mondiale.\nIl disastro del \"Titanic\".\nNella notte di domenica 14 aprile 1912, il \"Carpathia\" navigava da New York a Fiume. Tra i suoi passeggeri erano presenti i pittori americani Colin Campbell Cooper, Jr. e sua moglie Emma, il giornalista Lewis Skidmore, il fotografo Francis Blackmarr, e Charles Marshall, i cui tre nipoti stavano viaggiando a bordo del \"Titanic\".\nAlle 23:40 il \"Titanic\" ebbe una collisione con un iceberg, nell'Atlantico settentrionale.\nIl telegrafista del \"Carpathia\" Harold Cottam ricevette un messaggio da Cape Race (Terranova), in cui si affermava che la stazione aveva traffico privato per il \"Titanic\". Pens\u00f2 che sarebbe stato utile e invi\u00f2 un messaggio al \"Titanic\" affermando che Cape Race aveva traffico per loro. In risposta ricevette un segnale di soccorso. Cottam svegli\u00f2 il Capitano Arthur Rostron, che subito tracci\u00f2 una rotta da percorrere a velocit\u00e0 massima (17 nodi, corrispondenti a 31 km/h) per l'ultima posizione nota del \"Titanic\", circa 58 miglia (93 km) di distanza.\nIl \"Carpathia\" giunse sul luogo del disastro, dopo aver percorso una pericolosa rotta attraverso i campi di ghiaccio, alle ore 4:00 del 15 aprile, un'ora e mezzo dopo il naufragio del \"Titanic\". Nel corso delle ore successive l'equipaggio fece salire a bordo i 705 superstiti e le lance di salvataggio del transatlantico della White Star Line e part\u00ec per New York, dove giunse il 18 aprile.\nConseguenze.\nPer l'aiuto prestato al \"Titanic\", l'equipaggio del \"Carpathia\" venne premiato con medaglie dai superstiti: i membri dell'equipaggio vennero premiati con medaglie di bronzo, gli ufficiali con medaglie d'argento; il comandante Rostron ricevette la medaglia d'oro e una coppa d'argento, presentata da Margaret Brown, una delle superstiti del \"Titanic\". Rostron fu successivamente ospite del presidente Taft alla Casa Bianca, e ricevette la Medaglia d'oro del Congresso, il pi\u00f9 alto riconoscimento civile conferito dal Congresso degli Stati Uniti d'America.\nLa fine.\nDurante la prima guerra mondiale, il \"Carpathia\" venne utilizzato per trasferire le truppe statunitensi in Europa (tra loro vi era anche Frank Buckles, che divenne l'ultimo veterano statunitense della guerra). Faceva parte di un convoglio quando fu silurato il 17 luglio 1918 al largo della costa orientale dell'Irlanda dal sommergibile tedesco \"U-55\". L'esplosione uccise tre fuochisti e altre due persone nella sala macchine. Il \"Carpathia\" cominci\u00f2 a imbarcare acqua e ad affondare di prua. A parte i cinque membri dell'equipaggio morti in sala macchine, tutte le altre 218 persone a bordo furono tratte in salvo il giorno seguente dalla nave \"Snowdrop\". L'ultimo avvistamento della nave fu alle 02:45, mentre la sezione di poppa spariva sott'acqua.\nIl ritrovamento.\nIl 9 settembre 1999, le agenzie di stampa \"Reuters\" e \"AP\" riportarono che nella settimana precedente l'associazione \"Argosy International Ltd.\" guidata da Graham Jessop (figlio dell'esploratore sottomarino di fama internazionale Keith Jessop) aveva trovato il relitto del \"Carpathia\" sul fondo dell'Oceano Atlantico, circa 185 miglia (298\u00a0km) a ovest di Lands End, il punto pi\u00f9 occidentale dell'Inghilterra. \"\u00c8 in condizioni discrete per un relitto di quell'et\u00e0\", disse Jessop. \"\u00c8 tutta d'un pezzo, ed \u00e8 in piedi\".\nL'anno successivo lo scrittore e subacqueo americano Clive Cussler annunci\u00f2 che la sua organizzazione, \"NUMA\", aveva trovato il relitto nella primavera del 2000, a una profondit\u00e0 di 150 metri. Dopo l'attacco dell\"'U-55\" il \"Carpathia\" gir\u00f2 su se stesso e atterr\u00f2 in posizione verticale sul fondo del mare. \"NUMA\" ha dato la posizione del relitto a 120 miglia (222\u00a0km) al largo di Fastnet, Irlanda.\nL'attuale proprietario della nave \u00e8 la compagnia Premier Exhibitions Inc. (precedentemente \"RMS Titanic Inc.\"), che prevede di recuperare oggetti dal relitto. La stessa societ\u00e0 possiede i diritti del \"Titanic\" i cui reperti sono mostrati nelle mostre di tutto il mondo."}
{"id": "1094349", "revid": "110157", "url": "https://it.wikipedia.org/wiki?curid=1094349", "title": "Le origini (Francesco De Gregori)", "text": "Le origini \u00e8 un album raccolta di Francesco De Gregori, pubblicato nel 1996."}
{"id": "1094351", "revid": "2196166", "url": "https://it.wikipedia.org/wiki?curid=1094351", "title": "Castello di Carnano", "text": "Il castello di Carnano \u00e8 un castello nella localit\u00e0 omonima nel comune di Montecchio (TR), limitrofa alla frazione di Tenaglie di cui territorialmente fa parte (fino al 1948 fu sotto il comune di Baschi).\nStoria.\nFu costruito dalla signoria dei conti Baschi a guardia del versante dei monti della loro contea, che aveva come base il castello Baschi della Teverina, divenuto oggi l'odierno comune di Baschi.\nIl periodo pi\u00f9 antico, dal V secolo alla fine del IX secolo, vede l'utilizzo di fossati, steccati e antemurali che difendono le torri, realizzate in pietra nella parte inferiore e aventi la parte superiore interamente o in parte lignea.\nLa tipologia di queste torri rientra in quelle presenti alla guardia dei confini del \"limes\" romano tardoantico e, successivamente a livello cronologico e territoriale, alle torri punto di difesa del cosiddetto \"corridoio bizantino\", che univa Roma all'Esarcato di Ravenna, capitale della Penthapoli nel corso del VI secolo.\n\u00c8 probabile che ci troviamo a parlare di una torre di avvistamento e segnalazione per difendere e controllare il territorio dei bizantini, o greci, come li definisce nel VI secolo lo storico bizantino Procopio di Cesarea nel \"De bello Gothico\".\nAltri elementi possono essere dedotti dalla \"Historia Langobardorum\", scritta nell'VIII secolo dallo storico longobardo Paolo Diacono.\nDagli inizi dal X secolo all'XI, con la pressione esercitata dai Longobardi sul caposaldo fortificato bizantino di Ameria (oggi Amelia), che aveva il controllo della importante via Amerina, arriviamo a Carlo Magno e il Sacro Romano Impero, con Ottone I e le donazioni dell'Impero alla Chiesa, alle investiture e alle lotte tra le varie famiglie.\nIl castello di Carnano compare su due mappe cinquecentesche. Nella stampa del 1583 di Ignazio Danti dedicata a Monaldo Monaldeschi, il castello di Carnano compare nella sua interezza, mura di cinta e mastio. Nella pianta del 1585 dell'Archivio Comunale di Todi (Tav. 178, Fon. Dis/Piante. inv. 1991), compare l'immagine del castello di Carnano \"scaricato\", ossia diroccato a seguito del saccheggio del popolo di Tenaglie e di Montecchio.\nLe campane della chiesa di S. Maria, all'interno del castello, furono sottratte dai montecchiesi, i quali le apposero nel campanile della Chiesa del Carmine, in piazza Garibaldi. Negli anni cinquanta tale chiesa fu demolita per far spazio ai giardini comunali, e delle campane di Carnano non si ebbe pi\u00f9 traccia.\n redatto grazie ad Emiliano Volpetti che finanzi\u00f2 e partecip\u00f2 in prima persona ai rintracciamenti architettonici ed archeologici, ai rilievi e agli studi bibliografici e delle fonti.\nLa roccaforte e l'annesso castello \u00e8 divenuta famosa per esser stata visitata da san Francesco di Assisi e ove, secondo tradizione, decise di fondare il Terz'Ordine Francescano. Tradizione confermata anche dalle edizioni pi\u00f9 tardive dei \"Fioretti\". Nelle trascrizioni al posto di Carnaro ed anche \"Carmano\" fu scritto Cannaia (Cannara), un piccolo paesino rurale ai piedi di Assisi, perch\u00e9 nessuno riusc\u00ec a scoprire realmente il luogo umbro \"Carnano\" il cui castello scomparve dalle mappe alla fine del 1500.\nIl castello Baschi di Carnano \u00e8 dal 1999 di propriet\u00e0 di Emiliano Volpetti, discendente della notabile famiglia Volpetti dell'Umbria, famosa per le botteghe del gusto capitoline dal 1870, originata in Valnerina presso Nortosce nel Comune di Cerreto di Spoleto (Pg).\nCollocazione.\nIl castello, posto in una posizione dominante il territorio, \u00e8 composto dalla rocca dove era situata la dimora o residenza del signore, e da una svettante e massiccia torre (o mastio), quasi un vero e proprio dongione (\"donjon\"), posta sul punto pi\u00f9 alto, da dove si poteva controllare a vista tutto quello che avveniva intorno e su diversi lati, in direzione dei domini adiacenti: Orvieto, Todi, Amelia, i territori verso Viterbo e Montefiascone, dai quali era separata e contemporaneamente unita dalla viabilit\u00e0 fluviale, ottenuta mediante la navigabilit\u00e0 del fiume Tevere.\nDescrizione.\nTutto l'impianto della Roccaforte e del castello sono di tipo difensivo militare e fu scoperto dopo lunghi studi da Emiliano Volpetti nel 1999. Da un piccolo brano di mura emergenti dal terreno e dal rudere dell'abside della chiesa completamente mangiati dal bosco durante i secoli (per questi motivi la Rocca e il castello non furono pi\u00f9 riportati nelle cartografie) il Volpetti con una campagna di saggi e scavi archeologici ha riportato alla luce tutto il sedime della poderosa roccaforte con castello che si estende su un ettaro. Il Volpetti ha rintracciato sino all'anno 2012 circa il 95% dei manufatti edilizi storici che risultavano completamente interrati dai 5 ai 10mt sotto il livello del piano campagna. \u00c8 riuscito a rintracciare gli ingressi, i portali, i sotterranei, molte stanze con i pavimenti originali del XIII secolo, le cripte della chiesa, il rivellino del ponte elevatoio, i bastioni, il cassero avanzato con gli alloggi nobiliari ecc...\nSottostante il mastio, nel versante del castello, vi era un nucleo di edifici per le abitazioni delle famiglie degli inservienti, dei soldati, la cappella, i magazzini, i forni, le carbonaie, le stalle, i corpi di guardia e tutti gli altri servizi di castellanza.\nLe caratteristiche strutturali e tecniche delle varie parti di questo castello fortificato seguirono i progressi dell'arte militare: si pass\u00f2 cos\u00ec dalle nude muraglie merlate della prima struttura architettonica feudale, alle ben studiate disposizioni difensive dei castelli dal XIII al XV secolo, dominati dall'alta mole del mastio, coronati dalla serie delle merlature su caditoie del cammino di ronda aggettante, protetti dalle robuste torri distribuite nei punti pi\u00f9 salienti.\nIn questi gi\u00e0 complessi e vasti organismi, il palazzo del signore di Baschi, con i fabbricati annessi, prese importanza e aspetto di dimora principesca e, pur conservando all'esterno le disposizioni necessarie per la difesa e la sicurezza degli abitanti, si arricch\u00ec, nell'interno, di cortili e di sale dalle amene architetture e leggiadre decorazioni. Vi sono segni evidenti delle ultime manipolazioni eseguite nel XVI secolo, probabilmente ad opera dei due facinorosi fratelli Baschi di Carnano, Attilio e Flaminio, dove il castello comincia a perdere il duplice carattere di fortezza e di dimora signorile ponendosi sotto forma di fastosa dimora nobiliare.\nLa poderosa struttura non ha fondazioni, poggia direttamente sul banco di roccia ed \u00e8 difesa pi\u00f9 in basso dalla vigorosa cintura difensiva consistente nelle possenti murature realizzate a blocchi lavorati e squadrati, unitamente a conci in pietra sbozzati di varie forme e dimensioni.\nQueste opere murarie delimitavano il perimetro del complesso militare e civile cingendolo tutto intorno, ad eccezione dei punti dove era difeso naturalmente verso la valle da precipizi.\nAll'interno, sono visibili le tracce delle abitazioni, delle cisterne, i resti della pavimentazione, i sotterranei dell'antico borgo, il cassero appartenuto ai conti di Baschi e le interessanti strutture architettoniche romaniche superstiti, riferibili al complesso religioso della chiesa medievale dedicata a santa Maria.\nL'arco cronologico del complesso, per quanto riguarda le fonti storiche e d'archivio, copre un periodo che dal XII secolo arriva al XVI secolo: l'ultimo quarto del 1500 rappresenta il momento dell'abbandono definitivo.\nEmiliano Volpetti nel 2010 ha voluto rendicontare tutto il rintracciamento e il sedime del castello e della rocca (dissepolti dopo 4 secoli), mediante un attento rilievo topografico fatto realizzare dal Geom. Stefano Materazzini di Allerona e dall'Arch. Pier Luigi Venanzi di Terni."}
{"id": "1094358", "revid": "1543377", "url": "https://it.wikipedia.org/wiki?curid=1094358", "title": "Genogramma", "text": "Il genogramma (o studio di McGoldrick-Gerson) \u00e8 una visualizzazione grafica delle relazioni familiari di un soggetto e della sua storia medica. Non si tratta di un semplice albero genealogico tradizionale. Infatti il genogramma consente di visualizzare i modelli ereditari e i fattori psicologici che caratterizzano i rapporti familiari. Il genogramma viene utilizzato per identificare i modelli di comportamento ripetitivi e riconoscere tendenze ereditarie.\nI genogrammi furono inizialmente sviluppati e diffusi in ambito clinico da McGoldrick e Gerson a partire dalla pubblicazione di un saggio del 1985. Da allora i genogrammi si sono diffusi e sono utilizzati in una ampia variet\u00e0 di campi scientifici, dalla medicina alla psichiatria, dalla psicologia alla ricerca genetica e molti altri ancora.\nI simboli del genogramma.\nPer il genogramma sono stati ideati dei simboli molto semplici che rappresentano il genere: un quadrato ad indicare il sesso maschile, un cerchio per quello femminile. Esistono poi diversi tipi di linee per illustrare i rapporti familiari: una linea continua in genere indica un matrimonio, una linea tratteggiata una convivenza od una relazione significativa. I figli sono segnalati immediatamente al di sotto ed in relazione con la linea indicante il rapporto, da sinistra a destra per ordine di nascita.\nI simboli del genogramma di solito riportano in alto la data di nascita (ed eventualmente quella della morte), ed in basso il nome del singolo individuo. L'interno del simbolo pu\u00f2 contenere altre informazioni specifiche, quali ad esempio l'et\u00e0 attuale del soggetto, oppure dei codici alfanumerici ad indicare malattie genetiche, od altri dati degni di nota (aborti, patologie eredo-familiari).\nContenuti del genogramma.\nUn genogramma pu\u00f2 contenere una serie pi\u00f9 o meno ampia di informazioni sulle famiglie che rappresenta. Come gi\u00e0 accennato di base mostrer\u00e0 i nomi delle persone che appartengono alla discendenza familiare nonch\u00e9 il modo in cui questi parenti si relazionano tra loro. Ulteriori informazioni possono essere attinenti alla scolarizzazione, alla occupazione, alle malattie sofferte, alle problematiche psicologiche ed ai conflitti familiari.\nRelazioni familiari.\nUno dei vantaggi di un genogramma \u00e8 certamente la possibilit\u00e0 di utilizzare le linee di congiunzione tra le varie persone ad indicare le relazioni familiari, affettive e sociali. L'introduzione del colore amplifica la possibilit\u00e0 di codifica. \nCome gi\u00e0 accennato all'interno delle relazioni familiari, \u00e8 possibile illustrare se una coppia \u00e8 sposata, separata, divorziata, convivente ed altro ancora.\nRelazioni affettive.\nIl genogramma pu\u00f2 dare informazioni anche in merito alle relazioni affettive. In altre parole viene fornita una approfondita analisi di come gli individui in relazione tra loro. Ancora una volta linee colorate rappresentano le diverse relazioni affettive che legano gli individui.\nRelazioni sociali.\nLe informazioni del genogramma sulle relazioni sociali permettono di comprendere in che modo le persone si relazionano fra loro nell'ambito della societ\u00e0 e dell'ambiente in cui vivono e lavorano. Si forniscono dati sul ruolo esercitato da ogni individuo nel contesto sociale (ad esempio dirigente, lavoratore dipendente, amministratore, insegnante, studente, religioso e molto altro ancora).\nI dati possono anche riguardare la relazione di un individuo con un ente sociale o di volontariato.\nScopo del Genogramma.\nGenealogia.\nIn genealogia, i genogrammi vengono utilizzati per registrare la storia di una famiglia attraverso la vita di ciascuno dei suoi membri I genogrammi consentono al genealogista di rappresentare graficamente alberi genealogici complessi mostranti matrimoni e divorzi, famiglie ricostituite, adozioni, relazioni difficili e tese, rivalit\u00e0, la coesione familiare e molto altro ancora.\nMedicina.\nI genogrammi medici forniscono un contesto utile e veloce per valutare i rischi di salute di un individuo La conoscenza delle malattie e delle condizioni che si verificano all'interno di una famiglia pu\u00f2 fornire ai sanitari informazioni preziose che possono essere di aiuto per una diagnosi rapida ed accurata e per il trattamento dei problemi sanitari. D'altra parte la conoscenza delle malattie che tendono a presentarsi ed a ricorrere negli individui appartenenti ad una determinata famiglia pu\u00f2 fornire importanti indizi nel perseguire efficaci misure di tipo preventivo. Un genogramma medico pu\u00f2 includere molte generazioni, tuttavia in genere risalire nel tempo fino alla quarta generazioni pu\u00f2 fornire al medico sufficienti informazioni.\nPsicologia.\nI genogrammi sono utilizzati dagli psicologi per raccogliere informazioni obiettive e coerenti da parte del paziente e dei suoi familiari, al fine di aiutarli a vedere i problemi del paziente nel pi\u00f9 ampio contesto della sua relazione coniugale, dei rapporti familiari della sua estrazione culturale.\nI genogrammi in questo contesto focalizzano le relazioni affettive e permettono agli psicologi di vedere e valutare i possibili conflitti all'interno della famiglia.\nAssistenza sociale.\nNel contesto della assistenza sociale i genogrammi vengono utilizzati per visualizzare i legami emotivi tra gli individui che compongono una famiglia od una qualsivoglia unit\u00e0 sociale. Il genogramma aiuter\u00e0 gli educatori e gli assistenti sociali ad effettuare una valutazione del livello di coesione all'interno del gruppo famiglia o di qualsiasi altro gruppo per stimare se vi \u00e8 un tipo di intervento adeguato e disponibile all'interno del gruppo. I genogrammi permettono anche la visualizzazione delle relazioni sociali che intercorrono fra le persone che frequentano luoghi come scuole, chiese, strutture dedicate ai giovani, associazioni o centri per anziani."}
{"id": "1094362", "revid": "1005847", "url": "https://it.wikipedia.org/wiki?curid=1094362", "title": "Elezioni parlamentari in Finlandia del 1966", "text": "Le elezioni parlamentari in Finlandia del 1966 si sono tenute il 20 e il 21 marzo per il rinnovo dell'Eduskunta."}
{"id": "1094366", "revid": "110157", "url": "https://it.wikipedia.org/wiki?curid=1094366", "title": "Cent'anni di solitudine (EP)", "text": "Cent'anni di solitudine \u00e8 un extended play dei Modena City Ramblers pubblicato nel 1998."}
{"id": "1094370", "revid": "101260", "url": "https://it.wikipedia.org/wiki?curid=1094370", "title": "Kikoko", "text": ""}
{"id": "1094373", "revid": "290948", "url": "https://it.wikipedia.org/wiki?curid=1094373", "title": "Assorbimento acustico", "text": "Il fonoassorbimento \u00e8 la capacit\u00e0 di un materiale (detto \"fonoassorbente\") di assorbire l'energia sonora, riducendo cos\u00ec il cosiddetto \"riverbero\".\nSi distingue dal fonoisolamento, che \u00e8 invece la capacit\u00e0 di riflettere l'energia sonora.\nCaratteristiche.\nAlcune caratteristiche dei materiali fonoassorbenti sono:\nUn materiale fonoassorbente dovrebbe avere contemporaneamente elevata trasparenza acustica (e quindi bassa resistenza al flusso) e buona dissipazione dell'energia penetrata (e quindi alta resistenza al flusso): propriet\u00e0 quindi contrastanti. Si deve quindi realizzare il migliore compromesso possibile.\nLa fonoassorbenza aumenta all'aumentare della frequenza dell'onda sonora incidente. Un elemento acustico, posto a una distanza dal supporto rigido pari a 1/4 di lunghezza d'onda, produce un risultato pari a un elemento di spessore pari al precedente pi\u00f9 la spaziatura.\nUn elemento che sia, oltre che poroso, anche flessibile aumenta la dissipazione di energia sonora in quanto la sua superficie viene messa in vibrazione. Un elemento impermeabile, per poter essere fonoassorbente, deve essere flessibile e smorzato; particolarmente efficace risulta per frequenze che lo mettano in risonanza, che di solito sono basse frequenze: ecco allora dimostrata la sua complementarit\u00e0 a elementi porosi, per i quali l'assorbimento migliore \u00e8 alle alte frequenze.\nFormule.\nUn ambiente sottoposto a trattamenti per migliorarne l'assorbimento acustico vede una diminuzione del livello sonoro pari a (in dB):\ndove A indica l'assorbimento, \u03c4 il tempo di riverberazione e i pedici 1 e 2 lo stato iniziale e finale.\nSi sottolinea che difficilmente si arrivano a 10\u00a0dB di miglioramento, e comunque questo vale solo per il campo riflesso e non per quello diretto.\nEffetti in ambienti chiusi.\nIn un ambiente chiuso, quando un'onda acustica colpisce una superficie perimetrale, una parte dell'energia sonora \u00e8 assorbita e una parte riflessa. L'energia riflessa rimane in gioco per un determinato periodo di tempo a causa delle successive molteplici riflessioni che vengono a realizzarsi.\nIl parametro di valutazione di questo fenomeno \u00e8 il tempo di riverberazione che risulta inversamente proporzionale alle unit\u00e0 di assorbimento dell'ambiente. Il parametro pi\u00f9 utilizzato per descrivere il tempo di riverberazione \u00e8 T60, corrispondente al tempo necessario a ridurre di 60\u00a0dB un suono. Sono utilizzati altri parametri come T30 e T10. T60 viene calcolato in via teorica con la formula:\ndove:\nUn tempo di riverberazione eccessivo interferisce con l'intelligibilit\u00e0 del segnale originale, che pu\u00f2 diventare incomprensibile in quanto le onde sonore riverberate, e quindi ritardate, si sovrappongono a quelle della sorgente generando un effetto eco. In ambienti come sale convegni, teatri, ristoranti, ambienti industriali ecc., dove la rumorosit\u00e0 ambientale deve essere bassa e/o la nitidezza del segnale sonoro devono essere elevate si utilizzano trattamenti fonoassorbenti delle pareti e/o del soffitto, come intonaci con speciali propriet\u00e0.\nIn questo modo si riesce a condizionare tali fenomeni e ad ottenere un livello sonoro inferiore rispetto a quello che si determinerebbe nel caso in cui le pareti fossero completamente riflettenti. La risposta acustica degli intonaci fonoassorbenti \u00e8 funzione del loro spessore."}
{"id": "1094375", "revid": "2225795", "url": "https://it.wikipedia.org/wiki?curid=1094375", "title": "Ugo Amendola", "text": "Biografia.\nLa musica entr\u00f2 ben presto a far parte della sua vita; infatti egli stesso ha detto: \"Ho cominciato ad amare la musica fin dall'infanzia, imitando sulla tastiera quanto mio padre, musicista, mi faceva sentire.\"\nEntrato dodicenne al Conservatorio Benedetto Marcello, ha evidenziato subito doti pianistiche e in particolare nella composizione, diplomandosi infatti in Pianoforte, Composizione, Musica corale e direzione di coro e in Direzione d'orchestra con il massimo di voti.\nSempre al Conservatorio, nel 1951 ha iniziato l'attivit\u00e0 didattica, prima nella cattedra di Teoria e solfeggio e in seguito anche in quelle di Armonia, Contrappunto e fuga e Composizione; nello stesso istituto ha poi esercitato la funzione di Direttore dal 1973 al 1985.\nContemporaneamente per tutto questo periodo, a partire dal diploma, ha svolto una notevole attivit\u00e0 concertistica come solista e in duo con vari solisti in Italia. Per la sua riconosciuta competenza nel mondo musicale, \u00e8 stato molto spesso invitato a presiedere e a far parte di Giurie in numerosi concorsi nazionali.\nIl maestro Ugo Amendola non disdegn\u00f2 di avvicinarsi al genere musicale folkloristico-popolare, componendo la musica di alcune poesie dialettali veneziane del paroliere poeta Emilio De Sanzuane: \"Nostalgia d'amore\" e \"Do' cuori e 'na gondola\", pubblicate nelle raccolte \"Venezia Canta\" dalle edizioni musicali Edera.\nNel 1992 ricevette il PREMIO ALTINO, nell'ambito delle iniziative del Progetto Arcobaleno - \"scuola, famiglia e territorio\". Ultima esibizione pianistica del maestro. \"Concerto per pianoforte e orchestra d'archi. Al pianoforte l'autore Ugo Amendola con l'orchestra Sinfonietta Veneta diretta da Liudmil Descev Direttore d'orchestra al Teatro Nazionale dell'opera di Sofia\".\nLa morte lo ha colto il 20 febbraio 1995; ha lasciato incompiute opere come l'ottava sonata, un balletto, una sonata per viola e pianoforte, nonch\u00e9 alcune opere didattiche.\nOpere a.\nTra le sue numerose composizioni, si ricordano: \"Sette sonate per pianoforte \", vincitrici di premi nazionali, il \"Quartetto d'archi\", vincitore del 1\u00ba Premio al concorso nazionale di Milano, il \"Concerto per pianoforte e orchestra\" (prima menzione speciale al concorso Prince Pierre de Monaco), la \"Sinfonia per orchestra d'archi\", la \"Fantasia per violoncello e pianoforte\". Tra le ultime sue opere, si ricorda il \"Doppio concerto per oboe e fagotto\", eseguito in prima assoluta al Teatro La Fenice di Venezia il 21 maggio 1994."}
{"id": "1094379", "revid": "106948647", "url": "https://it.wikipedia.org/wiki?curid=1094379", "title": "Circondario della Svizzera Sassone", "text": "Il circondario della Svizzera Sassone (in tedesco \"Landkreis S\u00e4chsische Schweiz\") era un circondario (\"Kreis\") della Sassonia di 138.582 abitanti, che aveva come capoluogo Pirna.\nIl 1\u00ba agosto 2008 il circondario \u00e8 stato unito al circondario di Wei\u00dferitz, a formare il nuovo circondario della Svizzera Sassone-Monti Metalliferi Orientali.\nI circondari vicini erano (in senso orario): quello di Wei\u00dferitz, di Kamenz, di Bautzen e la citt\u00e0 di Dresda.\nA sud confinava con la repubblica Ceca.\nLa Svizzera Sassone era anche conosciuta per il fatto che qui il Partito Nazionaldemocratico di Germania (NPD), di estrema destra, ebbe avuto il maggiore successo alle elezioni.\nStoria.\nIl circondario fu creato nel 1994 quando i due circondari di Sebnitz e Pirna furono accorpati.\nGeografia fisica.\nIl circondario fu chiamato cos\u00ec per via della Svizzera sassone, che \u00e8 la regione pi\u00f9 montana della Sassonia.\nIl fiume Elba scorre attraverso i monti di arenaria dell'Elba separando le montagne in due catene montuose:\nad ovest i monti Metalliferi e ad est i monti lusaziani.\nIl punto pi\u00f9 alto del circondario \u00e8 il \"\u00d6lsener H\u00f6he\" (644\u00a0m) a sud-ovest, mentre il punto pi\u00f9 basso \u00e8 la valle dell'Elba (-109\u00a0m), al confine con il distretto di Dresda.\nStemma.\nIl significato dello stemma simboleggia la posizione geografica del circondario:\nle due aree verdi simboleggiano le foreste delle due catene montuose, mentre la linea bianca ondulata nel mezzo simboleggia il fiume Elba. Fu creato da Horst Torke di Pirna."}
{"id": "1094380", "revid": "647919", "url": "https://it.wikipedia.org/wiki?curid=1094380", "title": "S\u00e4chsische Schweiz", "text": ""}
{"id": "1094381", "revid": "729019", "url": "https://it.wikipedia.org/wiki?curid=1094381", "title": "Distretto di Imst", "text": "Il distretto di Imst (in tedesco Bezirk Imst) \u00e8 un distretto amministrativo dello stato del Tirolo, in Austria. Il capoluogo \u00e8 Imst.\nGeografia fisica.\nIl distretto comprende parte della valle superiore dell'Inn con le valli tributarie: \u00d6tztal, Pitztal e Gurgltal. Il distretto \u00e8 dominato da alte vette alpine appartenenti alle Alpi dello Stubai, Alpi Venoste e Monti di Mieming e del Wetterstein."}
{"id": "1094386", "revid": "767487", "url": "https://it.wikipedia.org/wiki?curid=1094386", "title": "\u04cb", "text": "La ', minuscolo ', chiamata anche \u010de khakassa, \u00e8 una lettera dell'alfabeto cirillico. Viene usata solo nella versione cirillica modificata per la lingua khakassa dove rappresenta la consonante affricata postalveolare sonora //. "}
{"id": "1094387", "revid": "958185", "url": "https://it.wikipedia.org/wiki?curid=1094387", "title": "Rendere pan per focaccia", "text": "L'espressione rendere pan per focaccia \u00e8 riferita a chi ricambia con eguale o maggiore asprezza una offesa, un torto o un danno ricevuti. Di significato simile ai modi di dire \"occhio per occhio dente per dente\" o \"colpo su colpo\" (in inglese \"tit for tat\") \nIl modo di dire \u00e8 certamente antichissimo e se ne trova la prima traccia scritta nell'ottava novella dell'ottavo giorno del \"Decamerone\", laddove il Boccaccio fa dire dalla moglie di Zeppa alla moglie di Spinelloccio:\nL'episodio anche riportato nel film Decameron n\u00ba 2 - Le altre novelle del Boccaccio, del 1972. \nL'origine del motto \u00e8 sconosciuta, ma gi\u00e0 nell'antica Roma erano in uso similari sentenze come \u00ab\"Par pro pari referre\"\u00bb, \u00ab\"Par pari hostimentum dare\"\u00bb o \u00ab\"\"\u00bb.\nAnche Dante, nella \"Divina Commedia\", utilizza un motto molto simile:\nSecondo una diversa interpretazione l'espressione aveva in origine un significato positivo poich\u00e9 si rifaceva alle usanze di buon vicinato quando cio\u00e8 chi aveva cotto delle focacce, fatte con della farina ricevuta in prestito ne donava qualcuna al suo vicino il quale ricambiava con del pane: quindi una grande pagnotta per delle piccole focacce."}
{"id": "1094389", "revid": "155634", "url": "https://it.wikipedia.org/wiki?curid=1094389", "title": "San Giorgio (Bari)", "text": "San Giorgio \u00e8 un quartiere di Bari, appartenente dal 2014 al I municipio (ex V circoscrizione).\nGeografia fisica.\nIl quartiere si trova nella parte sud-est della citt\u00e0 e confina:\nStoria e peculiarit\u00e0.\nIl quartiere San Giorgio, ubicato a circa 4\u00a0km dal centro di Bari, era un tempo noto come la \"Marina di Triggiano\" in quanto faceva parte del territorio di quel comune. Con la legge dell'11 agosto 1934, San Giorgio fu aggregato a Bari insieme al territorio di Torre a Mare, quest'ultimo appartenente al comune di Noicattaro, costituendo una nuova frazione, oggi quartiere, denominata a quei tempi \"Torrepelosa\". La delibera del Consiglio comunale di Bari del 24 gennaio e del 26 gennaio 1970, incluse il quartiere San Giorgio, insieme ai quartieri Japigia e Torre a Mare, nel territorio della V circoscrizione.\nNato come un piccolo villaggio di pescatori, divenuto oggi un piccolo centro turistico, il quartiere San Giorgio deve molta importanza soprattutto alla sua storia: nell'anno 1087, infatti, le tre navi baresi reduci dall'aver trafugato da Myra le spoglie di San Nicola fecero sosta in quel luogo prima di sbarcare a Bari. Di questo avvenimento furono testimoni il monaco \"Niceforo\" e l'arcidiacono \"Giovanni\", entrambi baresi, che raccontarono di essersi fermati nel porto di San Giorgio per riporre in un reliquiario le ossa, trasportate in una botticella, dopo averle prese dal sepolcro.\nLa bellezza naturale della cala di San Giorgio \u00e8 inoltre arricchita dalle numerose ville sparse lungo la costa e da un attrezzato villaggio turistico sportivo. La presenza di una piccola cappella con una statua di San Nicola contribuisce a mantenere vivo il ricordo della traslazione. In occasione della tradizionale festa barese di San Nicola il corteo storico prende inizio proprio da San Giorgio, dove un'immagine del Santo viene collocata su un'imbarcazione e portata fino al \"Lungomare Nazario Sauro\". Va ricordato che San Giorgio \u00e8 stato il secondo presidio di sorveglianza pi\u00f9 importante dopo quello di Torre a Mare quando, verso la fine del Settecento, la costa veniva sorvegliata mediante torri e baracche.\nLa popolazione del quartiere San Giorgio, costituita da poche migliaia di abitanti, aumenta notevolmente durante i mesi della stagione estiva, quando numerosi turisti si accingono ad abitare le tante ville disseminate nella zona. A partire dagli anni '70-'80 parte della costa di San Giorgio \u00e8 stata deturpata dall'abusivismo edilizio. La nota spiaggia barese di \"Torre Quetta\", al confine col quartiere Japigia, fu chiusa nel 2004 per la presenza di amianto e dopo un lungo intervento di bonifica da amianto in acqua (il primo in Italia) \u00e8 stata riaperta a luglio 2010.\nCon l'espansione di Japigia verso Sud, Il territorio di San Giorgio venne ridisegnato, cedendo a quest'ultimo negli anni, la Zona interessata.\nMezzi pubblici.\n\u00c8 possibile raggiungere il quartiere San Giorgio con i seguenti mezzi pubblici:"}
{"id": "1094391", "revid": "110157", "url": "https://it.wikipedia.org/wiki?curid=1094391", "title": "Bacdafucup", "text": "Bacdafucup (da leggere \"Back 'da fuck up\") \u00e8 il primo album del gruppo hardcore hip hop Onyx. L'album fu lanciato dal loro singolo d'esordio, \"Slam\", che ottenne grande successo alla radio e in televisione.\n\"Bacdafucup\" raggiunse il disco di platino in un solo mese."}
{"id": "1094393", "revid": "36426", "url": "https://it.wikipedia.org/wiki?curid=1094393", "title": "Montesenario", "text": ""}
{"id": "1094397", "revid": "767487", "url": "https://it.wikipedia.org/wiki?curid=1094397", "title": "\u04c9", "text": "La ', minuscolo ' \u00e8 una lettera dell'alfabeto cirillico. Viene usata solo nella versione cirillica modificata per la lingua sami di Kildin dove rappresenta la consonante //. "}
{"id": "1094404", "revid": "287204", "url": "https://it.wikipedia.org/wiki?curid=1094404", "title": "Polystichum aculeatum", "text": "Polystichum aculeatum \u00e8 una felce tipica europea appartenente alla famiglia delle Aspidiaceae.\nEtimologia.\nIl nome del genere \"Polystichum\" deriva dal greco \"polys\" (molte) e \"stix\" (fila), per i sori disposti in pi\u00f9 file.\nDescrizione.\nPianta perenne, foglie bi-penatosette, lunghe 3-8 dm, coriacee, lucide di sopra, a contorno lineare-lanceolato; elementi di primo ordine lanceolati, aristati, un po' falcati; segmenti ovali, asimmetrici e dentati; sori distanziati non confluenti all'apice.\nHabitat.\nSi trova comunemente nei boschi freschi e sulle rocce fino a 1800 m.\n\u00c8 costantemente presente in gran parte dell'Europa (eccetto nel nord delle regioni scandinave): in Irlanda (nelle contee di Antrim, Down e Londonderry), nelle isole Britanniche, nella Francia occidentale (\u00e8 stata dichiarata specie protetta in Bretagna, nell'\u00cele-de-France, nel Centro e in Aquitania) e nei paesi mediterranei (soprattutto in alta quota).\nPeriodo di sporificazione.\nGiugno - Agosto"}
{"id": "1094415", "revid": "3115", "url": "https://it.wikipedia.org/wiki?curid=1094415", "title": "Trucioli", "text": ""}
{"id": "1094416", "revid": "767487", "url": "https://it.wikipedia.org/wiki?curid=1094416", "title": "\u04f6", "text": "La ', minuscolo ' \u00e8 una lettera dell'alfabeto cirillico. Viene usata nella versione cirillica modificata per lo jupik siberiano in Russia o per il nivkh. "}
{"id": "1094421", "revid": "767487", "url": "https://it.wikipedia.org/wiki?curid=1094421", "title": "Incidente ferroviario di Voghera", "text": "L'incidente ferroviario di Voghera \u00e8 considerato uno tra gli incidenti pi\u00f9 gravi nella storia delle ferrovie italiane.\nAvvenne sul terzo binario della stazione di Voghera alle ore 2.35 del 31 maggio 1962. Vi persero la vita 64 persone e 36 rimasero ferite gravemente.\nCronologia.\nAlle ore 2.35 del 31 maggio 1962, il treno merci numero 8151, proveniente da Milano, trainato dal locomotore E626.379, entr\u00f2 nella stazione di Voghera con i segnali di protezione a \u00abvia impedita\u00bb e invest\u00ec in coda il treno viaggiatori 1391 che, in sosta sul terzo binario, stava per essere licenziato in partenza verso Genova. Il locomotore del treno 8151 si incune\u00f2 nell'ultima carrozza del treno 1391, provocando la morte di 60 persone nonch\u00e9 il ferimento di 40, quattro delle quali successivamente morirono in ospedale. Tutte le vittime si trovavano nell'ultima carrozza; si trattava in gran parte di villeggianti diretti in Riviera Ligure.\nIndagine sulle cause dell'incidente.\nDall'esame della zona tachimetrica del treno 8151 risult\u00f2 che per tutto il percorso a partire da Milano Rogoredo, salvo un breve rallentamento in corrispondenza di Pavia, il treno aveva tenuto una velocit\u00e0 tra i 70 e i 75 chilometri orari. La velocit\u00e0 non fu diminuita neppure in arrivo a Voghera, salvo che nei nove secondi precedenti l'urto, in cui essa scese bruscamente da 72 chilometri a circa 60. Questa velocit\u00e0 non era in alcun modo ammissibile, indipendentemente dalle indicazioni del segnale rosso, dato che il treno avrebbe dovuto fermarsi alla stazione per il cambio del locomotore, essendo all'epoca il tratto di linea Milano-Voghera a trazione elettrica a corrente continua e quello Voghera-Genova a corrente alternata trifase.\nL'inizio della frenatura del treno pu\u00f2 collocarsi a circa 170 metri dalla coda del treno 1391; quindi, tenuto conto delle caratteristiche del freno e del tempo di entrata in azione del medesimo, si pu\u00f2 ritenere che esso venne azionato in seguito alle segnalazioni di arresto fatte a mano da parte degli agenti della stazione dal posto di servizio lato Milano, come, del resto, fu ammesso dallo stesso macchinista del treno merci.\nCelebrazioni nel 40\u00ba anniversario.\nIl 31 maggio 2002, nel 40\u00ba anniversario dell'incidente, fu collocata su un muro dell'edificio principale della stazione (sul marciapiede del primo binario, nei pressi dell'edicola), una lapide di marmo recante la seguente iscrizione: \"L'orrore angosciato della sventura di allora riviva oggi e sempre nella memoria raccolta e silenziosa di tutti i vogheresi. 31 maggio 1962 - 31 maggio 2002\".\nLa cerimonia fu presenziata da alcune autorit\u00e0 locali."}
{"id": "1094424", "revid": "86757", "url": "https://it.wikipedia.org/wiki?curid=1094424", "title": "Baldovino VIII di Fiandra", "text": ""}
{"id": "1094426", "revid": "110157", "url": "https://it.wikipedia.org/wiki?curid=1094426", "title": "San Gregorio d'Ippona", "text": "San Gregorio d'Ippona \u00e8 un comune italiano di abitanti della provincia di Vibo Valentia in Calabria.\nOrigini del nome.\nLa denominazione di San Gregorio deriva da San Gregorio Magno che sarebbe stato onorato in un monastero benedettino in localit\u00e0 Abbadia (via Fontana Vecchia). Ippona invece deriva da \"Hipponion\", nome di Vibo Valentia dato dai greci a partire dalla seconda met\u00e0 del VII secolo a.C. e a sua volta conosciuta come \"Veip\" o \"Veipone\" in epoca pre-ellenica e bruzia.\nStoria.\nLa storia di San Gregorio d\u2019Ippona \u00e8 certamente legata a quella di Hipponion, da cui riprende parte dal nome.\nMonumenti e luoghi d'interesse.\nAl centro di Vibo Valentia e di San Gregorio si trova il Santuario di Santa Ruba, considerata come \"il gioiello di San Gregorio d'Ippona\", non si conoscono ne le sue origini n\u00e9 quando fu fatta, anche se alcuni studiosi hanno trovato tracce di una struttura primitiva risalente al periodo bizantino\u2013basiliano e con architettura barocca.\nAmministrazione.\nSindaci del comune di San Gregorio d'ippona.\nScioglimenti per infiltrazioni mafiose.\nNel 2007 il Consiglio comunale \u00e8 stato sciolto per infiltrazioni mafiose con decreto del presidente della Repubblica, la commissione d'accesso agli atti ha rilevato illegalit\u00e0 nella gestione degli appalti pubblici, nella riscossione dei tributi ed inoltre abusivismo edilizio imperante e collegamenti diretti e indiretti di alcuni amministratori locali con soggetti appartenenti alla locale 'ndrina dei Fiar\u00e8, associazione criminale che ha influenzato le elezioni amministrative del 2005 e ne ha tratto i conseguenti ingiusti vantaggi a danno del tessuto sociale-culturale-economico di San Gregorio D'Ippona.\nIl commissariamento dell'ente \u00e8 durato due anni fino al 2009.\nNel 2018 il comune e stato nuovamente sciolto per infitrazione mafiose per illegalita della gestione edilizia, rapporti parentali e familiari con alcuni componenti della passata amministrazione e sulla gestione della pubblica illuminazione."}
{"id": "1094428", "revid": "155634", "url": "https://it.wikipedia.org/wiki?curid=1094428", "title": "Japigia (Bari)", "text": "Japigia \u00e8 un quartiere di Bari situato alla sua periferia, appartenente dal 2014 al I municipio (ex V circoscrizione). Gli abitanti del quartiere Japigia si denominano \"Japigini\".\nStoria.\nIl nome deriva da Viale Japigia, il principale asse viario del primo nucleo abitativo del quartiere, edificato negli anni 1940 del XX secolo. A sua volta, la strada \u00e8 intitolata all'antica denominazione dell'area, corrispondente a quasi tutta la Puglia attuale, che dal II millennio e sino al IV secolo avanti Cristo fu abitata dagli Iapigi, una popolazione indoeuropea di probabile origine illirica: il nome venne dato dai Greci, che lo mettevano in relazione con Iapige, figlio di Dedalo.\nNella seconda met\u00e0 del XX secolo, in concomitanza con l'espansione urbanistica di Bari, il quartiere \u00e8 stato interessato da un intenso processo edificatorio, che ha via via portato ad un'espansione del nucleo originario in direzione sud.\nGeografia fisica.\nIl quartiere, di vaste dimensioni, \u00e8 situato a circa 1 km a sud-est del centro e confina:\nAspetti generali.\nIl quartiere ospita la gran parte della popolazione della ex V circoscrizione ed \u00e8 costituito da zone molto differenti fra loro e fisicamente separate:\nNel recente processo edificatorio e di riqualificazione portato avanti dalle ultime amministrazioni cittadine, Japigia ha assunto una connotazione di quartiere diversa da quella di un tempo. Con la realizzazione di nuove piste ciclabili (a partire da Viale Magna Grecia, passando da Via Caldarola sin da quelle presenti al polo studentesco a confine con la Tangenziale di Bari), di aumenti di spazi verdi (realizzazione di giardini e playground) e con la riqualificazione del quartiere costituito da Case popolari, il quartiere negli ultimi anni ha ritrovato un'identit\u00e0 non pi\u00f9 strettamente connessa a quella di periferia. Inoltre i recenti lavori di spostamento del fascio dei binari in corso di realizzazione (2019-2025) permetter\u00e0 al quartiere di ricongiungersi al mare creando nuove viabilit\u00e0 stradali (sottopassi in realizzazione tra Viale Einaudi/Amendola e via Cav. Vittorio Veneto, nuovo ponte Padre Pio).\nServizi.\nDal punto di vista dei trasporti il quartiere \u00e8 servito da ben tre svincoli della tangenziale di Bari SS16. In direzione nord gli svincoli presenti sono il 15 (Bari - Via Gentile), il 14A (Bari - Via Caldarola) ed il 14B (Bari - Via La Pira).\nPer quel che riguarda il trasporto ferroviario Japigia \u00e8 servita da linea nazionale con fermate nei pressi di Punta Perotti (Bari Parco Sud) e Torre Quetta/Regione Puglia.\nGli esercizi commerciali sono concentrati lungo le arterie principali (viale Japigia, via Gentile, via Caldarola) e all'interno del centro commerciale del quartiere.\nSul territorio sono presenti inoltre:"}
{"id": "1094431", "revid": "1766026", "url": "https://it.wikipedia.org/wiki?curid=1094431", "title": "Leopold Stokowski", "text": "\u00c8 stato direttore della Philadelphia Orchestra dal 1912 al 1940, della NBC Symphony Orchestra (in coabitazione con Arturo Toscanini) dal 1941 al 1944, e in seguito di varie altre orchestre americane, tra cui la New York Philharmonic. Era noto al grande pubblico per la sua tecnica di conduzione che non prevedeva l'uso della bacchetta, per la sua collaborazione con la Walt Disney Pictures nel lungometraggio d'animazione \"Fantasia\" (1941), in cui appare alla testa della Philadelphia Orchestra, e per la capacit\u00e0 di ottenere un suono particolarmente sontuoso dalle orchestre che diresse.\nBiografia.\nStudi\u00f2 a Londra, Parigi, Monaco e Berlino. Stabilitosi a New York nel 1905, si afferm\u00f2 dal 1908 dirigendo a Londra e dal 1909 fino al 1912 la Cincinnati Symphony Orchestra, dove ha diretto la \"Sinfonia n. 9\" di Beethoven e il \"Requiem\" di Verdi con lo Sheffield Philharmonic Choir nel 1911. Dal 1912 al 1940 fu direttore stabile di una delle pi\u00f9 antiche e prestigiose compagini orchestrali americane, l'Orchestra di Filadelfia. Nel 1927 dirige le prime esecuzioni assolute nella Symphony Hall dell'American Academy of Music di Filadelfia di \"Solitude\" di Boris Koutzen e della 2\u00aa parte di \"Pause del Silenzio\" di Gian Francesco Malipiero.\nOttimo organista, grazie alla conoscenza delle enormi possibilit\u00e0 timbriche di questo strumento, si ciment\u00f2 in svariate trascrizioni per orchestra di opere concepite per strumenti a tastiera (tra le altre, la Passacaglia e fuga in do minore e la Toccata e fuga in Re minore di Bach). Tali trascrizioni hanno un carattere spiccatamente neoromantico, che ben si sposa alle sue qualit\u00e0 di divulgatore musicale, qualit\u00e0 che egli and\u00f2 approfondendo nel corso degli anni.\nSeguendo questa sua attitudine, infatti, Stokowski diresse, a capo della formazione di Filadelfia, le musiche del film \"Fantasia\" di Walt Disney, che gli valsero una grande notoriet\u00e0 anche tra un pubblico generalmente lontano dalla musica classica. Ritenuto tra i protagonisti della vita musicale del suo tempo, \u00e8 stato spesso criticato per la sua tendenza alla magniloquenza retorica.\nDal 1949 al 1950 diresse insieme a Dimitri Mitropoulos la New York Philharmonic. A Salisburgo nel 1951 dirige due concerti con i Wiener Philharmoniker. Nel 1952 al Teatro alla Scala di Milano dirige la sua trascrizione di \"In ecclesiis benedicite Domino\" di Giovanni Gabrieli ed il Vespro della Beata Vergine (Monteverdi) con Rolando Panerai.\nDal 1955 al 1961 diresse l'Orchestra sinfonica di Houston. Nel 1955 dirige la prima esecuzione assoluta nella Jesse H. Jones Hall for the Performing Arts di Houston di \"12 Russian Fairy Tales\" di Thomas de Hartmann. Al Metropolitan Opera House di New York debutta nel 1961 con Turandot con Birgit Nilsson, Franco Corelli, Anna Moffo e Bonaldo Giaiotti. Nel 1962 diresse la prima esecuzione assoluta nella Symphony Hall dell'American Academy of Music di Filadelfia di \"Two Peruvian Preludes\" di Robert Murrell Stevenson. Nel 1973 diresse la prima esecuzione assoluta a Londra di \"Metamorphic Variations\" di Arthur Bliss.\nDiscografia.\nNella sua discografia (122 dischi di registrazioni acustiche ed elettriche in sessant'anni) si ricordano:"}
{"id": "1094432", "revid": "81195", "url": "https://it.wikipedia.org/wiki?curid=1094432", "title": "Semiacetale", "text": ""}
{"id": "1094433", "revid": "81195", "url": "https://it.wikipedia.org/wiki?curid=1094433", "title": "Semichetale", "text": ""}
{"id": "1094434", "revid": "119802599", "url": "https://it.wikipedia.org/wiki?curid=1094434", "title": "Memorie dalla casa dei morti", "text": "Memorie dalla casa dei morti () \u00e8 un romanzo semi-autobiografico scritto dall'autore russo F\u00ebdor Dostoevskij pubblicato sulla rivista \"Vremja\" tra il 1860 e il 1862, nel quale ritrae la vita dei condannati in un campo di prigionia siberiano. Il testo \u00e8 una collezione a maglie larghe di fatti, eventi e discussione filosofica organizzati per tema piuttosto che per un continuum narrativo. L'autore aveva scontato 4 anni di condanna in esilio in un campo di lavoro di questo tipo in Siberia per il suo coinvolgimento nel Circolo Petra\u0161evskij, un gruppo progressista di oppositori dell'autocrazia zarista. Quest'esperienza gli permise di descrivere con efficacia e autenticit\u00e0 le condizioni della vita carceraria e le personalit\u00e0 dei condannati.\nTrama.\nL'opera ha la forma di un diario: l'autore, nella prefazione, ne attribuisce la paternit\u00e0 a un recluso immaginario (cornice narrativa) che avrebbe ucciso la moglie in un impeto d'odio (Dostoevskij, invece, era stato arrestato per motivi politici).\nI personaggi dell'opera, cio\u00e8 i reclusi condannati ai lavori forzati, ma anche i loro \"carcerieri\" e le figure del popolo russo sullo sfondo, sono descritti facendo emergere la loro nascosta umanit\u00e0 e i loro sentimenti pi\u00f9 profondi. L'autore ha cos\u00ec modo di inserire nel romanzo delle riflessioni di ampio respiro sulla condizione umana, specialmente riguardo alle speranze che si provano nei momenti di sofferenza. Il condannato, osserva Dostoevskij, vive attendendo la propria liberazione, e tale attesa \u00e8 tanto pi\u00f9 insostenibile quanto pi\u00f9 il momento agognato si avvicina, ma poi, giunta la liberazione, ecco che a una sofferenza se ne sostituisce un'altra non prevista. E pare infine essere questo il destino dell'essere umano, qualunque sia la sua condizione sociale.\nDostoevskij propone nell'opera, quale soluzione al circolo vizioso dell'infelicit\u00e0 umana, i precetti semplici del Vangelo, l'unico libro di cui i condannati potevano tenere una copia. Difatti, proprio tra i \"malfattori\", tra i \"dannati\" (in cui regna quella \"morte\" a cui allude il titolo del romanzo), tra i sofferenti, sembra ritrovare valore e senso il messaggio della fratellanza umana, della condivisione di una sorta di dolore (ma anche di insoffocabile speranza) in cui brilla la luce di piccoli gesti di carit\u00e0 cristiana, come quando i condannati sacrificano parte del proprio pranzo per dar da mangiare a un cane randagio che si aggira per il campo. La stessa forza che i cristiani traggono dalla fede in un Dio redentore \u00e8 ravvisata dall'autore anche in personaggi di altre religioni, come l'ebreo che prega ogni sera ondulando il capo oppure il gruppo di condannati musulmani che, pur nutrendo diffidenza verso il simbolo della Croce, leggono con interesse il Discorso della Montagna.\nNelle \"Memorie dalla casa dei morti\" fanno capolino i grandi valori della tolleranza religiosa, della libert\u00e0 dalle prigionie materiali e morali, dell'indulgenza verso i \"malfattori\", cio\u00e8 verso coloro che, pur essendosi macchiati di crimini contro la legge, sono in definitiva solamente persone pi\u00f9 sfortunate e pi\u00f9 infelici, e quindi pi\u00f9 amate da Dio, che vuole la salvezza del peccatore e non la sua condanna. Tutto \u00e8 dunque proiettato verso \"la libert\u00e0, una nuova vita, la resurrezione dai morti...\".\nA distanza di vent'anni, questi aspetti caratterizzanti del pensiero del giovane e progressista Dostoevskij si rovesceranno completamente nelle riflessioni severe e conservatrici del \"Diario di uno scrittore\".\nRiconoscimenti.\nTolstoj defin\u00ec le \"Memorie dalla casa dei morti\" come l'opera di Dostoevskij pi\u00f9 vicina al \u00abmodello dell'arte superiore, religiosa, proveniente dall'amore di Dio e del prossimo\u00bb."}
{"id": "1094437", "revid": "19933", "url": "https://it.wikipedia.org/wiki?curid=1094437", "title": "Kiss this", "text": ""}
{"id": "1094440", "revid": "27723", "url": "https://it.wikipedia.org/wiki?curid=1094440", "title": "Osservatorio astronomico di Parigi", "text": ""}
{"id": "1094446", "revid": "14691", "url": "https://it.wikipedia.org/wiki?curid=1094446", "title": "Let's Get It on", "text": ""}
{"id": "1094454", "revid": "729019", "url": "https://it.wikipedia.org/wiki?curid=1094454", "title": "Stazione di Voghera", "text": "La stazione di Voghera \u00e8 una stazione ferroviaria posta alla confluenza delle linee Alessandria\u2013Piacenza e Milano-Genova, nel territorio di Voghera. A causa della sua posizione strategica \u00e8 un importante nodo di scambio ferroviario dell'Italia nord-occidentale.\nStoria.\nLa stazione venne inaugurata il 25 gennaio 1858, a seguito dell'apertura della tratta Alessandria-Casteggio, parte della ferrovia Alessandria-Piacenza.\nIl 15 novembre 1867, la stazione divenne una stazione di diramazione, a seguito dell'apertura della linea Milano-Pavia-Voghera.\nLa strage del 31 maggio 1962.\nIl 31 maggio 1962 la stazione di Voghera fu teatro di uno dei pi\u00f9 gravi incidenti ferroviari avvenuti in Italia, causato da un treno merci che entr\u00f2 nella stazione nonostante i segnali imponessero di fermarsi e si scontr\u00f2 con un treno passeggeri fermo sul terzo binario. Nel disastro persero la vita 64 persone e 36 rimasero gravemente ferite.\nStrutture e impianti.\nNell'edificio principale della stazione sono situate la biglietteria, la sala d'attesa, il bar gestito dalla Chef Express e gran parte degli uffici e dei locali tecnici. All'interno della biglietteria una grande lapide posta nel 1988 ricorda i ferrovieri vogheresi caduti per la libert\u00e0 o in servizio.\nSul marciapiede verso il primo binario si trova l'edicola presso cui vi \u00e8 la lapide posta nel 40\u00ba anniversario dell'incidente del 1962, che ricorda la tragedia.\nIn un fabbricato laterale, sul lato Genova, si trovano l'ufficio della Polizia ferroviaria e la toilette. Altri uffici sono situati in un altro fabbricato, in direzione Milano. Un ulteriore edificio ospitava un tempo l'Albergo Ferroviario per il personale di bordo esterno.\nIl fabbricato viaggiatori venne ampliato e profondamente trasformato nel 1985.\nEsistono altri binari non utilizzati dal servizio viaggiatori, ma solo da treni merci.\n\u00c8 infine presente un binario tronco in direzione est. Da questo binario partono saltuariamente i treni regionali per Piacenza.\nNel piazzale esterno della stazione effettuano fermata le linee urbane della citt\u00e0 di Voghera.\nNelle immediate vicinanze della stazione ferroviaria \u00e8 situata la stazione delle autolinee extraurbane, oltre che un autoporto multipiano. Entrambi sono raggiunti dal sottopassaggio pi\u00f9 orientale, che quindi \u00e8 pi\u00f9 lungo rispetto agli altri due.\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia e da servizi regionali e a lunga percorrenza svolti da Trenitalia.\nServizi.\nLa stazione, le cui aree commerciali sono gestite da Centostazioni, dispone di:"}
{"id": "1094455", "revid": "56620", "url": "https://it.wikipedia.org/wiki?curid=1094455", "title": "Epiciclo", "text": ""}
{"id": "1094456", "revid": "15756", "url": "https://it.wikipedia.org/wiki?curid=1094456", "title": "Friday Night Lights (serie televisiva)", "text": "Friday Night Lights (conosciuta in Italia anche come High School Team) \u00e8 una serie televisiva statunitense vincitrice di diversi premi, adattata da Peter Berg, Brian Grazer e David Nevins da un libro omonimo. La serie segue le vicende dei \"Dillon Panthers\" (Pantere di Dillon), una squadra liceale di football che si trova nell'immaginaria citt\u00e0 di Dillon nel Texas. La serie usa questa fittizia piccola comunit\u00e0 per descrivere la vita della classe media americana; lo show \u00e8 girato ad Austin in Texas.\nLa serie \u00e8 prodotta dalla NBC Universal e, pur non avendo mai ottenuto un vasto successo di pubblico (principalmente a causa dei molteplici spostamenti di palinsesto negli USA), ha ottenuto un enorme successo di critica, lodata per il suo ritratto realistico della classe media americana e per la profonda esplorazione caratteriale dei personaggi, tanto da vincere un Peabody Award, due Humanitas Prize, due Emmy Award (uno come \"Miglior attore protagonista\" a Kyle Chandler e uno come \"Miglior sceneggiatura\" a Jason Katims per l'episodio finale della serie), un Television Critics Association Award, tre American Film Institute Awards, un Eddie Award, due NAACP Image Award e altri.\nLa sigla dello show \u00e8 un estratto dalla canzone \"Your Hand in Mine\" ed \u00e8 eseguita dagli Explosions in the Sky; il pezzo era presente anche nella colonna sonora del film del 2004. In seguito si \u00e8 poi saputo che il pezzo era una composizione originale di W.G. Snuffy Walden e Bennett Salvay.\nIn Italia la prima stagione \u00e8 andata in onda in anteprima dal 28 giugno 2007 sul canale satellitare Fox, che ha pubblicizzato la serie con il titolo \"High School Team\". Dopo una lunga sospensione, dal 12 giugno 2009, la prima stagione \u00e8 andata in onda in replica sul canale del digitale terrestre Joi che ha trasmesso la serie con il titolo originale (\"Friday Night Lights\"), seguita subito dopo in prima visione assoluta dalla seconda stagione (a partire dal 28 agosto 2009 ogni venerd\u00ec alle 21:00 su Joi con due episodi) e dalle successive. In chiaro ha debuttato l'8 settembre 2009 sul canale Rai 4 che ha trasmesso le prime 4 stagioni della serie con il titolo \"High School Team\". La quinta stagione \u00e8 inedita in chiaro.\nProduzione.\nIspirazione.\n\"Friday Night Lights\" prende ispirazione da un libro intitolato \"Friday Night Lights: A Town, a Team, and a Dream\" e dal film del 2004 trattovi. Il libro, pubblicato nel 1990 e scritto da H.G. \"Buzz\" Bissinger, racconta in maniera dettagliata la stagione sportiva del 1988 giocata dai \"Permian Panthers\", una squadra liceale di Odessa, in Texas. Il libro stesso era inteso come un lavoro di giornalismo e basato su fatti reali. I nomi dei personaggi nel libro sono reali e quest'ultimo non si pone problemi nel rivelare le vere identit\u00e0 dei personaggi. Il film della Universal Pictures ha come protagonisti Billy Bob Thornton ed \u00e8 stato diretto da Peter Berg, cugino di secondo grado di Bissinger. I personaggi del film sono nuovamente basati sui veri abitanti di Odessa nel 1988 circa. Il film non si attiene completamente ai fatti del libro. Nel libro, i Panthers perdono alla semifinale e non arrivano a disputare la finale del Campionato di Stato.\nIdeazione.\nUna volta completato l'adattamento cinematografico, Berg spost\u00f2 le sue attenzioni su un adattamento seriale per la televisione della storia. Berg, durante le interviste concesse per la promozione del film, espresse il suo rammarico per aver dovuto abbandonare diverse relazioni interpersonali raccontate nel libro poich\u00e9 queste erano in contrasto con la fluidit\u00e0 narrativa del film. Creare una serie televisiva, basata su personaggi fittizi, ha permesso a diversi di quegli elementi tagliati nel film, di essere raccontati nella serie.\nLo show ha scelto di non usare Odessa come ambientazione, ma l'ha utilizzata come ispirazione per la fittizia citt\u00e0 di Dillon in Texas. La squadra di football tuttavia ha mantenuto il nome di \"Panthers\". Berg ha effettuato diverse scelte nel trasporre elementi del film nella serie; in risultato a ci\u00f2, il pilot ha riutilizzato molto materiale gi\u00e0 presente nel film. Un'altra di queste scelte \u00e8 stata quella di scegliere Connie Britton per interpretare la moglie del Coach Eric Taylor e Brad Leland nel ruolo di Buddy Garrity, in ruoli simili a quelli da loro interpretati nel film. In aggiunta, Berg ha usato gli Explosions in the Sky, una band che ha scritto gran parte della colonna sonora del film omonimo, per alcune musiche di sottofondo. Anche se molti hanno pensato che la sigla della serie fosse eseguita dagli \"Explosions in the Sky\", venne poi resto noto che era in realt\u00e0 stata composta da W.G. Snuffy Walden e Bennett Salvay.\nElaborato il copione, a febbraio del 2006 iniziarono le riprese dell'episodio pilota ad Austin, in Texas. Berg descrisse la scelta del Texas come luogo per le riprese come una sorta di patto per la sua collaborazione settimanale nel progetto. E cos\u00ec, la serie fa numerosi riferimenti al retaggio texano, come nell'episodio pilota quando l'allenatore dei \"Texas Longhorn\", Mack Brown, recita in un piccolo cameo come un tifoso di Dillon o quando un anonimo ascoltatore alla radio spera che il nuovo coach Taylor possa essere simile al coach Brown. Le uniformi dei giocatori dei \"Dillon Panthers\" e dei coach sono fortemente basate su quelle dei reali \"Pfluggerville Panthers\".\nIn aggiunta ai luoghi fisici, i personaggi dello show sono stati ispirati dalle osservazioni di Berg sui studenti liceali locali durante la preparazione del film. Ad esempio, Jason Street, il personaggio la cui carriera nel footbal viene stroncata da un incidente alla colonna vertebrale nel pilot, era ispirato al reale incidente in cui David Edwards, un giocatore del liceo \"San Antonio's Madison\", rimase paralizzato durante il novembre del 2003. Phillip Hughes, un giocatore del liceo \"Westbury High\" a Houston (Texas), era l'allenatore della squadra avversaria in questo episodio. Berg era presente alla partita quando avvenne l'incidente e questo lo segn\u00f2 profondamente, portandolo ad usare l'episodio come base per l'episodio pilota.\n\"Friday Night Lights\" ha inizialmente ricevuto un ordine di 12 episodi ed ha debuttato il 3 ottobre 2006 alle 8.00 p.m. sulla NBC. Il network, visto l'incrementarsi di ascolti, ha ordinato una stagione completa di 22 episodi il 13 novembre 2006 ed una seconda stagione di altri 22 episodi confermata i primi di maggio del 2007. La seconda stagione \u00e8 composta da soli 15 episodi a causa dello sciopero degli sceneggiatori del 2007 - 2008 e, anche a causa degli ascolti in ribasso, si decise di non ordinare nuovi episodi. Tuttavia, in seguito, i dirigenti della NBC Universal giunsero ad un accordo con la tv via cavo \"The 101 Network\" di propriet\u00e0 della DirecTV per dividersi le spese di produzione e produrre cos\u00ec una terza stagione di tredici episodi che sarebbe andata in onda prima su DirectTV e subito dopo su NBC. Grazie ai buoni risultati d'ascolto ottenuti sia su DirectTV che su NBC, il 31 marzo 2009 la serie \u00e8 stata rinnovata per altri due anni con una quarta e quinta stagione di 13 episodi ciascuna sempre con Jason Katims al timone degli sceneggiatori. La NBC ha in seguito confermato che la quinta stagione sar\u00e0 quella conclusiva della serie.\nMetodo di riprese.\nI produttori dello show decisero fin dall'inizio di lasciare ai loro attori libert\u00e0 d'azione su cosa dire e fare nella serie. Anche se scritta come una qualsiasi serie drammatica di quaranta minuti, gli attori hanno avuto grandi libert\u00e0 nel recitare le loro battute in ogni scena. Se gli attori sentono che qualcosa non \u00e8 coerente con i loro personaggi o che un'idea non funziona, loro sono liberi di cambiarla pur restando fedeli ai punti focali della trama.\nLa libert\u00e0 che i produttori hanno lasciato ai loro attori \u00e8 incrementata dal fatto che lo show \u00e8 registrato senza prove e senza blocchi eccessivi. Gli operatori di cinepresa sono allenati a seguire gli attori invece di avere gli attori fermi in un solo posto e che hanno delle telecamere sistemate attorno a loro. Questo permette agli attori non solo di sentirsi liberi di fare cambiamenti, ma di sentirsi sicuri di fare cambiamenti perch\u00e9 l'infrastruttura si muover\u00e0 intorno a loro. Il produttore esecutivo Jeffrey Reiner ha descritto questo metodo come \"niente prove, niente blocchi, solo tre telecamere e noi giriamo\".\nLavorare in questo modo innovativo ha influenzato tutti quelli coinvolti nello show, come ad esempio Kyle Chandler che ha dichiarato \"Quando ripenser\u00f2 alla mia vita, dir\u00f2 \"Wow, (il produttore esecutivo) Peter Berg ha realmente cambiato la mia vita\". Il produttore esecutivo e capo-sceneggiatore Jason Katims riprendono questo sentimento dichiarando \"Quando venni la prima volta sul set di \"FNL\", ho pensato \u00e8 interessante - questo \u00e8 quello che ho sempre pensato dovrebbe essere fare film, prima che vedessi che tipo di modo era quello di fare film\"\nRiprese.\n\"Friday Night Lights\" viene girato ad Austin, in Texas; c'era stato per un po' l'intento di spostare le riprese in Messico o in Arizona, ma poi si decise di restare ad Austin.\nLo show usa vere location in esterni, piuttosto che usare set prefabbricati, contribuendo al realismo della serie. La serie utilizza anche uno stile di ripresa da documentario che implica tre telecamere per ogni ripresa e che gira anche intere scene in una sola ripresa; lo show viene spesso improvvisato e le scene che vanno in onda sono spesso delle prime riprese. Filmando tutto insieme, i produttori hanno cercato di creare uno stimolo per gli attori in modo tale da avere sempre le migliori prestazioni.\nQuesto desiderio di autenticit\u00e0 nella produzione si estende anche alle partite di football, con la serie che utilizza molte uniformi, \"cheerleader\", fan e lo stadio dei veri \"Pflugerville Panthers\". I produttori spesso riprendono le partite dei Pflugerville e usano materiale di ripresa nello show. Inoltre ci sono Peter Arbogast e Paul McDonald, veri giornalisti sportivi dell'Universit\u00e0 del Sud California, che aggiungono il loro commento off-screen durante le scene di gioco. Il campo da gioco deve il nome (\"Herrmann Field\") a George Herrmann, l'allenatore dei \"Pflugerville Panthers\".\nMarketing.\nInizialmente lo show era diretto ad un pubblico giovane ed era fortemente incentrato sull'elemento del football. NBC si organizz\u00f2 con il social network \"Bebo\" per creare un sito che permettesse agli studenti di caricare video e foto e di creare blog sulle loro locali squadre di football. In seguito per\u00f2, a causa del declino di ascolti, il network decise di cambiare fortemente percorso e di dirigersi ad un pubblico femminile; fu elaborata una strategia che accentuava gli elementi personali dello show, aggiungendo la tag-line \"It's about life (\u00c8 sulla vita)\". Il capo-dirigente marketing della NBC, Vince Manze, dichiar\u00f2 che il loro obiettivo era quello di far sapere alla gente che la serie non parlava solo di football, ma anche di famiglia e relazioni.\nDirecTV.\nDurante lo sciopero degli sceneggiatori del 2007-2008, la decisione della \"NBC Universal\" di pubblicare la seconda stagione in DVD con solo i 15 episodi prodotti ed alcuni commenti del Presidente del network Ben Silverman, portarono a speculare che lo show fosse stato cancellato.\nPoco dopo, partirono alcune voci che la NBC Universal era in contatto con altri canali (tra cui la The CW, la TNT e G4) per co-produrre una terza stagione, in maniera analoga da quanto aveva fatto il network accordandosi con USA Network per produrre \"\" a partire dalla settima stagione.\nVoci non confermate di un rinnovo per la terza stagione sono affiorati il 5 marzo 2008 quando Nikki Finke riport\u00f2 di una possibile condivisione delle spese tra NBC e DirecTV. L'accordo prevedeva che gli episodi sarebbero andati in onda in anteprima su DirecTV e successivamente in replica su NBC. \"TV Guide\"'s Michael Ausiello confirmed these reports on April 2, 2008. Cos\u00ec, la terza stagione and\u00f2 in onda su \"The 101 Network\" (di propriet\u00e0 della DirecTV) ed in seguito sulla NBC a partire dal 16 gennaio 2009. A marzo del 2009, fu riportato che DirecTV, in accordo con la NBC, aveva rinnovato la serie per altre due stagioni (quarta e quinta) da tredici episodi ciascuna.\nScene eliminate.\nPer aiutare lo show tramite internet, NBC decise di pubblicare delle scene eliminate sul loro sito web ogni settimana; normalmente invece, le scene cancellate sono disponibili solo su DVD.\nQueste scene includono, ad esempio, una scena eliminata dall'episodio \"Se facessimo l'amore?\" della prima stagione, nel quale viene rivelato che il personaggio di Walt Riggins \u00e8 tornato a vivere nella stessa casa con suo figlio Tim.\nTrama.\n\"Friday Night Lights\" presenta un cast corale e racconta della comunit\u00e0 di Dillon, in Texas e di come la squadra di football influenzi l'intera citt\u00e0. Mentre lo screen time dei personaggi variano da episodio ad episodio, la serie \u00e8 incentrata maggiormente su Eric Taylor, l'allenatore dei \"Panthers\", che si sforza di bilanciare il suo ruolo in famiglia, il suo status di confronto per la comunit\u00e0 e le sue ambizioni personali. La sua famiglia \u00e8 composta da Tami Taylor, la moglie e consulente scolastico diventata poi preside della \"Dillon High\" e dalla figlia adolescente Julie Taylor. Quando Tami resta incinta di Gracie Taylor, le tensioni in famiglia aumentano e Julie diventa pi\u00f9 ribelle. Oltre alla famiglia Taylor, lo show si concentra sulle rispettive vite dei giocatori di football; nel primo episodio, Jason Street, il quarterback star della squadra, rimane ferito il che pone fine alla sua carriera sportiva e lo lascia handicappato, portando il ragazzo ad imparare ad affrontare la sua nuova condizione. Lyla Garrity, che era la ragazza di Jason prima dell'incidente di quest'ultimo, passa da \"cheerleader\" dei \"Panthers\" a giovane leader Cristiana. A causa dell'incidente di Jason, il timido e nevrotico Matt Saracen, diventa il quarterback della squadra ed inizia ad uscire con Julie. Viene anche rivelato che il padre di Matt presta servizio militare in Iraq e che deve prendersi cura da solo della nonna Lorraine Saracen, con il solo aiuto del migliore amico Landry Clarke e dell'infermiera Carlotta Alonso. Lo sfrontato running-back Brian \"Smash\" Williams cerca di ottenere una borsa di studio del college per il football mentre Tim Riggins, il full-back della squadra, si divide tra il suo alcolismo e tanti party. Tyra Collette \u00e8 invece la \"ragazza facile\" della citt\u00e0 che ha una storia di solo sesso con Tim per poi diventare l'interesse amoroso di Landry quando quest'ultimo la difende da un tentativo di stupro.\nReazione mediatica.\nCritica.\nLa serie ha avuto subito critiche molto favorevoli. Virginia Heffernan scrisse sul \"New York Times\" che \"se la stagione assomiglia anche solo vagamente all'episodio pilota, questa nuova serie su una squadra di football liceale potrebbe essere grandiosa - e non solo grandiosa in senso televisivo, ma grandiosa come un poema o un dipinto\". Il \"Washington Post\" ha similmente definito la serie come \"straordinaria in ogni aspetto\". Bill Simmons, un ex giornalista dell\"ESPN Magazine\" ha implorato i suoi lettori di guardare la serie definendola \"la migliore serie basata sullo sport mai realizzata\". Recensioni positive vennero date anche su \"USA Today\", il \"San Francisco Chronicle\", l\"Arizona Republic\", e il \"Boston Globe\" oltre ad altri giornali stranieri, come il \"The Guardian\" ed il \"Metro\". Mike Ausiello ha definito il finale della prima stagione \"praticamente perfetto\".\n\"Time\" l'ha nominata una delle dieci serie pi\u00f9 attese del 2007, mettendola alla quarta posizione.\nResponso dei fan.\n\"Friday Night Lights\" \u00e8 una serie che ha sviluppato una folta base di fan, il che ha portato alla creazione di numerosi siti web Noto oramai anche l'impegno profuso nel cercare di garantire alla serie una seconda stagione prima ed il salvataggio su DirecTV poi."}
{"id": "1094457", "revid": "767487", "url": "https://it.wikipedia.org/wiki?curid=1094457", "title": "Horace Smith", "text": "Biografia.\nCon Daniel B. Wesson (1825-1906) fond\u00f2 a Norwich (Massachusetts) una fabbrica di armi corte e munizioni. Per breve tempo furono prodotte pistole Volcanic a ripetizione, con meccanismo a leva; da tale tipo di arma derivarono i celebri fucili e carabine Winchester.\nNel 1857 la Smith &amp; Wesson inizi\u00f2 la produzione dei primi \"revolvers\" della storia, utilizzanti cartucce metalliche e a retrocarica del tamburo, brevetto detenuto in esclusiva fino al 1869. Le rivoltelle Smith &amp; Wesson, calibro 22 e calibro 32 a percussione anulare, ideali armi da tasca, furono vendute in enormi quantit\u00e0, soprattutto durante la guerra di Secessione.\nNel 1869 fu realizzato un grosso revolver calibro 44, con canna e tamburo basculanti ed estrazione simultanea dei bossoli, alquanto delicato, ma assai pregevole meccanicamente, che, unico nel suo genere fino al 1873, fu, dopo tale anno, il principale antagonista della produzione Colt. Venne adottato dalla cavalleria russa per la quale furono fabbricati oltre esemplari. Da questo modello derivarono decine di altri analoghi, per lo pi\u00f9 calibro 32 e calibro 38, estesamente prodotti ed imitati.\nAi primi del '900 il sistema a canna e tamburo basculanti cedette il posto al pi\u00f9 robusto sistema a tamburo fuoriuscente lateralmente e telaio rigido, impiegato ancor oggi. Le armi corte commerciali Smith &amp; Wesson, da difesa e tiro, sono considerate tra le pi\u00f9 pregevoli della produzione mondiale."}
{"id": "1094461", "revid": "124877033", "url": "https://it.wikipedia.org/wiki?curid=1094461", "title": "Epiciclo e deferente", "text": "Con epiciclo si indica una circonferenza il cui centro \u00e8 collocato sulla circonferenza di un cerchio di raggio maggiore detto deferente. Il termine viene dal greco \"\u1f10\u03c0\u03af\u03ba\u03c5\u03ba\u03bb\u03bf\u03c2\" ed \u00e8 composto da \u1f10\u03c0\u03af \"ep\u00ec\" (sopra) e \u03ba\u03c5\u03ba\u03bb\u03bf\u03c2 \"kyklos\" (cerchio), quindi \"cerchio che sta sopra\".\nTale schema fu ideato nel III secolo a.C. da Apollonio di Perga per descrivere il moto apparente dei pianeti sulla volta celeste. In tale modello le orbite planetarie sono rappresentate come un moto composto della rivoluzione del pianeta lungo l'epiciclo e di quest'ultimo lungo il deferente.\nLo schema epiciclo/deferente fu utilizzato da quasi tutti gli astronomi greci successivi e definitivamente adottato dalla cultura antica e medievale (islamica e cristiana) per l'influenza dell'Almagesto di Claudio Tolomeo. Anche Copernico vi fece ricorso, ad esempio per descrivere il moto della Luna tramite un deferente e due epicicli.\nStoria.\nIl modello a sfere omocentriche di Eudosso di Cnido, adottato e promosso da Aristotele, descriveva il moto dei pianeti in modo grossolano. Non poteva spiegare le variazioni di luminosit\u00e0 dei pianeti, causate in realt\u00e0 dalla loro distanza variabile dalla Terra, e soprattutto non dava pienamente ragione del loro misterioso moto retrogrado apparente (particolarmente ampio quello di Marte).\nAnche la durata dell'anno solare non era suddivisa esattamente in quattro parti uguali da equinozi e solstizi. Questo fatto era stato notato da Metone e da Euctemone sin dal 430 a.C. Una misura precisa, fatta da Ipparco, trov\u00f2 che il semestre estivo durava quasi nove giorni in pi\u00f9 di quello invernale. Dato che il moto del Sole era ritenuto circolare uniforme per motivi filosofici (cfr. De caelo), vi si pose rimedio assumendo che la Terra non si trovasse esattamente al centro della sfera celeste occupata dal Sole, ma fosse leggermente eccentrica. Il trucco funzionava proprio perch\u00e9 l'orbita apparente del Sole \u00e8 ellittica e la Terra \u00e8 eccentrica, in quanto ne occupa uno dei fuochi.\nL'eccentricit\u00e0 dell'orbita, per\u00f2, non era in grado di spiegare il moto retrogrado apparente dei pianeti e le variazioni della loro luminosit\u00e0 (particolarmente intense quelle di Venere e Marte). Apollonio di Perga, quindi, introdusse il modello deferente/epiciclo, che, come egli osserv\u00f2, costituisce una generalizzazione del modello dell'orbita circolare eccentrica da lui utilizzato per descrivere il moto solare.\nLa teoria trov\u00f2 il suo pi\u00f9 grande sostenitore in Claudio Tolomeo (II secolo d.C.), che lo perfezion\u00f2, sfruttando le conoscenze e le osservazioni di Ipparco di Nicea (II secolo a.C.). La fortuna dell'Almagesto, la principale opera astronomica di Tolomeo, diffuse la teoria degli epicicli in Oriente come in Occidente.\nI filosofi, tuttavia, non persero di vista la sua natura descrittiva, priva, cio\u00e8, di quello sforzo di interpretazione fisica sistematica che fece la fortuna del De caelo di Aristotele per quasi duemila anni. Tommaso d'Aquino, per esempio, osserv\u00f2: \"[...] in astronomia si ammettono gli eccentrici e gli epicicli perch\u00e9, accettata questa ipotesi, si pu\u00f2 dare ragione della irregolarit\u00e0 che nel moto dei corpi celesti appaiono ai sensi; tuttavia tale argomento non \u00e8 cogente, poich\u00e9 forse [tali irregolarit\u00e0] potrebbero essere spiegate anche ammettendo un'altra ipotesi. [...]\". Questa affermazione di Tommaso spiega perch\u00e9 la Chiesa cattolica fu molto aperta al copernicanesimo sino al 1600 circa, ma si irrigid\u00ec quando i copernicani (soprattutto Galileo) pretesero di escludere il sistema ticonico e di ritenere la teoria eliocentrica vera fisicamente, anzich\u00e9 una mera ipotesi matematica atta a \u201csalvare le apparenze\u201d (spiegare e prevedere i moti apparenti).\nDescrizione del moto tramite deferente ed epicicli.\nSi osservi che convenzionalmente il deferente \u00e8 il cerchio il cui raggio \u00e8 il maggiore, ma in base alla regola del parallelogramma il moto risultante del pianeta resterebbe invariato anche se si utilizzasse come deferente il cerchio col raggio minore.\nIl motivo per cui il cerchio maggiore \u00e8 quello deferente deve cercarsi nella rappresentazione concettuale che i filosofi si facevano dello schema di calcolo proposto da Apollonio. Il deferente non era una linea immaginaria ma una porzione solida di cielo, che si estendeva approssimativamente fra il perigeo e l'apogeo del pianeta. In questa porzione era rigidamente fissato l'epiciclo come un castone in un anello. Rispetto ad un riferimento esterno, quindi, l'epiciclo ruotava rigidamente assieme al deferente.\nIl moto di rotazione lungo le circonferenze era inizialmente ipotizzato avvenire con velocit\u00e0 angolare uniforme, ma il confronto con l'osservazione astronomica impose di elaborare regole pi\u00f9 complicate (vedi equante). Il moto risultante \u00e8 un moto complesso che descrive con buona approssimazione il moto dei pianeti nella volta celeste come appare a un osservatore posto sulla Terra.\nEfficacia nella descrizione delle orbite planetarie.\nIl moltiplicarsi degli epicicli nel tentativo di riprodurre il moto dei corpi celesti viene talvolta presentato ironicamente, ma ha trovato con lo sviluppo della matematica una giustificazione teorica. A partire dagli studi di Giovanni Schiaparelli nel 1874 ci si \u00e8 resi conto che vi \u00e8 \"una completa equivalenza fra la rappresentazione dei moti quasi-periodici per mezzo di una trasformata di Fourier e quella in termini di epicicli\".\nLe potenzialit\u00e0 del modello epiciclo/deferente per la rappresentazione dei moti astronomici nella loro massima generalit\u00e0 possono essere colte anche in modo semplice considerando un solo epiciclo. A questo scopo occorre scrivere le coordinate del punto mobile (il pianeta) addizionando le equazioni parametriche dei due cerchi:\nin cui formula_3 e formula_4 sono i raggi rispettivamente del deferente e dell'epiciclo e formula_5 e formula_6 le corrispondenti velocit\u00e0 angolari. Si osservi, come sopra anticipato, che la formulazione matematica \u00e8 semplicemente additiva (non c'\u00e8 nessuna distinzione formale fra epiciclo e deferente) e aperta all'aggiunta di altri moti circolari. Si osservi inoltre:\nIn conclusione il sistema deferente/epiciclo non pone alcun limite alla modellazione delle orbite dei corpi del sistema solare relativamente alla Terra. In altre parole la teoria che i moti celesti possano essere modellati tramite deferente ed epicicli non \u00e8 falsificabile perch\u00e9 priva di contenuto fisico significativo.\nLa scoperta, per\u00f2, che il moto retrogrado di un pianeta potesse essere descritto con un solo epiciclo e che con pochi altri potessero essere modellate tutte le caratteristiche dei moti planetari misurabili dagli astronomi antichi, fu un evento storico di primaria importanza, senza il quale il sistema eliocentrico non avrebbe mai potuto imporsi.\nIl geo-eliocentrismo di Tycho Brahe e la prima legge di Keplero risolvono elegantemente il problema di identificare i numerosi parametri con cui caratterizzare gli epicicli. Furono i dati accuratissimi raccolti da Tycho Brahe oltre diciotto secoli dopo a rendere obsoleto, non perch\u00e9 erroneo ma perch\u00e9 farraginoso, il modello cinematico proposto da Apollonio di Perga e perfezionato da Claudio Tolomeo.\nRapporti con altre teorie astronomiche.\nL'idea di una rotazione attorno a un centro, che a sua volta ruota attorno a un altro punto, \u00e8 stata molto importante per lo sviluppo dell'astronomia.\nMoti lineari.\nI corpi celesti presentano anche moti di oscillazione lungo una sola direzione: \u00e8 il caso ad esempio dei moti in latitudine della Luna e dei pianeti. La possibilit\u00e0 di rappresentarli tramite due rotazioni fu suggerita nel 1247 dal grande astronomo persiano Nasir al-Din al-Tusi e fu utilizzata in Occidente per la prima volta da Nicole Oresme nelle sue \"Questiones\" sul Tractatus de Sphaera di Giovanni Sacrobosco (scritte prima del 1362). Anche Copernico vi fece ricorso nel IV capitolo del III libro. Non \u00e8 chiaro in che misura le loro idee beneficiarono del lavoro di Tusi e se tutti o alcuni di loro trassero ispirazione da Proclo, che nel suo \"Commentario al primo libro di Euclide\" mostr\u00f2 come due traslazioni possono dare luogo a un moto circolare..\nL'idea pu\u00f2 essere spiegata facilmente, assumendo nella formulazione soprastante:\nvalori per i quali il semiasse minore si riduce a zero e si ottiene un moto lineare armonico lungo un diametro del deferente, ma di ampiezza totale formula_16.\nNel descrivere la propria costruzione geometrica Tusi rest\u00f2 ancorato alla terminologia dell'astronomia greca per cui il cerchio minore subiva per trascinamento la rotazione del cerchio maggiore e perci\u00f2 doveva essere dotato di una velocit\u00e0 angolare doppia nell'altro verso (nella descrizione precedente, invece, le due velocit\u00e0 sono contrarie ma uguali). Una descrizione equivalente ma pi\u00f9 elegante (non dovuta a Tusi) visualizza l'epiciclo come un cerchio che rotola entro una circonferenza di raggio doppio. La costruzione di Tusi risulta allora un caso particolare di una famiglia di curve dette ipotrocoidi e studiate non solo in geometria ma anche in meccanica (cfr. rulletta).\nSistema ticoniano e sistema eliocentrico.\nLa combinazione di due moti di rotazione ha anche intrecciato lo sviluppo del geocentrismo con quello dell'eliocentrismo. Nel IV secolo Eraclide Pontico per primo intu\u00ec la possibilit\u00e0 che Mercurio e Venere ruotassero attorno al Sole, il quale a sua volta ruotava attorno alla Terra. Questa teoria \u00e8 incoraggiata dal fatto che la massima distanza angolare dal Sole dei due pianeti visti dalla Terra (la cosiddetta \"elongazione\") \u00e8 limitata a poche decine di gradi. L'ipotesi, quindi, non venne dimenticata e fu ripresa successivamente da Marziano Capella. Trover\u00e0 il suo sviluppo completo nel modello proposto da Tycho Brahe venti secoli dopo.\nParallelamente l'ipotesi di Eraclide diede luogo allo sviluppo del sistema copernicano. Nel III secolo, poco dopo Eraclide, Aristarco di Samo pose sul Sole il punto d'osservazione (fisso per definizione), proponendo per primo l'eliocentrismo vero e proprio. Tuttavia, il moto eliocentrico dei pianeti visto dalla Terra \u00e8 ancora una rotazione combinata con un'altra rotazione."}
{"id": "1094462", "revid": "113175350", "url": "https://it.wikipedia.org/wiki?curid=1094462", "title": "Charolaise", "text": "La charolaise \u00e8 una razza bovina francese, di carne pregiata, originaria del cantone di Charolles.\nPresenta un mantello color bianco o crema con il musello roseo ed ha una statura media di circa 1 metro e mezzo. Ha una testa corta e larga, con corna bianche giallastre; il collo, come anche le natiche e le cosce, \u00e8 grosso e muscoloso, il dorso e i reni sono dritti e larghi.\nUtilizzata anticamente per lavoro, con l'avvento della meccanizzazione in agricoltura, \u00e8 ora allevata solo per la produzione della carne. Negli allevamenti intensivi viene portata a pesi di macellazione di circa 700\u2013800\u00a0kg, raggiunti a una ventina di mesi: sono normali accrescimenti giornalieri di 1,2-1,5\u00a0kg.\nAssieme alla limousine, \u00e8 la principale razza da carne che gli allevamenti italiani importano dalla Francia per l'ingrasso; tipicamente si tratta di animali di 8-10 mesi di et\u00e0 e pesi di circa 300\u00a0kg, che in una decina di mesi vengono \"finiti\" con una ottimale messa in carne basata su alto uso di concentrati (farine di cereali, soia, sottoprodotti dell'industria dello zucchero e delle farine per la panificazione).\nLa resa alla macellazione (peso delle mezzene in % del peso vivo) raggiunge e supera il 60%; nella variante \"a groppa doppia\", caratterizzata da ipertrofia di varie masse muscolari (caratteristica di elevato pregio che condivide con altre razze selezionate per la produzione della carne) raggiunge e supera il 65%. \nI buoi ingrassati pesano da 750 a 1200\u00a0kg e hanno carni molto apprezzate, per l'ottimale infiltrazione di grasso; la castrazione era praticata per avere animali mansueti e di elevata mole che permettevano grandi capacit\u00e0 di lavoro."}
{"id": "1094463", "revid": "56620", "url": "https://it.wikipedia.org/wiki?curid=1094463", "title": "Deferente", "text": ""}
{"id": "1094479", "revid": "69275", "url": "https://it.wikipedia.org/wiki?curid=1094479", "title": "Federazione calcistica uzbeka", "text": ""}
{"id": "1094486", "revid": "767487", "url": "https://it.wikipedia.org/wiki?curid=1094486", "title": "Starodub sulla Kljaz'ma", "text": "Starodub sulla Kljaz'ma () fu un centro urbano dello Zales'e russo che rivest\u00ec una notevole importanza tra il XII e il XIV secolo. Come molti paesi limitrofi fu chiamato con lo stesso nome della citt\u00e0 meridionale da cui provenivano gli immigrati che lo hanno fondato, Starodub in Severia. Il villaggio era sito sulle coste del fiume Kljazma, a circa dodici chilometri dall'odierna Kovrov. Oggi, sul luogo dove sorgeva, \u00e8 presente il villaggio di Kljazminskij Gorodok.\nDurante l'invasione mongola della Russia il minore dei figli di Vsevolod III, Ivan, fece di Starodub la capitale di un principato (1238). I suoi discendenti governarono il pi\u00f9 piccolo dei principati russi per pi\u00f9 di un secolo, cercando strenuamente di difendersi dagli attacchi dei loro potenti vicini, Mosca e Ni\u017enij Novgorod. Il loro effimero potere termin\u00f2 negli anni settanta del XIV secolo, quando il villaggio fu annesso alla Moscovia da Dmitrij Donskoj. Da allora le famiglie pi\u00f9 importanti di Starodub, come la famiglia regnante Po\u017earskij, si trasferirono a Mosca: i loro discendenti avrebbero svolto un ruolo di primo piano nella politica russa.\nDurante il periodo dei torbidi, il villaggio fu completamente distrutto dal signore della guerra polacco Alexander Jozef Lisowski, che assalt\u00f2 l'area nel marzo del 1609. che il principe Dmitrij Po\u017earskij, che aiut\u00f2 la Russia ad uscire dalla crisi politica, sia stato sepolto a Starodub, in quello che era stato dominio dei suoi antenati."}
{"id": "1094488", "revid": "547034", "url": "https://it.wikipedia.org/wiki?curid=1094488", "title": "Wishbone Ash", "text": "Gli Wishbone Ash sono una band hard rock britannica, formatasi a Devon nel 1969.\nBiografia.\nIl primo nucleo dei futuri Wishbone Ash risiede nei Torinoes, un trio formato nel 1963 dai due fratelli Martin e Glenn Turner, alle chitarre, e dal batterista Phil Hesketh. Il gruppo si esibiva di sera nei locali con un repertorio che riprendeva i successi di artisti come Shadows, Chuck Berry, Ray Charles, Little Richard, gli Everly Brothers.\nDue anni dopo, Hesketh fu avvicendato da Adrian Smith e i Torinoes cambiarono il nome diventando gli Empty Vessels. Nel 1966 il gruppo imbarc\u00f2 Steve Upton, di qualche anno pi\u00f9 grande e soprattutto di vasta esperienza nel mondo della musica di quegli anni, in sostituzione di Smith. Il trio si consolid\u00f2 amalgamando elementi di jazz e di rock progressivo e cambi\u00f2 di nuovo nome, rinominandosi Tanglewood; e dopo aver acquisito rinomanza nei circuiti locali i tre musicisti decisero di fare il salto al professionismo, trasferendosi nella capitale inglese nel 1969.\nMa l'esperienza non fu convincente per Glenn Turner che decise di ritirarsi dalla formazione. Alla ricerca di un tastierista, con l'aiuto del nuovo manager Miles Copeland III i Tanglewood arruolarono invece due chitarristi, David \u201cTed\u201d Turner e Andy Powell, che avrebbero creato il tratto distintivo delle caratteristiche sonorit\u00e0 con le due chitarre soliste intrise di soul e blues, mescolate all'impronta jazz di Upton e a Martin Turner passato al basso. Il quartetto, cambiato definitivamente il nome in Wishbone Ash, esord\u00ec in concerto come banda di spalla della Aynsley Dunbar Retaliation, e nel biennio 1969-70 suon\u00f2 assieme a gruppi molto popolari \u2013 fra essi T. Rex, Smile, Caravan, Mott the Hoople.\nSegnalato da Ritchie Blackmore dopo un concerto coi Deep Purple, il gruppo firm\u00f2 un contratto con la MCA e alla fine del 1970 usc\u00ec l'album d'esordio \"Wishbone Ash\". A seguire, il primo tour in terra americana, una tourn\u00e9e in patria, una seconda trasferta in USA come banda a supporto di Who, Ten Years After e Black Sabbath e la registrazione del secondo LP, \"Pilgrimage\", assieme alla crescente popolarit\u00e0: il settimanale specializzato \"Melody Maker\" li consacr\u00f2 \u201cBest New Band\u201d. Nel 1972 la formazione pubblic\u00f2 il terzo lavoro, l'album \"Argus\", e poi part\u00ec per il terzo tour statunitense interrotto dal furto della loro attrezzatura a St. Louis.\n\"Wishbone Four\" vide la luce a met\u00e0 del 1973. L'album propone un sound meno complesso di quanto era stato fatto fino ad allora, e fu seguito da un altro LP registrato \"live\", estratto dai concerti del gruppo in alcune citt\u00e0 inglesi. L'anno successivo, Ted Turner si sganci\u00f2 dal gruppo e venne sostituito da Laurie Wisefield, in precedenza membro degli Home. Con questa formazione fu inciso negli USA il quinto album a cui seguiranno diversi tour per tutto il mondo, in cui il gruppo sar\u00e0 da solo o assieme ad Aerosmith, Rory Gallagher, Soft Machine, Mahavishnu Orchestra, Caravan e Lou Reed.\nOrmai residenti da qualche tempo negli USA, gli Wishbone Ash incisero un nuovo album, \"Locked In\", che non riscosse le stesse critiche positive dei precedenti. Il resto del decennio trascorse fra incisioni in studio sia in patria che negli USA e concerti, l'ultimo dei quali fu tenuto nel 1980. Da quel momento il gruppo and\u00f2 incontro a diversi mutamenti nella \"lineup\": si avvicendarono musicisti di esperienza come John Wetton, Trevor Bolder, Claire Hamill, Mervyn Spencer e altri. I dischi pubblicati ebbero alterne fortune.\nIl 1987 \u00e8 una data di svolta: mentre la formazione rinnovatasi nel tempo continuava nelle tourn\u00e9e, il vecchio manager Miles Copeland propose ai componenti originari di tornare a incidere assieme. Martin Turner, Steve Upton, Ted Turner e Andy Powell si misero al lavoro, producendo \"Nouveau Calls\", un album in cui i fans ritrovarono le antiche sonorit\u00e0 che si erano andate via via perdendo. Rinfrancati dal successo, i vecchi Wishbone Ash decisero di tornare a esibirsi in concerti, attivit\u00e0 che svolsero fino a tutto il primo decennio degli anni duemila. Nel frattempo erano intervenute alcune alterazioni, col ritiro di Upton e la sua sostituzione con Robbie France prima e poi Ray Weston, l'abbandono temporaneo di Martin Turner, e il ritiro definitivo di Ted Turner. Dopo successivi mutamenti della \"lineup\", Martin Turner nel 2005 decise di creare i Martin Turner's Wishbone Ash \u2013 a cui in un'occasione si sarebbe unito in qualit\u00e0 di \"guest star\" Ted Turner \u2013 con cui tornare al sound originario."}
{"id": "1094495", "revid": "106948580", "url": "https://it.wikipedia.org/wiki?curid=1094495", "title": "Distretto direttivo di Dresda", "text": "Il distretto direttivo di Dresda (in tedesco Direktionsbezirk Dresden) era uno dei tre distretti direttivi della Sassonia, Germania, situato nel sudest dello stato federato.\nStoria.\nVenne creato con la riforma amministrativa della Sassonia del 1\u00ba agosto 2008, succedendo al vecchio distretto governativo di Dresda, di cui mantenne il medesimo territorio e capoluogo.\nVenne soppresso nel 2012.\nSuddivisione.\nIl distretto direttivo di Dresda comprendeva tre circondari (\"Landkreis\") e una citt\u00e0 non appartenente ad alcun circondario (\"Kreisfreie Stadt\"):"}
{"id": "1094497", "revid": "404338", "url": "https://it.wikipedia.org/wiki?curid=1094497", "title": "Mondo Operaio", "text": ""}
{"id": "1094500", "revid": "92719", "url": "https://it.wikipedia.org/wiki?curid=1094500", "title": "Enhydra", "text": ""}
{"id": "1094501", "revid": "125812001", "url": "https://it.wikipedia.org/wiki?curid=1094501", "title": "Isole Chagos", "text": "Chagos (o anche Ciagos o Chago) \u00e8 un arcipelago situato nell'Oceano Indiano a sud delle isole Maldive e a nord-est rispetto alle isole Mauritius.\nStoria.\nQueste isole, assieme ad altri piccoli arcipelaghi, formano dal 1965 il Territorio britannico dell'Oceano Indiano. Tale territorio, scorporato da Mauritius poco prima dell'indipendenza dal Regno Unito, nel 1965, \u00e8 rivendicato da Mauritius come parte delle isole esterne. Diego Garcia \u00e8 sede dal 1966 di una base aeronavale degli Stati Uniti, la costruzione della quale (su concessione del Regno Unito) gener\u00f2 una controversia internazionale, tra alcuni deportati e l'amministrazione britannica, visto che l'intera popolazione indigena (circa 2000 persone) era stata deportata nell'isola di Mauritius.\nNel 2010 l'amministrazione britannica ha istituito una riserva protetta in gran parte dell'arcipelago e della zona marina competente, per un totale di 545.000 chilometri quadrati, con divieto di accesso e pesca. La zona protetta, che \u00e8 sempre stata disabitata, costituisce la continuazione a sud della riserva creata dal governo delle isole Maldive per i territori marini a loro competenti. La creazione di tali zone sarebbe giustificate dall'enorme interesse naturalistico delle isole e dalla presenza di un ambiente bio-marino unico. In realt\u00e0 la creazione della riserva marina sembrerebbe un tentativo per impedire un possibile ritorno della popolazione nativa deportata.\nUn telegramma segreto pubblicato da WikiLeaks ha rivelato le parole di un alto ufficiale britannico: \"Gli ex-abitanti troveranno difficile, se non impossibile, continuare la loro battaglia per tornare nell'isola se l'intero arcipelago di Chagos diventasse una riserva marina\". Gli ufficiali statunitensi si sono dimostrati d'accordo e la riserva \u00e8 stata creata.\nIl 25 febbraio 2019 la Corte internazionale di giustizia, in un'opinione consultiva, ha confutato i titoli di sovranit\u00e0 esercitati dal governo britannico. Il successivo 23 maggio l'Assemblea generale delle Nazioni Unite ha approvato a larga maggioranza la richiesta al Regno Unito di restituire l'arcipelago a Mauritius, adottando poi una risoluzione il 22 maggio seguente, in cui si ordin\u00f2 al Regno Unito di eseguire la restituzione entro sei mesi. Alla scadenza del termine, il Regno Unito si \u00e8 tuttavia rifiutato di obbedire. Il 30 gennaio 2021 anche il tribunale marittimo dell'ONU ha stabilito che il Regno Unito non ha sovranit\u00e0 sulle Chagos e che deve restituirle alla Repubblica di Mauritius.\nIl 27 agosto, l'agenzia postale delle Nazioni Unite, la Upu, ha ordinato lo stop alla vendita e l'utilizzo dei francobolli britannici alle Chagos.\nGeografia.\nL'arcipelago conta sei atolli con terre emerse, con 55 isole, quattro atolli sommersi e sette barriere coralline sommerse, disposti intorno al banco delle Chagos, il pi\u00f9 grande atollo dell'arcipelago (250\u00a0km di lunghezza per 150\u00a0km di larghezza). Comprese le lagune interne degli atolli la sua superficie complessiva \u00e8 di 54\u00a0400\u00a0km\u00b2, con solamente 60\u00a0km\u00b2 di terre emerse (di cui 40\u00a0km\u00b2 nella sola isola-atollo di Diego Garcia). Le coste sono complessivamente lunghe 698\u00a0km.\nL'isola principale, che \u00e8 anche l'unica abitata, \u00e8 Diego Garcia, che dal 1971 ospita una base navale della United States Navy, diventata con gli anni una delle basi pi\u00f9 importanti delle forze militari statunitensi nel mondo. La base \u00e8 stata il punto di partenza per attacchi aerei durante la prima guerra del Golfo (1991), la guerra in Afghanistan e la guerra in Iraq del 2003.\nLe altre terre sono isole minuscole su perimetro di atolli disabitati. La vegetazione consiste di palme da cocco e bassi cespugli. La fauna \u00e8 costituita da granchi, tra cui abbondanti i granchi del cocco, e da topi, portati involontariamente dall'uomo ai tempi della lavorazione della copra.\nElenco degli atolli dell'arcipelago.\nDa nord a sud:"}
{"id": "1094502", "revid": "125951068", "url": "https://it.wikipedia.org/wiki?curid=1094502", "title": "Giganti (folclore)", "text": "I Giganti, rappresentanti solitamente una donna bianca di nome Mata ed un guerriero nero di nome Grifone, sono due alti fantocci di cartapesta che vengono portati a spalla o trainati, danzando al ritmo di tamburi, per le vie di Messina, Seminara, Palmi, Siderno, Polistena, Anoia e altre localit\u00e0 della Sicilia e della Calabria, in occasione di festivit\u00e0 cattoliche patronali o di altri eventi. I giganti sono identificati nei leggendari fondatori della citt\u00e0 di Messina e da questo deriva la loro importanza nella tradizione folcloristica.\nStoria dei Giganti.\nLe origini.\n In relazione ai giganti alcuni racconti popolari calabresi narrano la storia di una regina rapita da un re venuto da molto lontano, dal mare, dalla Turchia. Ritroviamo questi alti giganti radicati nella cultura popolare della Spagna e vengono in mente ambientazioni che vedono la Calabria durante la dominazione spagnola, poi ancora al periodo delle incursioni turche e ai saraceni. La radice storica del ballo dei giganti \u00e8 di probabile origine aragonese. Il contatto con la dominazione catalana fece pervenire in Sicilia e in Calabria questa tradizione tuttora fortissima in Catalogna. A testimonianza di un'antica matrice culturale presente nell'area del Mediterraneo ancora oggi ritroviamo manifestazioni popolari con l'uso dei giganti processionali in Spagna, in Sicilia, a Malta ma anche in Belgio e in Germania.\nLe statue derivano dai giganti processionali dell'antica tradizione spagnola, ancora oggi presenti in molte zone della Spagna e usati in occasione di varie festivit\u00e0, come a Tarragona per la festa di Santa Tecla, o durante la fiesta Mayor de Reus che si svolge il giorno di San Pietro Reus. Il contatto con la dominazione catalana fece pervenire la tradizione dei giganti processionali che si \u00e8 diffusa anche in Sicilia ed in Calabria, ed oggi \u00e8 legata al culto della Vergine Maria, come nel caso dei giganti Mata e Grifone della festa della Assunta a Messina o dei giganti Kronos e Mytia della festa della Madonna della Luce di Mistretta. Inoltre i due colossi di cartapesta rappresentano e ricordano allegoricamente la conquista della libert\u00e0 del popolo calabrese dai predoni saraceni e turchi, che per secoli devastarono la Calabria apportando ovunque lutti e rovine. Il Gigante nero, chiamato Grifone, raffigura il truce saraceno e, nelle sembianze di una bella e prosperosa popolana, Mata, ne era la sua preda.\nNel corso della storia i due giganti Mata e Grifone sono stati identificati con varie figure mitologiche, ad esempio Kronos e Rhea, Cam e Rea, Zanclo e Rea, Saturno e Cibele; la leggenda pi\u00f9 famosa narra che ai tempi delle invasioni saracene in Sicilia, attorno al 970 d.C., un invasore moro di nome Hassas Ibn-Hammar, grandissimo, sbarcato a Messina si innamor\u00f2 della cammarota Marta figlia di re Cosimo II da Casteluccio. Il nome Marta, dialettizzato, diventa Mata. Il pirata chiese la mano della donna, ma le loro nozze furono celebrate solo dopo la conversione del moro al cristianesimo: il suo nome da Hassan divent\u00f2 quindi Grifo, o meglio, Grifone per la sua mole. Mata e Grifone prosperarono ed ebbero moltissimi figli: molti tra i messinesi. Questa versione \u00e8 infatti confermata dalle scritture di alcuni autorevoli storici antichi, Mata e Grifone non sarebbero i mitici fondatori di Messina: Saturno Egizio e la moglie Rea o Cibale. Con il passare del tempo, al nome di Saturno Egizio venne aggiunto il nome di Zancle (falce), o per aver fondato la citt\u00e0 siciliana in un'insenatura di mare a forma di falce, o perch\u00e9 a lui sarebbe attribuita l'invenzione dell'attrezzo agricolo per mietere il grano. Per tale motivo la citt\u00e0 peloritana, prima ancora che le venisse imposto l'odierno nome dal conquistatore greco Messena, venne per molti secoli chiamata Zancle in onore del suo mitico fondatore.\nLa pi\u00f9 attendibile storia sulla nascita dei Giganti \u00e8 per\u00f2 legata ad un fatto storico realmente accaduto nel 1190. In tale anno, Riccardo I Re d'Inghilterra, pi\u00f9 comunemente noto col nome di Riccardo Cuor di Leone, giunse a Messina da dove doveva muovere la Terza crociata che era stata indetta da papa Gregorio VIII per liberare dai musulmani il Santo Sepolcro di Gerusalemme. Durante la permanenza in citt\u00e0 il monarca si accorse che i messinesi erano privi della libert\u00e0 perch\u00e9 ancora oppressi dai greci bizantini. Essi infatti si erano impossessati di tutte le cariche politiche, civili ed amministrative gestendo la giustizia a loro piacimento con provvedimenti impopolari ed inappellabili emanati dalla sicura fortezza di San Salvatore, strategicamente posta all'imbocco del porto. Il Re d'Inghilterra, non volendo usare la forza per soggiogarli, pens\u00f2 di dimostrare la sua potenza facendo costruire sul colle di Roccaguelfonia, situato proprio di fronte alla fortezza, un imponente ed inespugnabile castello. Prima ancora che venisse ultimato, il popolo lo adott\u00f2 battezzandolo col nome di Matagriffon coniando Mata, da Macta (ammazza) e, Griffon da Grifone (ladro). I greci bizantini dimostrarono di aver inteso il messaggio, abbandonando per sempre la citt\u00e0, cos\u00ec che il popolo Messinese riacquist\u00f2 la tanto sospirata libert\u00e0.\nPer festeggiare l'evento e tramandarlo alle generazioni future, i messinesi portarono nelle piazze il castello di Matagriffon in cartapesta per poi sdoppiarlo nel nome e con le sembianze dei fondatori della citt\u00e0. Li chiamarono \"'A Gigantissa\" e \"U Giganti\", ma anche Mata e Grifone. In tal modo la colossale coppia divenne l'emblema della loro libert\u00e0 e l'omaggio agli antichi fondatori. Ai Colossi, rappresentati su due cavalli finemente addobbati, venne nel tempo accostato un finto cammello che veniva bruciato nelle piazze al termine delle feste di mezz'agosto, per simboleggiare la sconfitta degli empi dominatori saraceni scacciati nel 1060 dalla citt\u00e0 dal Conte Ruggero I il Normanno. I Giganti, quali simbolo di libert\u00e0, vennero ben presto adottati in molte citt\u00e0 siciliane e da alcune della fascia costiera tirrenica ed aspromontana della Calabria che, come Messina, avevano profondamente subito le devastazioni saracene e turche.\nI Giganti calabresi.\nMentre nel tempo scomparvero a Reggio Calabria ed in altri centri, sopravvivono ancora oggi ad San Ferdinando Anoia, Siderno, Polistena,Taurianova San Giorgio Morgeto, Tropea, Ricadi, Spilinga, Drapia,Das\u00e0, Zambrone, San Costantino Calabro, San Leo di Briatico, Papaglionti di Zungri, Mesiano di Filandari, Maierato, Sorianello, Melicucco, San Martino, Brognaturo, Serra San Bruno, Spadola, Delianuova, Cittanova, Seminara, Vibo Valentia, Vazzano, Bovalino, Plat\u00ec, Scilla e Palmi.\nStoria dei tre della Croce a Tropea.\nIl 3 maggio, a Tropea si svolge una delle feste pi\u00f9 antiche e seguite dai tropeani e dai paesi vicini, \"i Tri da cruci\", nel borgo in via Umberto I: si commemora tra rulli di tamburi con i Giganti, mercatino, bandiere e balconi addobbati, la cacciata ai pirati turchi e saraceni ad opera di valorosi tropeani, che dopo secoli di \"assedio\", nel 1571 nella battaglia di Lepanto in aiuto decisivo alla Chiesa di Roma contro i Turchi, finalmente riuscirono ad avere la meglio sui nemici, cacciandoli definitivamente. Si commemora la Santa Croce, giustificata dal fatto che, un tempo, all'inizio di via Umberto I, sorgeva un tempietto con tre Croci. Ma la ricorrenza si \u00e8 caricata di significati e simboli, di riti pagani e cristiani, che la tradizione ha portato sino ai nostri giorni.\nNei secoli passati, in varie epoche e per lunghi periodi, i pirati turchi e saraceni tennero sotto il loro dominio questo territorio, girando per le vie a dorso di cammello e seminando il terrore tra le popolazioni. I tropeani, riuscirono a scacciare i turchi da Tropea, incendiando le loro navi. Nel 1571, 1200 tropeani partirono al comando del capitano Gaspare Toraldo, e si distinsero per il loro valore nello stretto di Lepanto il 7 ottobre.\nI Tropeani, dunque, per celebrare questi avvenimenti, il tre maggio, giorno in cui si festeggia il Trionfo della Santa Croce, preparano sagome di barche, cariche di fuochi d'artificio, le appendono da un lato all'altro della Via Borgo e durante la festa danno loro fuoco, creando un fantasmagorico spettacolo di luci, colori e scoppi. Poi, a fine serata, per schernire l'antico nemico, costruiscono la sagoma di un cammello, imbottito anche questo di fuochi d'artificio e al ritmo frenetico della caricatumbula, i tamburi accompagnano la danza del \"camiuzzu i focu\" che balla, spara, agonizza.\nI Giganti di Palmi.\nPalmi vanta una storia secolare sull'usanza dei Giganti. Pertanto la citt\u00e0 assume un'importante rilevanza, in Calabria, nell'ambito di questa tradizione. L'adozione dei Giganti a Palmi avvenne soprattutto per ricordare l'evento storico legato alla presenza in citt\u00e0 del conte Ruggero I. Fu infatti da Palmi che l'armata normanna si radun\u00f2 per muovere alla conquista della Sicilia. Per questo, durante la \"sfilata dei Giganti\" di Palmi, partecipa anche un finto cavallo di cartapesta.\nNel dettaglio, la sfilata dei Giganti per le vie cittadine \u00e8 solitamente composta da:\nLa sfilata \u00e8 accompagnata da un ritmo tipico e martellante dei tamburi, e a volte dal battito delle mani delle persone; il suono richiama l'attenzione in modo che anche in lontananza si possa seguire la sfilata. La musica quindi guida i giganti danzanti. I tambunari solitamente procedono per ultimi, a chiudere la sfilata.\nI Giganti di propriet\u00e0 della congrega dell'Immacolata e San Rocco, nel 1987, furono esposti, su richiesta della Regione Calabria, al Museo di antropologia ed etnografia di Torino in rappresentanza della cultura e delle tradizioni della Calabria. Nel corso degli anni i Giganti di Palmi hanno avuto modo di \"danzare\" anche in altre citt\u00e0, come ad esempio Milano (1990), Foligno e Venezia.\nMata e Grifone.\nIn origine i fantocci di Mata e Grifone erano di legno leggero cavo e superavano gli otto metri di altezza; principalmente oggi sono di cartapesta e meno alti. Inoltre alcuni venivano trainati, altri sollevati, mentre oggi generalmente ciascuno dei giganti \u00e8 sorretto ed inalzato da un portatore che si posiziona nella parte inferiore al busto cavo, reggendo delle maniglie. In occasione di particolari festivit\u00e0 i giganti vengono portati fuori dal luogo in cui sono custoditi, per poi sfilare anche pi\u00f9 volte al giorno. Ve ne sono varie copie, abbigliati e decorati diversamente a seconda della festivit\u00e0 e della chiesa e/o congrega a cui fanno riferimento, a seconda del periodo storico in cui sono stati realizzati.\nDelle varie copie di Giganti, quella pi\u00f9 antica risale al 1885 (realizzata dall'artigiano Francesco Virgilio Cicala, noto anche come musicista e direttore d'orchestra), ed \u00e8 di propriet\u00e0 della Venerabile congrega di Maria Santissima Immacolata e del glorioso San Rocco. Una copia, di pochi anni pi\u00f9 recente, \u00e8 conservata presso il Museo di etnografia e folclore Raffaele Corso della Casa della cultura e fu realizzata dall'artista Fortunato Messina. Le altre copie, realizzate negli ultimi decenni, sono di propriet\u00e0 della parrocchia di San Fantino, della Congrega del Santissimo Sacramento e di Maria Santissima del Soccorso (2005) e della Pro Loco cittadina (2011).\nIl Palio.\nIl palio \u00e8 una lunga e pesante pertica di legno con un drappo di seta color cremisi, nei cui lati sono impressi lo stemma civico di Palmi ed il monogramma (M) della Madonna della Sacra Lettera, patrona e protettrice della citt\u00e0. L'asta termina in cima con un piccolo globo terrestre in cartapesta, sormontato da un'altrettanto piccola croce. Il palio \u00e8 sostenuto alla base da una sacca di pelle, sorretta ai fianchi di un portatore.\nIl palio viene fatto girare dal possente portatore nei crocevia principali, nelle piazze e davanti alle chiese, per \u00absupplicare la protezione della Sacra Vergine sulla citt\u00e0 e sul popolo\u00bb. Il movimento rotatorio del palio, creato dall'abile portatore, \u00e8 effettuato a pochi centimetri dal suolo e fa assumere al drappo di seta un movimento leggero ed ondulato, che vuol simulare simbolicamente la carezza della mano della Madonna tanto che, anticamente, il drappo sfiorava le teste dei bambini posti genuflessi ed in cerchio. Anche questo momento della sfilata \u00e8 accompagnato dai tamburi, che in questo caso hanno un ritmo cruciale.\nVa segnalato che il Palio viene portato in giro per la citt\u00e0 anche in altre occasioni pi\u00f9 importanti e solenni della \"sfilata dei Giganti\". Difatti il Palio, seguito dal complesso dei tamburinari che esegue per\u00f2 in questo caso un ritmo pi\u00f9 sobrio, ha il compito di procedere in testa ad alcune processioni cittadine tra le quali: la processione di San Rocco, la processione di Maria Santissima Immacolata e tutte le processioni inerenti alla Varia di Palmi, dal 2013 inserita nel Patrimonio orale e immateriale dell'umanit\u00e0 dell'UNESCO.\nIl cavallo.\nSegue i Giganti un finto cavallo montato anch'esso da un portatore che, emergendo con met\u00e0 busto dall'animale, crea una mitica figura di novello centauro a due zampe. Durante il ballo il destriero volteggia tra la coppia gigantesca cercando di allontanare il gigante Grifone da Mata. A volte, scalpitando ed imbizzarrendosi, riesce a dividerli frapponendosi tra di loro. Infine, visti inutili i suoi tentativi di dissuadere il gigante nero dal conquistare Mata, si rassegna marciando contento davanti alla coppia danzante e festosa.\nDate di uscita.\nLe festivit\u00e0 nelle quali avviene la \"Sfilata dei Giganti\", per le vie cittadine, sono le seguenti:\nInoltre, e soprattutto negli ultimi anni, la \"Sfilata dei Giganti\" per le vie cittadine \u00e8 avvenuta anche in date differenti da quelle suddette, per altre manifestazioni di carattere religioso e civile, come ad esempio la notte bianca. Nel caso di manifestazioni di tipo civile sfilano i Giganti di propriet\u00e0 del Soccorso.\nI Giganti di Messina.\nLa processione dei Giganti di Messina, come detto, consiste nel trainare due statue di giganti a cavallo, realizzate in cartapesta.\nLe statue attuali risalgono al 1723 anche se vennero completate solamente negli anni cinquanta dello scorso secolo, venendo installati su dei carrelli con ruote in modo da poter ottenere un trainamento pi\u00f9 facile. In passato, invece, i due venivano sollevati dai portatori attraverso pali e staffe basculanti, che consentivano di mantenerli in equilibrio, conferendo peraltro un andamento caracollante alle due statue equestri.\nI due Giganti sono portati in processione dal 10 al 14 agosto, seguiti da un corteo in costume e da tamburi, trombe e dal suono cupo della \"brogna\" e della \"ciaramedda\".\nDall'anno 1993 \u00e8 tornata nuovamente la tradizione di farli seguire da un'altra macchina che rappresenta un cammello.\nLa statua di Grifone, fu scolpita prima da Martino Montanini e successivamente da Andrea Calamech. La testa di Mata fu pi\u00f9 volte rimaneggiata da artisti quali Santi Siracusa (XVIII secolo), Michele Amoroso e Mariano Grasso.\nI Giganti di Mistretta.\nI Giganti di Mistretta, chiamati anche i \"gesanti\", sono realizzati in legno e cartapesta e furono costruiti alla fine del XVIII secolo. Dal 1960 al 1990 furono utilizzate delle copie in modo da preservare la copia pi\u00f9 antica. Ogni anno i \"gesanti\" vengono portati in processione durante la Festa della Madonna della Luce, il 7 e l'8 di settembre. I loro nomi si differenziano da quelli di Palmi e Messina in quanto vengono chiamati \"Cronos\" e \"Mitia\". Tra l'altro le loro origini differiscono in parte dalle altre. La tradizione narra che ossa gigantesche furono rinvenute in una grotta accanto ad un quadro luminoso della Madonna, per cui i due giganti furono identificati come i \"custodi\" della reliquia."}
{"id": "1094504", "revid": "1566286", "url": "https://it.wikipedia.org/wiki?curid=1094504", "title": "Lois Moran", "text": "Biografia.\nNacque a Pittsburgh nel 1909 da Roger e Gladys Dowling. Il suo nome all'anagrafe era Lois Darlington Dowlin. Rest\u00f2 presto orfana di padre: quest'ultimo mor\u00ec l'anno seguente la sua nascita in un incidente d'auto. La madre, Gladys, si spos\u00f2 quasi subito con Timothy Moran, che mor\u00ec di spagnola prima di partire per oltreoceano durante la Prima guerra mondiale. La madre, di origini tedesche e discendente diretta del celebre poeta romantico Friedrich von Schiller, volendo il meglio per sua figlia, mand\u00f2 nel 1919 Lois in Europa, facendola abitare in un hotel di Parigi dove viveva lo scrittore James Joyce, un albergo che si trovava anche in prossimit\u00e0 della casa della scrittrice Gertrude Stein.\nA Parigi. la dodicenne Lois ball\u00f2 per due anni all'Op\u00e9ra national de Paris, incantando il pubblico parigino.\nCarriera cinematografica.\nCome conseguenza della sua notoriet\u00e0, diversi celebri fotografi del tempo, quali Man Ray, gareggiarono per immortalarla nei loro ritratti, alcuni dei quali finirono nelle mani del regista francese Marcel L'Herbier. Riconoscendo il potenziale talento della giovane, la scrittur\u00f2 per due film: \"La Galerie des monstres\" del 1924 a fianco di Jaque Catelain e \"Feu Mathias Pascal\" del 1926, a fianco di Ivan Mosjoukine. Dietro incoraggiamento della madre Gladys, la giovane Lois invi\u00f2 alcune sue fotografie al produttore statunitense Samuel Goldwyn e al regista D.W. Griffith.\nGoldwyn si rec\u00f2 in Europa nel 1925 alla ricerca di nuovi talenti e incontr\u00f2 Lois. Assistendo ai suoi due film francesi, ne rest\u00f2 favorevolmente colpito. Fu cos\u00ec che la scrittur\u00f2 per un \"Romeo and Juliet\" in preparazione, dove avrebbe dovuto recitare a fianco di Ronald Colman, ma la pellicola non venne mai realizzata. Tuttavia Goldwyn le offr\u00ec il ruolo di \"Laurel\", protagonista di quello che sarebbe poi stato uno dei pi\u00f9 celebrati film del cinema muto \"Stella Dallas\". Indecisa se accettare o meno la proposta del produttore, Lois partecip\u00f2 alla rappresentazione teatrale di Marc Connelly \"The Wisdon Tooth\" ad Atlantic City, accettando dopo lo spettacolo la parte offerta da Goldwyn.\nLois raggiunse la fama molto velocemente: \"Stella Dallas\", che usc\u00ec nel 1925, incontr\u00f2 un grande successo anche grazie all'accurata campagna pubblicitaria del produttore. Con le sue precedenti creazioni come Lili Damita, proveniente dall'Europa, aveva organizzato una plateale e spettacolare campagna pubblicitaria, basata sulla freschezza e la spontaneit\u00e0 di Lois Moran, strategia per la quale Goldwyn pretese una precisa clausola sul contratto che richiedeva l'obbligo per la giovane attrice di non perdere mai la sua immagine di attrice genuina e spontanea.\nFortunatamente la lungimiranza di Gladys fece s\u00ec che il contratto con la Warner prevedesse un solo film, permettendo a Lois di poter accettare liberamente qualsiasi altro contratto volesse scegliere in seguito. Nel 1926 l'attore Richard Barthelmess richiese la partecipazione di Lois nella pellicola \"Just Suppose\" che ricevette un discreto successo, al punto di far annunciare la futura partecipazione di Lois ad un nuovo film (evento mai verificatosi).\nForte di questi successi Lois partecip\u00f2 a diversi film per le maggiori case produttrici quali la Paramount o la MGM, tra questi spicca \"Il capitano di Singapore\", un dramma interpretato al fianco di Lon Chaney.\nNel 1927 Lois Moran firm\u00f2 il suo contratto con William Fox per il quale collabor\u00f2 in 15 pellicole fino all'inizio degli anni trenta, non subendo alcun tipo di problema con l'avvento del sonoro nel cinema, avendo studiato dizione e recitazione sia a Parigi che ad Hollywood.\nDurante gli ultimi due anni di permanenza a Hollywood, Lois gir\u00f2 pellicole per studios diversi dalla Fox. Nel 1930 gir\u00f2 al fianco di Al Jolson \"Nomadi del canto\". Nonostante non abbia risentito dell'avvento del sonoro, tuttavia l'attrice rest\u00f2 legata ad una immagine ingenua e genuina dalla quale non riusc\u00ec ad affrancarsi, condizionando in maniera preponderante la sua carriera cinematografica.\nDopo il matrimonio con Clarence M. Young celebrato nel 1935, si ritir\u00f2 dalla scene hollywoodiane.\nMorte.\nIl 13 luglio 1990, all'et\u00e0 di 81 anni, mor\u00ec di cancro al \"Kachina Point Health Center\" di Sedona. Il suo corpo fu cremato e le ceneri disperse."}
{"id": "1094520", "revid": "77809", "url": "https://it.wikipedia.org/wiki?curid=1094520", "title": "Chagos", "text": ""}
{"id": "1094521", "revid": "111319", "url": "https://it.wikipedia.org/wiki?curid=1094521", "title": "Roxanna Maracineanu", "text": ""}
{"id": "1094522", "revid": "543975", "url": "https://it.wikipedia.org/wiki?curid=1094522", "title": "Episodi di Friday Night Lights (prima stagione)", "text": "La prima stagione della serie televisiva Friday Night Lights \u00e8 andata in onda negli Stati Uniti dal 3 ottobre 2006 all'11 aprile 2007 su NBC.\nIn Italia, la prima stagione \u00e8 andata in onda, in anteprima esclusiva, sul canale satellitare Fox dal 28 giugno al 6 settembre 2007 ogni mercoled\u00ec alle 21.00 con un doppio episodio settimanale.\nIn chiaro la stagione \u00e8 andata in onda dall'8 settembre al 19 dicembre 2009 sul canale digitale terrestre gratuito Rai 4.\nI primi dieci episodi sono andati in onda fino al 6 ottobre 2009 ogni marted\u00ec alle 21.00 in prima serata con un doppio episodio settimanale; in seguito, a causa dei bassi ascolti ottenuti, la serie si \u00e8 spostata al sabato alle 17.00 circa sempre con un doppio episodio settimanale a partire dal 17 ottobre 2009 al 19 dicembre 2009."}
{"id": "1094523", "revid": "124930699", "url": "https://it.wikipedia.org/wiki?curid=1094523", "title": "Roxana Maracineanu", "text": "Biografia.\n\u00c8 nata in Romania. Specializzata nel dorso, ha vinto una medaglia d'oro agli Europei del 1997, un argento alle Olimpiadi del 2000 e un bronzo alle Universiadi del 2001.\nDal 4 settembre 2018 \u00e8 Ministra dello Sport nel Governo Castex.\nSposata col giornalista Franck Ballanger, ha tre figli."}
{"id": "1094524", "revid": "547034", "url": "https://it.wikipedia.org/wiki?curid=1094524", "title": "Sloboda", "text": "Il termine sloboda () \u00e8 utilizzato per indicare un particolare tipo di insediamento nella storia di Russia, Bielorussia e Ucraina. Il nome deriva dal termine \"libert\u00e0\" in varie lingue slave e pu\u00f2 quindi essere approssimativamente tradotto come \"insediamento libero\". \nLo status della sloboda \u00e8 variato a seconda del periodo e del territorio. Inizialmente gli abitanti di questo particolare centro erano per varie ragioni \"liberi\" da ogni sorta di tasse e balzelli, da cui il nome.\nMolte slobode erano site nelle terre appena colonizzate, in particolare, dai cosacchi e l'esenzione dai tributi aveva appunto il fine di incentivare la colonizzazione. Altre slobode erano parti integranti di citt\u00e0 ed obbedivano allo scopo di stimolare gli investimenti esteri e l'immigrazione nel territorio (famosa a questo proposito \u00e8 la sloboda tedesca a Mosca).\nDalla prima met\u00e0 del XVIII secolo tale privilegio fu abolito e le slobode diventarono ordinari villaggi, shtetl, quartieri e periferie.\nTale termine \u00e8 tutt'oggi presente nei nomi di vari insediamenti e quartieri cittadini, alcuni dei quali sono nominati semplicemente: \"sloboda\", \"slobodka\" (diminutivo), \"slabodka\", \"slobidka\" (ucraino).\nSimili insediamenti furono presenti anche in Valacchia e Moldavia, da cui i nomi \"slobozie\"/\"slobozia\"."}
{"id": "1094525", "revid": "106951786", "url": "https://it.wikipedia.org/wiki?curid=1094525", "title": "Distretto direttivo di Lipsia", "text": "Il distretto direttivo di Lipsia (in tedesco Direktionsbezirk Leipzig) era uno dei tre distretti direttivi della Sassonia, Germania, situati nel nordovest dello stato federato.\nStoria.\nVenne creato con la riforma amministrativa della Sassonia del 1\u00ba agosto 2008, succedendo al vecchio distretto governativo di Lipsia, di cui mantenne il medesimo territorio e capoluogo.\nVenne soppresso nel 2012.\nSuddivisione.\nIl distretto direttivo di Lipsia comprendeva due circondari (\"Landkreis\") e una citt\u00e0 non appartenente ad alcun circondario (\"Kreisfreie Stadt\"):"}
{"id": "1094527", "revid": "599013", "url": "https://it.wikipedia.org/wiki?curid=1094527", "title": "Lad", "text": ""}
{"id": "1094529", "revid": "599013", "url": "https://it.wikipedia.org/wiki?curid=1094529", "title": "LAE", "text": ""}
{"id": "1094530", "revid": "767487", "url": "https://it.wikipedia.org/wiki?curid=1094530", "title": "Lae", "text": "Lae (110.000 ab.) \u00e8 una citt\u00e0 di Papua Nuova Guinea; capoluogo della Provincia di Morobe, \u00e8 la seconda citt\u00e0 del Paese per popolazione.\nSi trova all'inizio della Highland Highway, principale autostrada di collegamento delle Highlands con la costa; \u00e8 anche il principale porto marittimo del Paese e importante sede universitaria.\nGeografia fisica.\nLae si affaccia sul Golfo di Huon (Mare delle Salomone), presso la foce del fiume Markham Huon\nStoria.\nNata come missione, la sua espansione ha avuto inizio dopo il 1920, quando la citt\u00e0 \u00e8 diventata un importante centro industriale e porto. \u00c8 stata capitale della Nuova Guinea dal 1937 e, durante la Seconda guerra mondiale, una base strategica dei giapponesi. Nel 1943 fu conquistata dalle truppe australiane (le tombe di migliaia di soldati alleati possono essere visitate nel cimitero di guerra all'interno dell'Orto Botanico).\nPopolazione.\nLae conta circa 81.000 abitanti (112.000 con i sobborghi).\nEconomia.\nGrosso centro di esportazione del legname e del caff\u00e8, Lae \u00e8 anche il centro di smistamento e commercializzazione dei prodotti agricoli di tutta la provincia.\nInfrastrutture e trasporti.\n\u00c8 servita dall'aeroporto di Nadzab.\nAmbiente.\nRecentemente \u00e8 stato istituito nell'entroterra di Lae la Rainforest Habitat (oltre 3.000 m2), un parco naturale che ospita oltre 15.000 variet\u00e0 di piante, uccelli, coccodrilli, iguane, farfalle, tartarughe, pesci e rane."}
{"id": "1094531", "revid": "599013", "url": "https://it.wikipedia.org/wiki?curid=1094531", "title": "Laf", "text": ""}
{"id": "1094533", "revid": "599013", "url": "https://it.wikipedia.org/wiki?curid=1094533", "title": "Lah", "text": ""}
{"id": "1094535", "revid": "1305772", "url": "https://it.wikipedia.org/wiki?curid=1094535", "title": "LAI", "text": ""}
{"id": "1094537", "revid": "599013", "url": "https://it.wikipedia.org/wiki?curid=1094537", "title": "Lal", "text": ""}
{"id": "1094541", "revid": "599013", "url": "https://it.wikipedia.org/wiki?curid=1094541", "title": "Lap", "text": ""}
{"id": "1094545", "revid": "599013", "url": "https://it.wikipedia.org/wiki?curid=1094545", "title": "Laq", "text": ""}
{"id": "1094546", "revid": "124236646", "url": "https://it.wikipedia.org/wiki?curid=1094546", "title": "Miki Nakao", "text": "Specializzata nel dorso, ha vinto una medaglia di bronzo alle Olimpiadi di Sydney 2000."}
{"id": "1094549", "revid": "599013", "url": "https://it.wikipedia.org/wiki?curid=1094549", "title": "Las", "text": ""}
{"id": "1094550", "revid": "110157", "url": "https://it.wikipedia.org/wiki?curid=1094550", "title": "Asystel Volley", "text": "L'Asystel Volley \u00e8 stata una societ\u00e0 pallavolistica femminile italiana con sede a Novara.\nStoria.\nL'Asystel Volley viene fondata per volere del presidente Antonio Caserta nel 2003: grazie all'acquisto del titolo sportivo dall'AGIL Volley, la societ\u00e0 debutta direttamente nella Serie A1 per la stagione 2003-04, oltre a partecipare alla massima competizione europea ossia alla Champions League. La prima annata regala alla squadra numerose soddisfazioni come la vittoria della Supercoppa italiana, della Coppa Italia ed il raggiungimento della finale scudetto mentre in Champions League viene eliminata nei play-off a 6; tuttavia nella stessa competizione raggiunger\u00e0 la finale nell'edizione successiva.\nAltri due trofei vengono messi in bacheca nella stagione 2005-06 ossia la vittoria della seconda Supercoppa italiana e della Top Teams Cup; nell'annata 2006-07 l'Asystel Volley chiude la \"regular season\" al primo posto in classifica ma esce poi alle semifinali dei play-off scudetto, ottenendo il diritto di partecipare alla Coppa di Lega, trofeo che poi si aggiudica. Dopo un'annata trascorsa sempre ad alti livelli, ma con nessun risultato concreto, nella stagione 2008-09 raggiunge la finale sia in Coppa Italia che nei play-off scudetto, venendo sconfitta in entrambi i casi dal Robursport Volley Pesaro, a cui si aggiunge il trionfo in Coppa CEV.\nNella stagione 2009-10 la squadra riesce a raggiungere la \"Final Four\" di Champions League, classificandosi poi quarta mentre sia in campionato che in Coppa Italia viene eliminata ai quarti di finale. L'inizio del campionato 2010-11 \u00e8 segnato da un ridimensionamento del progetto, dopo che il presidente era quasi intenzionato a lasciare la dirigenza della squadra: sia in questa annata, che in quella successiva, segnato da un problema con il tesseramento di alcune giocatrici, l'Asystel Volley si mantiene nelle posizioni di met\u00e0 classifica, uscendo rispettivamente in semifinale e ai quarti di finale nei play-off scudetto, mentre in Coppa Italia viene sempre eliminata ai quarti. Al termine del campionato 2011-12 la societ\u00e0 annuncia il termine delle attivit\u00e0, cedendo il titolo sportivo al Volley 2002 Forl\u00ec e il main sponsor e alcune giocatrici al Gruppo Sportivo Oratorio Pallavolo Femminile Villa Cortese."}
{"id": "1094553", "revid": "1305772", "url": "https://it.wikipedia.org/wiki?curid=1094553", "title": "LAW", "text": ""}
{"id": "1094554", "revid": "38120", "url": "https://it.wikipedia.org/wiki?curid=1094554", "title": "Law", "text": ""}
{"id": "1094555", "revid": "599013", "url": "https://it.wikipedia.org/wiki?curid=1094555", "title": "Lbb", "text": ""}
{"id": "1094557", "revid": "599013", "url": "https://it.wikipedia.org/wiki?curid=1094557", "title": "Lbc", "text": ""}
{"id": "1094560", "revid": "599013", "url": "https://it.wikipedia.org/wiki?curid=1094560", "title": "Lbe", "text": ""}
{"id": "1094562", "revid": "599013", "url": "https://it.wikipedia.org/wiki?curid=1094562", "title": "Lbg", "text": ""}
{"id": "1094564", "revid": "599013", "url": "https://it.wikipedia.org/wiki?curid=1094564", "title": "Lbi", "text": ""}
{"id": "1094567", "revid": "599013", "url": "https://it.wikipedia.org/wiki?curid=1094567", "title": "Lbl", "text": ""}
{"id": "1094570", "revid": "599013", "url": "https://it.wikipedia.org/wiki?curid=1094570", "title": "Lbu", "text": ""}
{"id": "1094572", "revid": "599013", "url": "https://it.wikipedia.org/wiki?curid=1094572", "title": "Lbw", "text": ""}
{"id": "1094574", "revid": "599013", "url": "https://it.wikipedia.org/wiki?curid=1094574", "title": "Lbx", "text": ""}
{"id": "1094576", "revid": "599013", "url": "https://it.wikipedia.org/wiki?curid=1094576", "title": "Lce", "text": ""}
{"id": "1094578", "revid": "599013", "url": "https://it.wikipedia.org/wiki?curid=1094578", "title": "Lcg", "text": ""}
{"id": "1094581", "revid": "599013", "url": "https://it.wikipedia.org/wiki?curid=1094581", "title": "Lch", "text": ""}
{"id": "1094584", "revid": "599013", "url": "https://it.wikipedia.org/wiki?curid=1094584", "title": "Lck", "text": ""}
{"id": "1094586", "revid": "599013", "url": "https://it.wikipedia.org/wiki?curid=1094586", "title": "Lcv", "text": "Sigle.\nLa Fiat LCV ( veicoli commerciali leggeri ) \u00e8 il ramo della fiat che si occupa della produzione di veicoli commerciali leggeri ora con la nuova denominazione Fiat Professional."}
{"id": "1094589", "revid": "599013", "url": "https://it.wikipedia.org/wiki?curid=1094589", "title": "Lcy", "text": ""}
{"id": "1094592", "revid": "599013", "url": "https://it.wikipedia.org/wiki?curid=1094592", "title": "Lde", "text": ""}
{"id": "1094594", "revid": "599013", "url": "https://it.wikipedia.org/wiki?curid=1094594", "title": "Ldy", "text": ""}
{"id": "1094598", "revid": "228587", "url": "https://it.wikipedia.org/wiki?curid=1094598", "title": "Lea", "text": ""}
{"id": "1094599", "revid": "599013", "url": "https://it.wikipedia.org/wiki?curid=1094599", "title": "Leb", "text": ""}
{"id": "1094603", "revid": "1305772", "url": "https://it.wikipedia.org/wiki?curid=1094603", "title": "LEH", "text": ""}
{"id": "1094604", "revid": "228587", "url": "https://it.wikipedia.org/wiki?curid=1094604", "title": "Leh", "text": ""}
{"id": "1094605", "revid": "599013", "url": "https://it.wikipedia.org/wiki?curid=1094605", "title": "Lej", "text": ""}
{"id": "1094607", "revid": "599013", "url": "https://it.wikipedia.org/wiki?curid=1094607", "title": "Leq", "text": ""}
{"id": "1094610", "revid": "599013", "url": "https://it.wikipedia.org/wiki?curid=1094610", "title": "Let", "text": ""}
{"id": "1094612", "revid": "74801", "url": "https://it.wikipedia.org/wiki?curid=1094612", "title": "Misty Hyman", "text": "Specializzata nella farfalla e nel dorso, ha vinto una medaglia d'oro ai Giochi olimpici di Sydney 2000."}
{"id": "1094613", "revid": "599013", "url": "https://it.wikipedia.org/wiki?curid=1094613", "title": "Lex", "text": ""}
{"id": "1094614", "revid": "110157", "url": "https://it.wikipedia.org/wiki?curid=1094614", "title": "Vys\u0161aja Divizion 1999", "text": "La Vys\u0161aja Divizion 1999 fu l'ottava edizione della massima serie del campionato russo di calcio; vide la vittoria finale dello , al suo settimo titolo, il quarto consecutivo. Capocannoniere del torneo fu Giorgi Demet'radze, calciatore dell'Alanija Vladikavkaz, con 21 reti.\nStagione.\nNovit\u00e0.\nDalla Vys\u0161aja Divizion 1998 erano stati retrocessi il e il , mentre dalla Pervyj divizion 1998 erano stati promossi il e la Lokomotiv Ni\u017enij Novgorod.\nFormula.\nLe sedici squadre partecipanti si sono affrontate in un girone all'italiana con partite di andata e ritorno per un totale di 30 giornate. La prima classificata al termine della stagione regolare era designata campione di Russia e ammessa alla fase a gironi della UEFA Champions League 2000-2001, mentre la seconda classificata veniva ammessa al terzo turno di qualificazione della UEFA Champions League. Le squadre classificate dal terzo al quinto posto venivano ammesse in Coppa UEFA 2000-2001, assieme alla vincitrice della Coppa di Russia. Ulteriori due posti vennero assegnati per la partecipazione alla Coppa Intertoto 2000. Le ultime due classificate erano retrocesse in Pervyj divizion.\nClassifica finale.\nLegenda:\nNote:"}
{"id": "1094617", "revid": "599013", "url": "https://it.wikipedia.org/wiki?curid=1094617", "title": "Lfi", "text": ""}
{"id": "1094619", "revid": "599013", "url": "https://it.wikipedia.org/wiki?curid=1094619", "title": "Lfk", "text": ""}
{"id": "1094621", "revid": "599013", "url": "https://it.wikipedia.org/wiki?curid=1094621", "title": "Lft", "text": ""}
{"id": "1094624", "revid": "599013", "url": "https://it.wikipedia.org/wiki?curid=1094624", "title": "Lfw", "text": ""}
{"id": "1094628", "revid": "599013", "url": "https://it.wikipedia.org/wiki?curid=1094628", "title": "Lgb", "text": ""}
{"id": "1094631", "revid": "599013", "url": "https://it.wikipedia.org/wiki?curid=1094631", "title": "Lgd", "text": ""}
{"id": "1094633", "revid": "106948587", "url": "https://it.wikipedia.org/wiki?curid=1094633", "title": "Distretto direttivo di Chemnitz", "text": "Il distretto direttivo di Chemnitz (in tedesco Direktionsbezirk Chemnitz) era uno dei tre distretti direttivi della Sassonia, Germania, situato nel sudovest dello stato federato.\nStoria.\nVenne creato con la riforma amministrativa della Sassonia del 1\u00ba agosto 2008, succedendo al vecchio distretto governativo di Chemnitz, di cui mantenne il medesimo territorio e capoluogo.\nVenne soppresso nel 2012.\nSuddivisione.\nIl distretto direttivo di Chemnitz comprendeva due circondari (\"Landkreis\") e una citt\u00e0 non appartenente ad alcun circondario (\"Kreisfreie Stadt\"):"}
{"id": "1094635", "revid": "1186766", "url": "https://it.wikipedia.org/wiki?curid=1094635", "title": "Lgg", "text": ""}
{"id": "1094637", "revid": "599013", "url": "https://it.wikipedia.org/wiki?curid=1094637", "title": "Lgp", "text": ""}
{"id": "1094639", "revid": "599013", "url": "https://it.wikipedia.org/wiki?curid=1094639", "title": "Lgu", "text": ""}
{"id": "1094642", "revid": "599013", "url": "https://it.wikipedia.org/wiki?curid=1094642", "title": "Lgw", "text": ""}
{"id": "1094645", "revid": "599013", "url": "https://it.wikipedia.org/wiki?curid=1094645", "title": "Lhe", "text": ""}
{"id": "1094649", "revid": "599013", "url": "https://it.wikipedia.org/wiki?curid=1094649", "title": "Lhr", "text": ""}
{"id": "1094650", "revid": "290023", "url": "https://it.wikipedia.org/wiki?curid=1094650", "title": "Accademia internazionale di scienze quantistiche molecolari", "text": "L'Accademia internazionale di scienze quantistiche molecolari (IAQMS, dall'inglese International Academy of Quantum Molecular Science) \u00e8 una societ\u00e0 scientifica internazionale che si occupa di coordinare e divulgare a livello accademico tutti gli sviluppi legati all'applicazione della teoria dei quanti nell'ambito della chimica e della chimica fisica. Fu fondata a Mentone nel 1967. I membri fondatori, spinti dall'ispirazione e dall'incoraggiamento di Louis de Broglie, furono Raymond Daudel, Per-Olov L\u00f6wdin, Robert G. Parr, John A. Pople e Bernard Pullman.\nOriginariamente l'accademia contava su 25 membri regolari sotto i 65 anni di et\u00e0, successivamente si pass\u00f2 a un numero di 30 fino ad arrivare agli odierni 35 membri regolari. Il numero di membri oltre i 65 anni di et\u00e0 \u00e8 invece illimitato. I membri vengono scelti \"tra gli scienziati di tutte le nazionalit\u00e0 che si sono distinti per il valore del loro lavoro scientifico, il loro ruolo di pionieri o leader di una scuola nell'ampio campo di applicazione della meccanica quantistica allo studio di molecole e macromolecole\". Attualmente l'accademia consta di 90 membri. Lo IAMQS si occupa tra l'altro dell'organizzazione del congresso internazionale di chimica quantistica con cadenza triennale.\nL'accademia conferisce anche un riconoscimento a giovani membri della comunit\u00e0 scientifica che si siano distinti per il loro particolare contributo dato nello specifico ambito."}
{"id": "1094653", "revid": "599013", "url": "https://it.wikipedia.org/wiki?curid=1094653", "title": "Lic", "text": ""}
{"id": "1094655", "revid": "834", "url": "https://it.wikipedia.org/wiki?curid=1094655", "title": "Lig", "text": ""}
{"id": "1094656", "revid": "599013", "url": "https://it.wikipedia.org/wiki?curid=1094656", "title": "Lil", "text": ""}
{"id": "1094658", "revid": "1652635", "url": "https://it.wikipedia.org/wiki?curid=1094658", "title": "Lim", "text": "Lim (in alfabeto cirillico: \"\u041b\u0438\u043c\") \u00e8 un fiume che scorre in Albania, Montenegro, Serbia e Bosnia ed Erzegovina. Il nome deriva dal termine latino \"limes\" (confine).\nIl Lim, lungo 220\u00a0km, \u00e8 il maggiore affluente della Drina e il principale fiume del Sangiaccato."}
{"id": "1094659", "revid": "599013", "url": "https://it.wikipedia.org/wiki?curid=1094659", "title": "Lir", "text": ""}
{"id": "1094661", "revid": "834", "url": "https://it.wikipedia.org/wiki?curid=1094661", "title": "Lis", "text": ""}
{"id": "1094662", "revid": "599013", "url": "https://it.wikipedia.org/wiki?curid=1094662", "title": "Lju", "text": ""}
{"id": "1094664", "revid": "599013", "url": "https://it.wikipedia.org/wiki?curid=1094664", "title": "Lke", "text": ""}
{"id": "1094666", "revid": "599013", "url": "https://it.wikipedia.org/wiki?curid=1094666", "title": "Lki", "text": ""}
{"id": "1094668", "revid": "599013", "url": "https://it.wikipedia.org/wiki?curid=1094668", "title": "Lkl", "text": ""}
{"id": "1094670", "revid": "599013", "url": "https://it.wikipedia.org/wiki?curid=1094670", "title": "Lkv", "text": ""}
{"id": "1094672", "revid": "599013", "url": "https://it.wikipedia.org/wiki?curid=1094672", "title": "Lla", "text": ""}
{"id": "1094674", "revid": "599013", "url": "https://it.wikipedia.org/wiki?curid=1094674", "title": "Llw", "text": ""}
{"id": "1094678", "revid": "599013", "url": "https://it.wikipedia.org/wiki?curid=1094678", "title": "Lme", "text": ""}
{"id": "1094680", "revid": "599013", "url": "https://it.wikipedia.org/wiki?curid=1094680", "title": "Lmt", "text": ""}
{"id": "1094682", "revid": "125367469", "url": "https://it.wikipedia.org/wiki?curid=1094682", "title": "Al Corley", "text": "\u00c8 noto in particolare per essere uno degli interpreti della soap opera \"Dynasty\".\nBiografia.\nNasce in Kansas, prima di debuttare come attore lavora come buttafuori presso il leggendario Studio 54. Debutta al cinema nel 1981 nel film \"Crazy Runners - Quei pazzi pazzi sulle autostrade\", ma ottiene ben presto successo nel piccolo schermo, grazie alla nota interpretazione del figlio Steven Carrington, nel serial televisivo \"Dynasty\", coraggioso ruolo gay per un attore statunitense di quei tempi, che gli porter\u00e0 una grande popolarit\u00e0, interpretato dal 1981 al 1982 e poi sostituito successivamente da Jack Coleman.\nNel 1984 intraprende la carriera musicale, scalando le classifiche di mezza Europa con la hit \"Square Rooms\", prodotta da Harold Faltermeyer, entrato tra i classici degli anni ottanta. Dopo altri singoli di minor successo come \"Cold Dresses\" e \"Face to Face\" e altri due album, la sua carriera musicale si spegne in breve tempo.\nPer molti anni sparisce dalle scene, tornando a lavorare come attore nel 1994, ottenendo un piccolo ruolo nel film \"Don Juan De Marco maestro d'amore\", accanto a Johnny Depp e Marlon Brando. Nello stesso anno inizia l'attivit\u00e0 di produttore cinematografico con il thriller tedesco \"Una moglie di troppo\".\nNel 1991 e nel 2006 torna a vestire i panni di Steven Carrington, ruolo che lo rese celebre, in due film televisivi di \"Dynasty\". Come produttore ha prodotto film come \"Palmetto - Un torbido inganno\", \"BancoPaz\", \"Chi ha ucciso la signora Dearly?\", \"Edmond\", \"Un amore sotto l'albero\" e \"Behind the Mask - Vita di un serial killer\".\nVita privata.\nDal 1989 \u00e8 sposato con l'attrice tedesca Jessika Cardinahl, la coppia ha tre figli, Sophie, Ruby e Clyde. La figlia maggiore, Sophie, \u00e8 nata con la sindrome di Wolf-Hirschhorn, che le ha causato un ritardo mentale e handicap fisici."}
{"id": "1094683", "revid": "848247", "url": "https://it.wikipedia.org/wiki?curid=1094683", "title": "Alessandro Robecchi", "text": "Biografia.\nGiornalista professionista dal 1982, scrive per \"il Fatto Quotidiano\". \u00c8 stato editorialista de \"il manifesto\", sul quale firmava ogni domenica la rubrica \"Voi siete qui\". Collabora con \"MicroMega\" e \"il Misfatto\", l'inserto satirico de \"il Fatto Quotidiano\", con \"Style\" e \"Smemoranda\". Dal 2007 \u00e8 tra gli autori degli spettacoli di Maurizio Crozza, in televisione su Nove e in teatro. In TV conduce, dal 2008, \"Doc3\", programma di Rai 3 che presenta una raccolta della produzione documentaristica italiana e internazionale. Sempre per Rai 3 \u00e8, dal 12 ottobre 2009 con lunghe interruzioni, autore con Peter Freeman della striscia quotidiana \"Figu - Album di persone notevoli\", collezione di mini-biografie; seguita all'esperienza quinquennale della trasmissione \"Verba volant\", dedicata alle parole della lingua italiana. Tra le esperienze televisive precedenti, i corsivi di \"Ballar\u00f2\" (Rai 3), e la collaborazione con la trasmissione \"Markette - Tutto fa brodo in TV\" di Piero Chiambretti (LA7).\nHa lavorato come caporedattore al settimanale satirico \"Cuore\", e ha collaborato con \"Diario della Settimana\", \"Diario del Mese\", \"Gente Viaggi\" e altre. \u00c8 stato critico musicale per \"L'Unit\u00e0\" e ha collaborato al mensile di musica \"Il mucchio selvaggio\", firmando i suoi commenti con lo pseudonimo di Roberto Giallo. \u00c8 stato fondatore e direttore del mensile gratuito \"Urban\". In radio, \u00e8 stato direttore dei programmi a Radio Popolare, firmando per cinque anni una striscia satirica quotidiana, \"Piovono Pietre\" (premio Viareggio per la satira politica 2001). Ha scritto due saggi: \"Manu Chao, musica y libertad\" (Sperling e Kupfer, 2001) tradotto in cinque lingue e \"Piovono Pietre, cronache marziane da un paese assurdo\" (Editori Laterza, 2011), pamphlet satirico che descrive ironicamente la politica italiana, vincitore del premio Giuseppe Giusti 2013.\nL'esordio nella narrativa risale al 2014, con il noir \"Questa non \u00e8 una canzone d'amore\" (Sellerio, 2014), giunto alla sesta edizione e di imminente pubblicazione in Spagna (Ediciones Salamandra). Nel 2015 \u00e8 uscito \"Dove sei stanotte\", sempre edito da Sellerio, con lo stesso protagonista della serie, Carlo Monterossi. Ad inizio 2016 ha pubblicato il suo nuovo romanzo, \"Di rabbia e di vento\", edito da Sellerio, ancora con il suo personaggio Carlo Monterossi come protagonista. Nel 2017, sempre per Sellerio e con il personaggio di Carlo Monterossi, ha pubblicato il quarto romanzo della serie, \"Torto Marcio\". L'11 gennaio 2018 \u00e8 stato pubblicato da Sellerio il suo nuovo romanzo, \"Follia maggiore\", che vede come protagonisti Carlo Monterossi, Oscar Falcone ed i sovrintendenti di polizia Ghezzi e Carella.\nDai suoi romanzi sul personaggio, \u00e8 tratto un adattamento televisivo intitolato \"Monterossi\", prodotto da Amazon Studios e Palomar e in onda su Prime Video a partire dal 17 gennaio 2022, con Fabrizio Bentivoglio nel ruolo principale.\nOpere.\nLa serie di Carlo Monterossi.\nQuesta non \u00e8 una canzone d'amore (2014).\nCarlo Monterossi \u00e8 un autore televisivo cinquantenne che deve il suo successo a trasmissioni che lui stesso disprezza. \"Crazy Love\" \u00e8 solo l'ultimo dei programmi che deprecabilmente riscuotono buona audience; l'autore ha deciso di defilarsi, ma sar\u00e0 costretto ad un repentino rientro non tanto per le insistenze della vulcanica presentatrice, quanto per sfuggire ad un folle omicida ed aggiustare un torto.\nDove sei stanotte (2015).\nUno sconosciuto asiatico colto da amnesia s'intrufola in una festa a casa di Carlo e il giorno dopo verr\u00e0 trovato morto nel bagagliaio dell'auto dell'autore televisivo.\nDi rabbia e di vento (2016).\nCasualmente, Carlo Monterossi, si trova coinvolto nelle indagini sul crudele omicidio di una escort di alto bordo; la rabbia per la morte della donna che aveva da poco conosciuto imporr\u00e0 a lui e ad un paio di improbabili amici tortuose indagini parallele a quelle ufficiali.\nTorto marcio (2017).\nA Milano avvengono tre omicidi che interessano molto alle indagini di Carlo Monterossi insieme al compagno Oscar Falcone.\nFollia maggiore (2018).\nDopo aver lasciato la produzione del programma \"Crazy Love\", Carlo vuole dedicarsi a nuovi progetti televisivi insieme all'amico Oscar Falcone che intanto lo trascina in un nuovo caso: Umberto Serrani, un individuo in et\u00e0 avanzata, \u00e8 sparito. Poco dopo il suo ritrovamento, si scopre che una traduttrice, Giulia Zerbi, \u00e8 stata ritrovata morta e Monterossi con Falcone decidono di indagare assieme al sovrintendente e il vice Ghezzi.\nI tempi nuovi (2019).\nUno studente modello ucciso con un colpo alla tempia e un uomo svanito nel nulla. Iniziano le indagini e le strade dei rudi e onesti sovrintendenti di polizia Carella e Ghezzi sono ancora una volta destinate a intersecarsi con quelle dei segugi dilettanti Carlo Monterossi e l\u2019amico Oscar Falcone. \u00c8 ancora Milano, questa volta quella fuori dalla prima cintura, la protagonista del romanzo di Robecchi, una metropoli avvelenata dai tempi nuovi a cui tutti si adeguano.\nI cerchi nell'acqua (2020).\nDue storie parallele che arrivano dal passato, un omicidio misterioso e sullo sfondo una Milano sotterranea, feroce e sorprendente che i due poliziotti Ghezzi e Carella battono palmo a palmo in un moltiplicarsi di domande, dubbi, colpi di scena. E intanto Carlo Monterossi assiste incredulo e disarmato al racconto impietoso di un mondo lontano dal suo. Un poliziesco pieno di azione e malinconicamente morale, degno della migliore tradizione del noir americano.\nFlora (2021)\nUn'abilit\u00e0 a farci assaporare diversamente le attese al semaforo dopo ogni sua avventura (del Monterossi), mentre ci guardiamo intorno con un fare diverso. Capace, per la penna di Robecchi, di farci amare maggiormente la nostra citt\u00e0 e di pi\u00f9 ancora la nostra vita. \"Alessandro Robecchi firma una delle avventure pi\u00f9 coinvolgenti di Carlo Monterossi. In un intrigo che lascia senza fiato, coniuga suspense e passione letteraria e racconta una storia lontana, dal passato, di poesia e libert\u00e0, amour fou e resistenza. Un inchino al movimento surrealista parigino\"."}
{"id": "1094686", "revid": "599013", "url": "https://it.wikipedia.org/wiki?curid=1094686", "title": "Lna", "text": ""}
{"id": "1094689", "revid": "599013", "url": "https://it.wikipedia.org/wiki?curid=1094689", "title": "Lnr", "text": ""}
{"id": "1094691", "revid": "599013", "url": "https://it.wikipedia.org/wiki?curid=1094691", "title": "Lny", "text": ""}
{"id": "1094693", "revid": "599013", "url": "https://it.wikipedia.org/wiki?curid=1094693", "title": "Lnz", "text": ""}
{"id": "1094695", "revid": "88740", "url": "https://it.wikipedia.org/wiki?curid=1094695", "title": "Los", "text": ""}
{"id": "1094697", "revid": "88740", "url": "https://it.wikipedia.org/wiki?curid=1094697", "title": "LOU", "text": ""}
{"id": "1094698", "revid": "30610", "url": "https://it.wikipedia.org/wiki?curid=1094698", "title": "Lou", "text": ""}
{"id": "1094700", "revid": "599013", "url": "https://it.wikipedia.org/wiki?curid=1094700", "title": "Loz", "text": ""}
{"id": "1094702", "revid": "599013", "url": "https://it.wikipedia.org/wiki?curid=1094702", "title": "Lpa", "text": ""}
{"id": "1094704", "revid": "599013", "url": "https://it.wikipedia.org/wiki?curid=1094704", "title": "Lpb", "text": "Sigle.\nLPB Laboratori prodotti biologici (Braglia) Piccola Casa farmaceutica degli anni Settanta e Ottanta, successivamente confluita in Sandoz che a sua volta, con Ciba, ha dato origine a Novartis. "}
{"id": "1094706", "revid": "729019", "url": "https://it.wikipedia.org/wiki?curid=1094706", "title": "Roppongi Hills", "text": "Roppongi Hills (in giapponese: \u516d\u672c\u6728\u30d2\u30eb\u30ba, Roppongi Hiruzu) \u00e8 uno dei pi\u00f9 grandi complessi urbani del Giappone, ed \u00e8 situato a Roppongi, quartiere di Minato, Tokyo.\nCostruita per volere del magnate Minoru Mori (1934\u20132012), il mega-complesso comprende uffici, appartamenti, negozi, ristoranti, sale cinematografiche, parchi, un museo, un hotel, uno studio televisivo, un anfiteatro all'aperto. Al centro di quest'area sorge la Mori Tower, un edificio di 54 piani.\nIl progetto di Mori, avviato nel 1986, prevedeva la costruzione di un'area urbana dove i grandi grattacieli consentissero alla gente di vivere, lavorare, divertirsi e fare acquisti in uno spazio ristretto, in modo da eliminare perdite di tempo. Secondo lui, infatti, ci\u00f2 avrebbe comportato un aumento del tempo libero e della qualit\u00e0 della vita, della competitivit\u00e0 del Giappone. Dopo 17 anni di lavori, il complesso fu aperto al pubblico il 23 aprile 2003.\nCosti e sviluppo.\nRoppongi Hills \u00e8 costato oltre 4 miliardi di dollari ed occupa un'area complessiva di m\u00b2, che ha inglobato in s\u00e9 pi\u00f9 di 400 lotti acquistati da Mori in 14 anni.\nMori Tower.\nLa Mori Tower \u00e8 un grattacielo alto 238 metri, formato da 54 piani che ospitano appartamenti, un museo d'arte, un complesso cinematografico, ristoranti, caff\u00e8, negozi, gli uffici di aziende quali Goldman Sachs, Lehman Brothers, TV Asahi, J-Wave, Konami, Rakuten, Livedoor, Yahoo! Japan, e l'albergo a 5 stelle Grand Hyatt Tokyo.\nI primi sei piani della Mori Tower sono occupati dai negozi e dai ristoranti. I tre piani superiori ospitano il Mori Art Museum ed il Tokyo City View, da dove \u00e8 possibile ammirare una vista panoramica della citt\u00e0, dal 49\u00ba al 51\u00ba piano una libreria e un club aperti ai soli soci. Il resto dell'edificio \u00e8 invece riservato agli uffici aziendali.\nAltri edifici.\nIntorno alla Torre Mori ci sono diversi edifici pi\u00f9 piccoli occupati prevalentemente da negozi e ristoranti, un complesso cinematografico e il Mori Garden. Dietro la Mori Tower si trova la Roppongi Keyakizaka Street che ospita caff\u00e8 e negozi di lusso come Louis Vuitton. Nelle vicinanze si trovano le quattro torri Roppongi Hills Residences, con un totale di 793 appartamenti residenziali lussuosi e molto costosi.\nGrandi spazi aperti sono stati integrati nel design di Roppongi Hills. Circa la met\u00e0 dell'area \u00e8 costituita da giardini, padiglioni e altri spazi aperti. Il Mori Garden, un elaborato e autentico giardino giapponese completo di laghetto e alberi \u00e8 particolarmente popolare. Il Mori Garden fa parte di una dimora perduta che ospitava membri del clan feudale Mohri.\nA Roppongi Hills, la mostra degli United Buddy Bears \u00e8 stata presentata per la prima volta nel 2005 in Giappone. La mostra \u00e8 stata aperta dal Presidente della Repubblica Federale Tedesca, Horst K\u00f6hler, insieme al Primo Ministro del Giappone, Junichiro Koizumi. Secondo il gruppo Mori, partner del progetto a Tokyo, sono stati in grado di contare tre milioni di visitatori nelle sei settimane della mostra.\nLa American School nel Centro di apprendimento precoce del Giappone \u00e8 ospitata in un edificio vicino alle colline, la residenza Roppongi Sakura-zaka. Un parco giochi adiacente al complesso, vicino alla scuola, \u00e8 noto in inglese come Robot Park e dispone di varie attrezzature da gioco a tema robot."}
{"id": "1094708", "revid": "834", "url": "https://it.wikipedia.org/wiki?curid=1094708", "title": "Lpc", "text": ""}
{"id": "1094709", "revid": "599013", "url": "https://it.wikipedia.org/wiki?curid=1094709", "title": "Lpg", "text": ""}
{"id": "1094711", "revid": "599013", "url": "https://it.wikipedia.org/wiki?curid=1094711", "title": "Lpi", "text": ""}
{"id": "1094713", "revid": "599013", "url": "https://it.wikipedia.org/wiki?curid=1094713", "title": "Lpl", "text": ""}
{"id": "1094714", "revid": "2373", "url": "https://it.wikipedia.org/wiki?curid=1094714", "title": "Unit\u00e0 di Conto Europea", "text": ""}
{"id": "1094716", "revid": "599013", "url": "https://it.wikipedia.org/wiki?curid=1094716", "title": "Lpm", "text": ""}
{"id": "1094718", "revid": "118834", "url": "https://it.wikipedia.org/wiki?curid=1094718", "title": "Fake login", "text": ""}
{"id": "1094719", "revid": "599013", "url": "https://it.wikipedia.org/wiki?curid=1094719", "title": "Lpy", "text": ""}
{"id": "1094721", "revid": "599013", "url": "https://it.wikipedia.org/wiki?curid=1094721", "title": "Lre", "text": ""}
{"id": "1094723", "revid": "599013", "url": "https://it.wikipedia.org/wiki?curid=1094723", "title": "Lrh", "text": ""}
{"id": "1094725", "revid": "599013", "url": "https://it.wikipedia.org/wiki?curid=1094725", "title": "Lrm", "text": ""}
{"id": "1094727", "revid": "599013", "url": "https://it.wikipedia.org/wiki?curid=1094727", "title": "Lrt", "text": ""}
{"id": "1094729", "revid": "834", "url": "https://it.wikipedia.org/wiki?curid=1094729", "title": "Lsc", "text": ""}
{"id": "1094730", "revid": "599013", "url": "https://it.wikipedia.org/wiki?curid=1094730", "title": "Lse", "text": ""}
{"id": "1094732", "revid": "834", "url": "https://it.wikipedia.org/wiki?curid=1094732", "title": "Lsi", "text": ""}
{"id": "1094733", "revid": "599013", "url": "https://it.wikipedia.org/wiki?curid=1094733", "title": "Lso", "text": ""}
{"id": "1094735", "revid": "599013", "url": "https://it.wikipedia.org/wiki?curid=1094735", "title": "Lsq", "text": ""}
{"id": "1094738", "revid": "599013", "url": "https://it.wikipedia.org/wiki?curid=1094738", "title": "Lsv", "text": ""}
{"id": "1094740", "revid": "599013", "url": "https://it.wikipedia.org/wiki?curid=1094740", "title": "Lsw", "text": ""}
{"id": "1094742", "revid": "123861965", "url": "https://it.wikipedia.org/wiki?curid=1094742", "title": "Manuel Amoros", "text": "Biografia.\nAmoros \u00e8 nato in Occitania da genitori spagnoli rifugiatisi in Francia per sfuggire al regime franchista. Anche il figlio S\u00e9bastien \u00e8 un calciatore.\nCarriera.\nGiocatore.\nA livello di squadre di club ha militato nel Monaco dal 1980 al 1989, vincendo due campionati, nel 1982 e nel 1988 e una Coppa di Francia nel 1985. Successivamente ha giocato nell'Olympique Marsiglia, vincendo tre titoli nazionali (1990, 1991 e 1992), nel Lione (1992-1995) e ancora nell'Olympique Marsiglia (1995-1996) ottenendo una promozione in Ligue 1.\nHa collezionato 82 presenze e una rete in nazionale vincendo un titolo europeo nel 1984.\nHa preso attivamente parte, nella sua carriera, a tre importanti serie di tiri di rigore: con la nazionale francese ha segnato sia nella semifinale, poi rocambolescamente persa, contro la Germania Ovest ai Campionati del Mondo del 1982 in Spagna (la celeberrima notte di Siviglia), sia nei quarti di finale del Campionato del Mondo 1986 in Messico nella sfida contro il Brasile (da molti considerata come la pi\u00f9 emozionante partita di quel Mondiale). \nInvece il suo errore dal dischetto \u00e8 stato decisivo (essendo l'unico di quella serie di calci di rigore) per la sconfitta dell'Olympique Marsiglia nella finale di Champions League della stagione 1990-1991 giocata allo stadio San Nicola di Bari contro la Stella Rossa Belgrado."}
{"id": "1094743", "revid": "599013", "url": "https://it.wikipedia.org/wiki?curid=1094743", "title": "Ltn", "text": ""}
{"id": "1094745", "revid": "599013", "url": "https://it.wikipedia.org/wiki?curid=1094745", "title": "Ltq", "text": ""}
{"id": "1094747", "revid": "599013", "url": "https://it.wikipedia.org/wiki?curid=1094747", "title": "Lts", "text": ""}
{"id": "1094749", "revid": "599013", "url": "https://it.wikipedia.org/wiki?curid=1094749", "title": "Ltt", "text": ""}
{"id": "1094751", "revid": "599013", "url": "https://it.wikipedia.org/wiki?curid=1094751", "title": "Lun", "text": ""}
{"id": "1094753", "revid": "599013", "url": "https://it.wikipedia.org/wiki?curid=1094753", "title": "Lva", "text": ""}
{"id": "1094757", "revid": "599013", "url": "https://it.wikipedia.org/wiki?curid=1094757", "title": "Lvi", "text": ""}
{"id": "1094759", "revid": "599013", "url": "https://it.wikipedia.org/wiki?curid=1094759", "title": "Lvk", "text": ""}
{"id": "1094762", "revid": "599013", "url": "https://it.wikipedia.org/wiki?curid=1094762", "title": "Lvo", "text": ""}
{"id": "1094765", "revid": "599013", "url": "https://it.wikipedia.org/wiki?curid=1094765", "title": "Lvs", "text": ""}
{"id": "1094768", "revid": "599013", "url": "https://it.wikipedia.org/wiki?curid=1094768", "title": "Lwb", "text": ""}
{"id": "1094770", "revid": "599013", "url": "https://it.wikipedia.org/wiki?curid=1094770", "title": "Lwc", "text": ""}
{"id": "1094773", "revid": "599013", "url": "https://it.wikipedia.org/wiki?curid=1094773", "title": "Lwk", "text": ""}
{"id": "1094775", "revid": "599013", "url": "https://it.wikipedia.org/wiki?curid=1094775", "title": "Lwm", "text": ""}
{"id": "1094778", "revid": "834", "url": "https://it.wikipedia.org/wiki?curid=1094778", "title": "Lws", "text": ""}
{"id": "1094779", "revid": "599013", "url": "https://it.wikipedia.org/wiki?curid=1094779", "title": "Lwt", "text": ""}
{"id": "1094782", "revid": "599013", "url": "https://it.wikipedia.org/wiki?curid=1094782", "title": "Lwv", "text": ""}
{"id": "1094784", "revid": "599013", "url": "https://it.wikipedia.org/wiki?curid=1094784", "title": "Lxv", "text": ""}
{"id": "1094786", "revid": "599013", "url": "https://it.wikipedia.org/wiki?curid=1094786", "title": "Lyb", "text": ""}
{"id": "1094789", "revid": "599013", "url": "https://it.wikipedia.org/wiki?curid=1094789", "title": "Lyg", "text": ""}
{"id": "1094791", "revid": "599013", "url": "https://it.wikipedia.org/wiki?curid=1094791", "title": "Lyh", "text": ""}
{"id": "1094793", "revid": "599013", "url": "https://it.wikipedia.org/wiki?curid=1094793", "title": "Lyn", "text": ""}
{"id": "1094795", "revid": "599013", "url": "https://it.wikipedia.org/wiki?curid=1094795", "title": "Lyp", "text": ""}
{"id": "1094797", "revid": "599013", "url": "https://it.wikipedia.org/wiki?curid=1094797", "title": "Lyr", "text": ""}
{"id": "1094799", "revid": "599013", "url": "https://it.wikipedia.org/wiki?curid=1094799", "title": "Lzd", "text": ""}
{"id": "1094801", "revid": "104458", "url": "https://it.wikipedia.org/wiki?curid=1094801", "title": "Mstislav Rostropovi\u010d", "text": ""}
{"id": "1094802", "revid": "1305772", "url": "https://it.wikipedia.org/wiki?curid=1094802", "title": "Oratorio di San Silvestro", "text": ""}
{"id": "1094813", "revid": "74801", "url": "https://it.wikipedia.org/wiki?curid=1094813", "title": "Contea di Fergus", "text": "La contea di Fergus (in inglese Fergus County) \u00e8 una contea del Montana (Stati Uniti d'America). Il suo capoluogo amministrativo \u00e8 Lewistown.\nStoria.\nLa contea venne creata agli inizi del 1885 da un atto della Quattordicesima assemblea legislativa del territorio del Montana.\nIl nome deriva da James Fergus, delegato della contea di Meagher, il quale fu il garante dell'atto di costituzione.\nIn seguito parte del territorio dell'originale contea di Fergus venne diviso tra le contee di Petroleum, Judith Basin, Wheatland e Golden Valley.\nGeografia fisica.\nLa contea ha un'area di di cui lo 0,26% \u00e8 coperto d'acqua. Confina con le seguenti contee:"}
{"id": "1094815", "revid": "1543377", "url": "https://it.wikipedia.org/wiki?curid=1094815", "title": "Valvola a disco rotante", "text": "Il sistema di ammissione a disco rotante, anche detto con valvola a disco rotante \u00e8 un tipo di alimentazione e distribuzione per il motore a due tempi e, tra i diversi sistemi d'ammissione, risulta essere il pi\u00f9 adatto per le competizioni.\nStoria.\nL'ideazione dei motori a due tempi con distribuzione a disco rotante sembra risalire al 1906, ideata dal tecnico francese G\u00e9rard. Tuttavia gli storici sono concordi nel ritenere che tale ideazione sia rimasta sul piano teorico e non abbia avuto, all'epoca, una pratica sperimentazione.\nPer alcuni decenni si \u00e8 ritenuto che la primogenitura del sistema a disco rotante fosse dovuta all'ingegnere tedesco Walter Kaaden che l'aveva realizzata negli anni cinquanta per la MZ 125 GP e poi sviluppata per le successive moto da competizione della MZ, ma da successive ricerche fatte dagli storiografi, la primogenitura della realizzazione \u00e8 certamente da attribuire all'ingegnere italiano Adalberto Garelli.\nInfatti, durante una ricerca documentale negli archivi Garelli, eseguita nei primi anni novanta allo scopo di compilare una monografia sull'azienda milanese, vennero reperiti alcuni libretti di uso e manutenzione dell'apparato \"Garelli Aviocompressore SS\", costruito dal 1928 al 1944, che fu la prima realizzazione di un motore a due tempi con distribuzione a valvola rotante. Tali propulsori vennero anche adattati all'uso motociclistico su alcuni prototipi di motoleggera realizzati dalla SIAI-Marchetti nel 1946 e non giunti alla fase produttiva. L'innovazione tecnica ideata da Garelli non fu comunicata alla stampa, in quanto il Ministero dell'Aeronautica pose da subito il segreto militare sull'apparato, con divieto di diffonderne le caratteristiche tecniche.\nDescrizione.\nLa miscela aria/benzina viene immessa nel carter-pompa tramite una valvola che ruota a una velocit\u00e0 pari o ridotta della met\u00e0 rispetto all'albero motore che aziona tale valvola, la quale determina l'apertura della luce per l'aspirazione della miscela fresca di aria/benzina.\nQuesta valvola \u00e8 un organo meccanico a controllo diretto da parte dell'albero motore, che permette un comportamento costante della valvola, la quale pu\u00f2 essere presente in diverse versioni e varianti.\nClassiche.\nTale valvola \u00e8 un disco di metallo munito d'una finestra che permette l'apertura della luce d'aspirazione, ma tale valvola pu\u00f2 anche essere costituita dal solo albero motore nei modelli pi\u00f9 semplici ed economici, dove l'apertura della luce d'aspirazione dipende dal profilo della/e spalle dell'albero motore o dall'albero motore stesso (soluzione dei micromotori da modellismo), dove essendo pi\u00f9 lavorate permettono l'apertura della luce d'aspirazione, anche se queste varianti risultano essere meno efficienti sotto il profilo della tenuta.\nAccorgimenti.\nNel 1981 la Cagiva 2C2 utilizza una nuova versione del disco rotante, che a differenza dei modelli tradizionali \u00e8 posizionata posteriormente al cilindro (esattamente come nel sistema lamellare), comandato da un sistema di distribuzione a cinghia\nNel 1998 nelle competizioni go-kart, utilizza un sistema simile a quello della 2C2, dove la miscela fresca entra direttamente tra le due spalle dell'albero motore e che ha permesso di migliorare la tenuta della valvola stessa, riducendo gli svantaggi che tale sistema porta con la sua adozione., utilizzato sui motori SV21 e SV31\nNel 2006 alle competizioni del motomondiale si sta utilizzano una valvola a disco e comandato da una coppia conica, che ha ulteriormente irrigidito la trasmissione, viene utilizzata sull'Aprilia RSA 125, mentre nel 2008 vengono adottate anche nel modello della classe 250\nPer quanto riguarda i sistemi a manicotto, quindi con ammissione tramite l'asse dell'albero motore venne sviluppata la versione denominata \"alimentazione a turbogirante\" o \"ATG\", che sfrutta l'effetto centrifugo generato dalla girante chiusa ricavata sull'albero motore per aumentare la quantit\u00e0 di miscela fresca aspirata.\nSvantaggi.\nLa carburazione con questo tipo di valvola risulta essere molto critica da mettere a punto e molto pi\u00f9 delicata rispetto a un sistema lamellare, perch\u00e9 ha una permeabilit\u00e0 ai bassi regimi pi\u00f9 ridotta rispetto al lamellare, ma pi\u00f9 efficace ai regimi elevati, questo implica avere un arco di utilizzazione pi\u00f9 ristretto, un'altra caratteristica di questa valvola \u00e8 nell'erogazione pi\u00f9 violenta rispetto ad altri sistemi.\nInoltre con i sistemi classici a valvola laterale, si ha un diverso riempimento del carter ai due lati, il che porta anche a una diversa immissione della miscela fresca nel cilindro con una fluidinamica non perfetta.\nVantaggi.\nQuesto sistema \u00e8 uno tra i preferiti nelle competizioni, perch\u00e9 rispetto agli altri sistemi garantisce una potenza maggiore e una pi\u00f9 facile definizione della fasatura d'aspirazione in modo da avere il migliore riempimento del carter pompa, il che le permette una progettazione pi\u00f9 semplice. Sostanzialmente permette di avere un diagramma di aspirazione asimmetrico.\nUn'altra caratteristica \u00e8 che pu\u00f2 richiedere cilindri con meno travasi (senza i travasi posteriori), il che migliora la rigidit\u00e0 strutturale del cilindro, senza che ci\u00f2 influisca negativamente sull'aspirazione di miscela aria/benzina.\nChiaramente la minore perdita di carico rispetto ai motori lamellari (non vi \u00e8 resistenza al passaggio) favorisce l'allungo di tali motori ed attenua il tipico fenomeno dei 2T a lamelle (il fastidioso effetto \"limitatore di giri\") causato dalla frequenza propria di risonanza delle stesse.\nUn altro vantaggio \u00e8 la possibilit\u00e0 di usare carburatori con diametri maggiori, rispetto ad un comune lamellare, un classico esempio \u00e8 il motore dell'Aprilia 125 da gara che utilizza un carburatore Dell'orto 42\u00a0mm di diametro."}
{"id": "1094816", "revid": "6066", "url": "https://it.wikipedia.org/wiki?curid=1094816", "title": "Suevi", "text": ""}
{"id": "1094818", "revid": "306856", "url": "https://it.wikipedia.org/wiki?curid=1094818", "title": "Francesco Fausto Nitti", "text": "Fu fra i fondatori di diverse organizzazioni di primo piano dell'antifascismo, fra le quali Giustizia e Libert\u00e0.\nBiografia.\nPartito volontario nella prima guerra mondiale, fu promosso sergente per meriti di servizio e insignito di croce al merito di guerra.\nPronipote dell'ex presidente del Consiglio Francesco Saverio Nitti e figlio di un pastore evangelico, successivamente all'aggressione da questi patita ad opera di squadristi, si dedic\u00f2 alla politica clandestina e diede vita insieme ad altri ad una societ\u00e0 segreta denominata \"Giovane Italia\".\nAl confino.\nIl 1\u00ba dicembre 1926 fu condannato a cinque anni di confino e destinato dapprima a Lampedusa poi a Lipari. Qui conobbe Carlo Rosselli ed Emilio Lussu, con i quali evase il 27 luglio 1929 su un natante condotto da Italo Oxilia. Condotto insieme ai compagni di fuga prima in Tunisia e poi in Francia, a Parigi scrisse una cronaca della fuga pubblicata nel 1929 in inglese col titolo di \"Escape\", in edizione italiana solo nel 1946 (\"Le nostre prigioni e la nostra evasione\", Prefazione di Francesco Saverio Nitti, Napoli, ESI, 1946), che ebbe un discreto successo editoriale e fu tradotta in diverse lingue.\nFu uno dei fondatori di Giustizia e Libert\u00e0. Si stabil\u00ec in seguito a P\u00e9rigueux, donde mosse nel marzo del 1937 alla volta della Spagna nel pieno della sua guerra civile.\nNella guerra civile spagnola.\nQuivi assunse il comando del battaglione \"Rojo y Negro\", prevalentemente composto da giovani anarchici inquadrati nell'esercito repubblicano; di l\u00ec a poco il battaglione si sarebbe vanamente impegnato nella battaglia di Huesca, in sostegno alla XII brigata internazionale \"Garibaldi\". Nel successivo agosto fu vittorioso a Codo e a Belchite, poi fu assegnato al 3\u00ba battaglione della 153\u00aa brigata mista. Con questa visse la ritirata, partecipando (inquadrato in un reparto di artiglieria) alla battaglia dell'Ebro.\nTornato in Francia, fu internato nel campo di Argel\u00e8s-sur-Mer, poi inviato al castello di Collioure per questioni disciplinari. Qui organizz\u00f2 uno sciopero della fame dei detenuti interrotto grazie alla pressione dell'opinione pubblica.\nNella seconda guerra mondiale.\nTrasferitosi a Tolosa, fu uno degli organizzatori di una rete spionistica clandestina per conto del \"Bureau central de renseignements et d'action\" della Francia libera. Nel dicembre 1941 il \"reseau Bertaux\" di cui faceva parte fu smantellato in seguito all'arresto di uno dei suoi membri; anche Nitti fu arrestato e condannato ad un anno di reclusione che scont\u00f2 fra Lod\u00e8ve, Mauzac e Saint-Sulpice-la-Pointe. Terminata la reclusione fu per\u00f2 ulteriormente internato a Le Vernet come straniero pericoloso. Di qui il 30 giugno 1944 fu deportato dai nazisti (su un treno in seguito sinistramente noto come \"le train fant\u00f4me\", il treno fantasma) verso il campo di concentramento di Dachau, ma durante il lungo viaggio riusc\u00ec rocambolescamente ad evadere nella zona della Haute Marne.\nSi aggreg\u00f2 alla Resistenza francese, con i partigiani di Varennes-sur-Amance, nel successivo agosto fu smobilitato.\nAl termine delle ostilit\u00e0 fu insignito in Francia della M\u00e9daille de la R\u00e9sistance, mentre in Italia ebbe a dirigere per l'ANPI la rivista \"Patria Indipendente\". Fu poi consigliere comunale a Roma.\nMassoneria.\nNon si conosce l'anno di adesione alla Massoneria. A Parigi stabil\u00ec intensi contatti con la locale massoneria, cui gi\u00e0 aderiva in Italia, e fu membro della Loggia \"Italia Nuova\" di Parigi, all'Obbedienza della Gran Loggia di Francia e quale rappresentante dell'antifascismo tenne conferenze negli anni Trenta presso numerose logge francesi, che grazie alle sue buone capacit\u00e0 oratorie e alla sua padronanza del francese riscuotono notevolissimo successo di pubblico. In questo ambiente anche organizz\u00f2 la partecipazione massonica a fianco della repubblica nella Guerra Civile Spagnola. All'indomani della Seconda Guerra Mondiale ader\u00ec al Grande Oriente d'Italia e fu maestro venerabile della Loggia \"Scienza e Umanit\u00e0\" all'Oriente di Roma.\nCollegamenti esterni.\nBiografia scritta da Pietro Ramella su Storia900bivc.it"}
{"id": "1094821", "revid": "767487", "url": "https://it.wikipedia.org/wiki?curid=1094821", "title": "Messaggero d'amore", "text": "Messaggero d'amore (\"The Go-Between\") \u00e8 un film del 1971 diretto da Joseph Losey.\nIl film, il cui soggetto \u00e8 tratto dal romanzo \"L'et\u00e0 incerta\" di L. P. Hartley, vinse il Grand Prix come miglior film al Festival di Cannes 1971.\nTrama.\nNorfolk, Inghilterra, 1900: il tredicenne Leo, di famiglia povera, \u00e8 invitato a passare l'estate nella villa di un ricco compagno di scuola e diventa il corriere delle segrete lettere d'amore tra la bella Marian Maudsley, sorella del suo compagno, e Ted Burgess, l'aitante fattore della nobile famiglia. Ammira Ted, adora Marian ed \u00e8 pronto a correre ogni rischio per accontentarla; ma scoprir\u00e0 a proprie spese la differenza di classe e la perfidia che si nasconde dietro il formalismo della societ\u00e0 vittoriana. Quando l'estate \u00e8 ormai al termine la madre di Marian, insospettita da alcuni strani atteggiamenti di Leo, finisce per scoprire i due amanti.\nOrmai anziano, Leo ascolta Lady Marian ricostruire gli avvenimenti che seguirono quell'estate che lo vide protagonista. Ted si suicid\u00f2 col suo fucile da caccia. Il nobile fidanzato assolse Marian, reputando che la colpa fosse unicamente dell'uomo, e la spos\u00f2 pur sapendola incinta dell'amante. Morti il marito, ma anche il figlio e la nuora, Marian desidera che il nipote, infelice, sappia tutta la verit\u00e0 e scopra cos\u00ec il grande amore che gener\u00f2 suo padre. Per spiegare tutto questo, Marian ritiene che non ci sia persona migliore che il suo fidato \"messaggero d'amore\" cui, a distanza di pi\u00f9 di mezzo secolo, assegna un nuovo delicato incarico.\nProduzione.\nIn originale durava 116 minuti.\nIl film, girato a Melton Constable nel Norfolk, \u00e8 uscito in Gran Bretagna nel dicembre 1971, negli Stati Uniti il 29 luglio 1971.\nRiconoscimenti.\nNel 1999 il British Film Institute l'ha inserito al 57\u00ba posto della lista dei migliori cento film britannici del XX secolo."}
{"id": "1094823", "revid": "125871885", "url": "https://it.wikipedia.org/wiki?curid=1094823", "title": "Alain Giresse", "text": "Biografia.\n\u00c8 padre dell'ex calciatore Thibault Giresse.\nCarriera.\nGiocatore.\nClub.\nCresciuto nel , con i girondini gioc\u00f2 per sedici stagioni vincendo due titoli di Division 1, nel 1983-1984 e 1984-1985, e l'accoppiata Coppa di Francia-Supercoppa di Francia nell'annata 1985-1986, oltre a raggiungere nel 1985 la semifinale di Coppa dei Campioni. Nel 1986 pass\u00f2 all', dove fu uno dei primi acquisti del presidente Bernard Tapie, disputando due stagioni prima del ritiro.\nNazionale.\nCon la Nazionale francese ha debuttato il 7 settembre 1974 in amichevole contro la Polonia. Con i \"Bleus\" vinse il e raggiunse per due volte le semifinali della Coppa del Mondo, nel 1982 e nel 1986. Considerato fra i maggiori talenti transalpini della sua generazione, nel corso della carriera venne insignito per tre volte (1982, 1983 e 1987) del premio di Calciatore francese dell'anno assegnato dalla rivista \"France Football\".\nConta complessivamente 47 presenze e 6 reti con la Francia, e 4 di queste le ha realizzate in competizioni: tre ai Mondiali dell'82 (ha segnato una doppietta nel 4-1 all'Irlanda del Nord, e un goal nella celeberrima semifinale persa ai rigori contro la Germania, finita 3-3 dopo i supplementari) e una nei vittoriosi Europei dell'84 (nel 5-0 contro il Belgio).\nAllenatore.\nInizi\u00f2 ad allenare nel 1995, quando fu ingaggiato dal , sulla cui panchina rimase per il successivo triennio. Dopo una stagione al con cui conquist\u00f2, nel 1998, la Supercoppa di Francia, nell'annata 1999-2000 torn\u00f2 a Tolosa. Dal 2001 al 2003 fu poi alla guida della squadra africana del , trionfando nell'ultimo anno nella Coppa del Marocco.\nDal 2004 al 2005 fu il commissario tecnico della , cui segu\u00ec dal 2006 al 2010 la panchina del . In seguito, fino al 2012 allen\u00f2 una prima volta il , con cui concluse la Coppa d'Africa 2012 al terzo posto. Il 9 gennaio 2013 accett\u00f2 l'incarico di CT del , con il quale manc\u00f2 la qualificazione al . Il 18 marzo 2015 torn\u00f2 sulla panchina del Mali, con cui chiuse la Coppa d'Africa 2017 con l'eliminazione dopo la fase a gironi. Lasci\u00f2 la panchina maliana nel settembre 2017 e nel dicembre dell'anno successivo fu nominato CT della . Dopo essere arrivato quarto in Coppa d'Africa, viene esonerato il 22 agosto 2019.\nIl 23 febbraio 2022, dopo due anni e mezzo dall'ultima panchina, torna ad allenare, diventando il nuovo tecnico della nazionale kosovara."}
{"id": "1094825", "revid": "112722231", "url": "https://it.wikipedia.org/wiki?curid=1094825", "title": "Sella di Corno", "text": "Sella di Corno \u00e8 una frazione del comune di Scoppito, in provincia dell'Aquila (Abruzzo). La localit\u00e0 d\u00e0 il nome all'omonimo valico appenninico, che \u00e8 il principale punto di comunicazione tra le citt\u00e0 di Rieti e L'Aquila, essendo attraversato dalla strada statale 17 e della ferrovia Terni-Sulmona.\nGeografia.\nPosta a circa 1000\u00a0m s.l.m. e sovrastata dal gruppo montuoso di Monte Calvo a nord e da quello di Monte Nuria a sud, in prossimit\u00e0 del confine regionale tra Lazio (Antrodoco) e Abruzzo, prende il nome dall'omonimo valico (1005\u00a0m s.l.m.) dell'Appennino Abruzzese che mette in comunicazione la valle dell'Aterno a est (provincia dell'Aquila) con quella del Velino a ovest (provincia di Rieti) attraverso la Strada statale 17 dell'Appennino Abruzzese e Appulo Sannitico nel tratto che collega Rieti-Antrodoco con L'Aquila, rappresentando di fatto la via di collegamento stradale pi\u00f9 diretta tra le due citt\u00e0. A cavallo del valico si sviluppa un piccolo altopiano stretto e allungato per oltre 6 km adibito a pascolo e coltivazione di foraggio, legumi e patate nella parte pi\u00f9 bassa (Rocca di Corno).\nAmbiente.\nIl luogo \u00e8 punto di accesso per escursioni nei vicini gruppi montuosi dell'Appennino abruzzese con presenza di diversi piccoli altopiani e laghetti montani, boschi di faggio ecc. A est \u00e8 possibile salire sul Monte Calvo, a ovest \u00e8 possibile raggiungere l'Altopiano di Cornino e quello di Rascino.\nStoria.\nIn epoca pre-romana questo altopiano era il limite occupato dai Sabini che si spinsero poi fino alle vallate di Rieti e della bassa valle del Tevere.\nNel 268 a.C. i Sabini ottennero la cittadinanza romana. Fu in questo periodo che si costru\u00ec la via Salaria che collega ancor oggi Roma alla costa adriatica di Ascoli Piceno.\nDa questa via, a partire da \"Interocrium\", l'attuale Antrodoco, fu costruita la via Cecilia (attualmente parte della strada statale 17); questa via, attraverso il valico di Sella di Corno, raggiungeva la citt\u00e0 di Amiternum.\nNella piazza di Sella di Corno \u00e8 tuttora presente la pietra miliare che indica, in miglia romane la distanza dalla citt\u00e0 eterna: LXXII (ovvero 72). In seguito alla distruzione da parte dei Romani di Amiternum (293 a.C.), la popolazione superstite si rifugi\u00f2 anche nella valle di Corno. Cos\u00ec chiamata perch\u00e9 al centro della fertile vallata c'\u00e8 un'altura, ben visibile specialmente per chi proviene da Antrodoco, proprio a forma di Corno. Su questo Corno fu costruita una fortificazione e il paese continu\u00f2 ad espandersi nel tempo attorno alla rocca.\nRisale al 1145 il primo documento che attesta l'esistenza di Sella di Corno, all'epoca chiamata Rocca di Corno (attualmente esiste questo paese, a circa 5\u00a0km verso Antrodoco, ma non \u00e8 da confondersi con l'antica Rocca di Corno che \u00e8 appunto l'attuale Sella di Corno).\nCon i riconoscimenti feudatari l'Universit\u00e0 di Sella (Rocca) di Corno costru\u00ec anche la sua chiesa di San Pietro Apostolo. All'epoca Universit\u00e0 era qualunque agglomerato abitativo. A questo punto la storia di Sella (Rocca) di Corno si fonde con quella di L'Aquila: Sella di Corno con altri 98 Castelli del circondario aquilano partecip\u00f2 all'edificazione di questa citt\u00e0 nel 1254 per volont\u00e0 di Federico II, costruita, secondo alcuni, sul modello della pianta di Gerusalemme.\nSella di Corno ebbe poi lo spazio per costruire la propria piazza, la propria fontana e la propria chiesa, sotto lo stesso titolo di San Pietro apostolo, nel quarto di San Marciano. Purtroppo il terremoto del 1462 distrusse completamente la chiesa. Al suo posto oggi c'\u00e8 la via delle Bone Novelle.\nUn aneddoto vuole che San Bernardino, il santo senese morto all'Aquila, il 20 maggio 1444 ammalato e non pi\u00f9 in grado di viaggiare, giunto a \"Sella di Corno\", ebbe la visione di Celestino V che gli affidava la citt\u00e0. A terra vicino alla fontana e all'attuale chiesetta a lui dedicata ripeteva: \"..eamus Aquilam\u2026ad Aquilam missus sum\u2026\" gli viene chiesto se si voleve liberare il somarello dato che non poteva pi\u00f9 essergli utile. Rispose di no perch\u00e9 sul suo asino doveva entrare nella citt\u00e0, come Celestino e prima ancora Ges\u00f9 a Gerusalemme. L'ideogramma di San Bernardino IHS si ritrova sui portali delle antiche case della zona aquilana: grazie anche a questo ed alle prerogative esoteriche della Basilica di Santa Maria di Collemaggio, L'Aquila \u00e8 considerata da alcuni come la \"Gerusalemme d'Occidente\".\nViabilit\u00e0.\nLa Sella \u00e8 attraversata dalla ferrovia Terni-Sulmona (stazione di Sella di Corno), e dalla Strada statale 17 dell'Appennino Abruzzese e Appulo Sannitico."}
{"id": "1094827", "revid": "3831", "url": "https://it.wikipedia.org/wiki?curid=1094827", "title": "Ignazio II Patern\u00f2 Castello", "text": ""}
{"id": "1094828", "revid": "1782831", "url": "https://it.wikipedia.org/wiki?curid=1094828", "title": "Morrigan Aensland", "text": " \u00e8 un personaggio della serie di videogiochi della Capcom \"Darkstalkers\". \u00c8 doppiata da Yayoi Jinguji.\nMorrigan \u00e8 una succuba, molto egoista, vive principalmente per assaporare emozioni in battaglia, anche se, sia i suoi finali dei giochi sia quelli degli anime, rivelano che Morrigan lentamente comincia a prendere coscienza delle sue responsabilit\u00e0 seriamente. Il suo aspetto \u00e8 quello di una bella donna dai capelli verde-chiaro e con ali da pipistrello sulla schiena e sui lati della testa. Morrigan pu\u00f2 cambiare la forma di queste ali e trasformarle in punte o lame quando attacca i nemici, o ancora usarle come scudo per difendersi dagli attacchi. Le sue ali inoltre possono anche separarsi da lei e formare una nuvola di pipistrelli. Pu\u00f2 anche usare diversi attacchi magici e speciali.\nSebbene Demitri sembrerebbe pi\u00f9 adatto, spesso appare evidente che sia Morrigan il personaggio principale della serie \"Darkstalkers\" grazie alla sua importanza nell'arco narrativo e anche alle sue apparizioni in altre serie di giochi fuori dalla sua. Potrebbe essere considerata la protagonista o una sorta di antieroina, dato che, malgrado il suo aspetto e la sua natura demoniaca, non \u00e8 malvagia.\nStoria.\nMorrigan \u00e8 la figlia di Belial, uno dei re del Makai, o \"mondo demoniaco\". Divenne capo della famiglia Aensland dopo la morte del padre.\nMorrigan \u00e8 una succuba, figlia adottiva di Belial Aensland. Quando nacque era estremamente potente, tanto che Belial fu costretto a sigillare parte del suo potere; ne sigill\u00f2 un terzo in s\u00e9 stesso (sarebbe ritornato a Morrigan alla sua morte) e un terzo in un'altra dimensione, che alla fine diverr\u00e0 un'altra succuba, Lilith. Morrigan crebbe tenuta all'oscuro di ci\u00f2. Trovava la vita al castello degli Aensland noiosa, cos\u00ec fece visita al mondo umano diverse volte per cercare un qualche tipo di divertimento. Una notte, per\u00f2, fu attirata da una strana forza (dopo riconosciuta come quella di Pyron) e si avventur\u00f2 nel mondo umano ancora una volta.\nDopo essere ritornata da questo viaggio, le fu comunicato che Belial era morto e che lei sarebbe stata il successore al trono della famiglia Aensland. Nonostante sia di diritto regina del Makai lei continua a evitare le responsabilit\u00e0 e a vivere la sua vita come prima. Ma quando Jedah cre\u00f2 il Majigen, lei e il suo castello furono inglobati nella dimensione di Jedah. Avvertendo la presenza di Lilith, Morrigan parte per cercare qualche svago. Dopo che incontrer\u00e0 Lilith le due torneranno a essere un unico essere.\nLa razza dei succubi.\nGeneralmente si pensa che la razza dei succubi assorba l'energia spirituale dal corpo del sesso opposto per utilizzarla come propria fonte di energia. Ma i succubi di Darkstalkers facenti parte della famiglia Aensland sono leggermente differenti; loro secernono un liquido speciale quando sono stimolati fisicamente o mentalmente. Il liquido che entra in circolo nel loro corpo li mantiene in vita. Se un succubo venisse tenuto segregato in un posto stretto morirebbe nel giro di due giorni a causa della mancanza di stimoli e quindi della mancata secrezione di liquido.\nPer ovviare al problema essi sono divenuti capaci di estrapolare il liquido dai sogni degli altri; lo speciale liquido, infatti, si forma nel cervello mentre qualcuno sta sognando. Un succubo \u00e8 capace di estrarlo, portarlo nel suo corpo e ricomporlo.\nIl loro sangue e la loro saliva hanno un potente effetto eccitante, mentre il loro odore causa la dilatazione dei vasi sanguigni e l'aumento della sudorazione. Se un uomo si trovasse di fronte a un succubus e non avesse una forte volont\u00e0 cadrebbe immediatamente sotto il suo controllo.\nGli appartenenti a questa razza vivono circa 400 anni. Dopo circa 10 anni dalla nascita ottengono le loro sembianze da adulti, che rimangono sino alla morte (restano infatti tali e quali persino durante la vecchiaia). Negli ultimi secoli la loro capacit\u00e0 di riprodursi \u00e8 stata in pericolo, la quantit\u00e0 di energia assorbibile da un singolo individuo \u00e8 limitata. La loro continua ricerca di sogni da cui trarre energia li ha portati nel mondo umano, ma sta diventando sempre pi\u00f9 difficile per loro trovare il nutrimento.\nQuando Morrigan sal\u00ec al trono della famiglia Aensland c'erano solo 200 succubi rimasti. Con questi ritmo la razza dei succubi sarebbe scomparsa entro le prossime 2-3 generazioni. Anche se i succubi stessi non si preoccupano della crisi e si godono la loro vita quotidiana.\nModalit\u00e0 di gioco.\nMorrigan \u00e8 spesso considerata una \"shotoclone\", ovvero un personaggio con mosse basate e ispirate principalmente a Ryu e Ken di Street Fighter. La sua super-mossa, \"Darkness Illusion\" fu la prima a impiegare la sequenza di tasti (Pugno debole, Pugno debole, Avanti, Calcio debole, Pugno forte).\nUn punto di critica tra i fan \u00e8 il fatto cha abbia mantenuto lo stesso sprite che aveva nel gioco originale \"Darkstalkers\" (1994) fino al 2001 in \"Capcom vs. SNK 2\". Con l'uscita del gioco \"Marvel vs. Capcom 3\" (2010) Capcom ha ridisegnato completamente Morrigan con uno sprite pi\u00f9 nuovo e al passo coi tempi.\nAltre apparizioni.\nMarvel vs. Capcom.\nMorrigan fu la prima dei Darkstalkers a uscire dalla sua serie originale e a essere trapiantata nella serie \"Marvel vs. Capcom\". Nel primo , non solo Morrigan era presente, ma c'era anche una Morrigan \"stile Lilith\" come personaggio nascosto. In ' a lei si uniscono altri Darkstalkers: Anakaris, B.B. Hood, e Felicia. In ' Morrigan appare completamente ridisegnata con uno sprite pi\u00f9 moderno e in stile con la grafica del gioco per le console PlayStation 3 e Xbox 360. Nel gioco Morrigan \u00e8 accompagnata da altri Darkstalkers: Felicia e Hsien-Ko.\nUDON Comics.\nMorrigan \u00e8 presente anche nella versione a fumetti UDON Comics di \"Darkstalkers\". \u00c8 una succuba avventata che ha vissuto 300 anni visitando il mondo umano e divertendosi spesso a spese degli uomini che seduceva, e completamente dimentica degli impegni della famiglia Aensland. Il suo comportamento dava sui nervi al padre Belial, e spesso mette nei guai anche i suoi due servi Lucien e Mudo. Alla fine per\u00f2, giunta a conoscenza del ritorno di Demitri, si reca dal padre per avvertirlo, ma scopre che non \u00e8 in condizione di combattere. Per la prima volta prende coscienza della sua responsabilit\u00e0 e torna nel mondo umano per combattere Demitri, e dimostrarsi all'altezza di governare il regno di Makai e del potere che Belial aveva sigillato molti anni prima.\nAnime.\nIn Giappone \u00e8 stato tratto anche un anime intitolato \"Night Warriors: Darkstalker's Revenge\" che includeva una Morrigan pi\u00f9 simile alla sua controparte dei giochi, raffigurandola come un membro di una famiglia reale pi\u00f9 interessata al divertimento che ai doveri, come una figura di una nobile ricca che abbandonava spesso il regno per semplice noia, provocando lo sdegno dei membri pi\u00f9 anziani della famiglia Aensland. Sebbene l'OVA mostra Donovan Baine come l'eroe principale della storia, si pu\u00f2 dire che Morrigan era un po' pi\u00f9 teatrale rispetto alla personalit\u00e0 guerriera che si intuisce dai giochi. Morrigan \u00e8 spesso ritratta anche in fumetti hentai.\nCartoon.\nNel cartone animato americano di \"Darkstalkers\" Morrigan \u00e8 rappresentata in modo radicalmente diverso dalla serie di videogiochi, conservando come tratto comune solo la sua qualit\u00e0 di succuba. Questa Morrigan, fisicamente pi\u00f9 matura della giovane donna dei videogiochi, \u00e8 una discendente di Morgana Le Fey, e una strega praticante. Alleata di Dimitri e Pyro, come le \"cattive\" delle serie animate dello stesso periodo \u00e8 presentata come irascibile, viziata, gelosa, scostante, assetata di potere e incline a disprezzare il prossimo, non ritenendolo alla sua altezza se non durante occasionali momenti di codardia nei quali cerca di manipolare chi ha di fronte perch\u00e9 la salvi dal pericolo imminente."}
{"id": "1094830", "revid": "1514393", "url": "https://it.wikipedia.org/wiki?curid=1094830", "title": "Antonino Patern\u00f2-Castello", "text": ""}
{"id": "1094831", "revid": "1318658", "url": "https://it.wikipedia.org/wiki?curid=1094831", "title": "Addaura", "text": "L'Addaura \u00e8 un borgo marinaro o frazione di piccole dimensioni di Palermo, inserita nella VII Circoscrizione. Si sviluppa sul Lungomare Cristoforo Colombo, che dal confine sud-est di Mondello raggiunge il capoluogo aggirando il Monte Pellegrino. \nLa localit\u00e0 riveste un forte interesse storico e naturalistico per la presenza della grotta dell'Addaura, uno dei pi\u00f9 grandi patrimoni archeologici della Sicilia e luogo di eccezionale rilevanza per lo studio dell'arte preistorica: si tratta di uno dei pochi siti che conserva incisioni di comunit\u00e0 paleolitiche. Fa parte della lista \"I Luoghi del Cuore\" del Fondo Ambiente Italiano. \nGeografia fisica.\nTerritorio.\nL'Addaura sorge nella costa nord-occidentale del capoluogo siciliano, ai piedi del versante settentrionale del Monte Pellegrino. Si presenta come una ristretta fascia di terreno, chiusa tra una bassa scogliera bagnata dalle acque del Mar Tirreno e le erti pareti della montagna, tuttavia accessibili per mezzo di alcuni valichi che risultano essere stati utilizzati sin dalla preistoria. Delimita a oriente il golfo di Mondello e al contrario di quest'ultima, che presenta una spiaggia con una conformazione simile a quelle caraibiche, \u00e8 caratterizzata da un lungomare roccioso e ricco di insenature, con fondo sabbioso. \nNella massiccia falesia del Monte Pellegrino, che sovrasta l'intero quartiere, si aprono diverse cavit\u00e0 originatesi per mezzo dell'erosione marina e che costituiscono un patrimonio di estrema rilevanza naturalistica e storica per via degli eccezionali ritrovamenti di carattere paleontologico e paletnologico. Di tale complesso cavernicolo, oggetto di ricerche gi\u00e0 dalla seconda met\u00e0 del XIX secolo, si distinguono quattro grotte dette principali, che da oriente a occidente sono: la Grotta Perciata (o Grotta Addaura Grande), la Grotta Caprara, la Grotta dei Bovidi (o dell'Antro Nero) e la Grotta delle Incisioni. Alcune di esse (la Perciata e la Caprara) presentano fenomeni carsici interni che hanno creato cunicoli lunghi per centinaia di metri, pertanto sono dotate di articolati sviluppi interni e si distinguono per l'importanza speleologica. \n\u00c8 inoltre presente una folta pineta che lambisce con il suo verde tale tratto costiero. \nOrigine del nome.\nll pi\u00f9 antico documento in cui appare indicato il nome della localit\u00e0 \u00e8 una \"declaratio\" di Carlo I d'Angi\u00f2 del 20 agosto 1270, in cui si fa riferimento al territorio con l'antico nome di \"Daura\", designandolo come zona di caccia riservata alla Regia Curia. Come suggerito dagli studi dello storico Rosario La Duca, basandosi sull\"'Evagrii Historia ecclesiastica\" di Henricus Valesius, pubblicato nel 1673, il termine \"daura\" potrebbe essere una corruzione della parola greca \"l\u00e0ura\", che indica una comunit\u00e0 di religiosi che conducevano una vita solitaria in gruppi di celle formate da piccole capanne o grotte, separate le une dalle altre. Il rinvenimento di frammenti ceramici di et\u00e0 medievale e rinascimentale in numerose grotte e piccole cavit\u00e0 del fronte roccioso ai piedi del quale sorge la frazione, confermano che tale localit\u00e0 abbia accolto in passato comunit\u00e0 di eremiti: per tale motivo, risulta estremamente probabile che il toponimo \"Daura\" faccia riferimento all'ordine monacale diffuso quando la zona era ancora un feudo di propriet\u00e0 della chiesa palermitana e che non derivi da \"laurus\" (\"Laurus nobilis\", pianta dell'alloro) come suggerito da alcuni studiosi. In un atto notarile della fine del XVI secolo, l'ex feudo o fondo \u00e8, infatti, denominato \"Alaura\", pi\u00f9 tardi trasformato in \"Allaura\" e infine sicilianizzato in Addaura. \nStoria.\nPreistoria.\nLe prime testimonianze di insediamenti umani nel territorio dell'Addaura risalgono al Paleolitico, quando diverse trib\u00f9 preistoriche colonizzarono le grotte del Monte Pellegrino. In questo complesso di cavit\u00e0 nella calcarenite, insieme alle caverne del Monte Gallo - in prossimit\u00e0 dell'attuale Mondello - trovarono rifugio i primi uomini ad abitare la Conca d'Oro. Si trattava di una societ\u00e0 senza gerarchia e la cui sussistenza era legata inizialmente all'attivit\u00e0 di caccia e di macellazione delle prede catturate. Alcune di queste grotte furono utilizzate sia come abitazione che come luogo di sepoltura, con inumazioni realizzate in fosse scavate nella terra e spesso delimitate da pietre: il defunto veniva sepolto con un povero corredo di oggetti ornamentali, per lo pi\u00f9 conchiglie forate e denti di animale. \nIl progressivo mutamento ambientale, caratterizzato da un aumento della temperatura media terrestre, port\u00f2 ad un diverso sviluppo di flora e fauna, nonch\u00e9 ad un innalzamento del livello del mare con il conseguente assottigliarsi delle terre emerse. Nel Mesolitico i cacciatori di mammiferi che vivevano nelle grotte dell'Addaura si adattarono al nuovo ambiente con una lenta evoluzione tecnologica, imparando a coltivare la terra e a prendere il controllo su alcune specie animali. L'insieme di caverne del Monte Pellegrino, ampliate per l'azione abrasiva dell'acqua, tornarono ad essere occupate e sfruttate per lo pi\u00f9 nel periodo invernale per la pesca e la raccolta di molluschi terrestri e marini, mentre la caccia veniva praticata nell'entroterra durante il periodo estivo. Sono riconducibili a tale fase storica le raffigurazioni artistiche, molte di carattere religioso, scoperte nella Grotta delle Incisioni e nella Grotta dell'Antro Nero, probabilmente utilizzate come luogo di culto. \nOrigine e sviluppo del borgo.\nDalle testimonianze storiche risulta che intorno al XIII secolo il territorio fosse un feudo della Chiesa e che le grotte venissero utilizzate come luogo di ritiro spirituale dai monaci eremiti. \nIl primo nucleo di case arriv\u00f2 dopo l'edificazione del porto dell'Addaura nel XVI secolo, con cui si \u00e8 iniziata a sviluppare un'economia legata alla pesca e al commercio marittimo. Tale periodo coincide con il fenomeno degli assalti da parte dei corsari barbareschi ai danni della fiorente imprenditoria nata nella costa nord-occidentale siciliana, che perdur\u00f2 fino al Settecento. Dopo una serie di attacchi drammatici, di cui all'Addaura si ricorda la scorreria del 1580 al Passo di lo Dauro, il Senato Palermitano rispose con la costruzione di una rete di torri d'avvistamento che avevano il compito di rintracciare in tempo le imbarcazioni piratesche e organizzare la difesa delle comunit\u00e0 e dei comprensori. Al confine tra l'Addaura e la borgata di Vergine Maria sorse la Torre del Rotolo, una delle prime ad essere progettate e pertanto meno raffinata rispetto ad esempi pi\u00f9 recenti: per tale motivo venne destinata agli avvistamenti \"a corta distanza\". \nL'Ottocento e il Novecento.\nNella seconda met\u00e0 del XIX secolo alcune ricerche portarono alla scoperta di importanti reperti paleontologici e paletnologici nella Grotta Addaura Caprara. L'evento riscosse un notevole successo nel panorama scientifico internazionale e diede origine ad una duratura campagna di scavi ed esplorazioni che si estense in poco tempo anche ai promontori vicini. \nNel 1918, il gruppo Lloyd Adriatico Meridionale edific\u00f2 nella fascia costiera protetta dal costone roccioso un cantiere navale per la costruzione di imbarcazioni in legno. Ma, subentrata la Societ\u00e0 di Navigazione Roma, il programma costruttivo e d'impianto sub\u00ec importanti modifiche, al fine di essere destinato alla realizzazione di navi metalliche di medio e grande tonnellaggio. La Societ\u00e0 realizz\u00f2 una darsena con le banchine di approdo e un bacino di carenaggio, pi\u00f9 una zona lavorativa costituita da quattro scali di alaggio, una centrale elettrica, una fonderia e diverse officine. Il cantiere navale venne chiamato \"Roma\" e rimase attivo fino agli anni '30, quando la societ\u00e0 che lo gestiva fall\u00ec in quanto intestata alla Banca di Sconto, soggetta ad un pesante tracollo finanziario. \nDopo la Seconda Guerra Mondiale, gli edifici del cantiere navale vennero modificati e adibiti a sede dell'Istituto Roosevelt, una colonia per gli orfani di guerra siciliani costruita col sostegno economico del governo federale degli Stati Uniti e inaugurata nel 1948 dall'allora vicepresidente del Consiglio dei ministri, Giuseppe Saragat. L'istituto venne in seguito affidato ai padri vocazionisti che provvidero a fondare una chiesa parrocchiale all'interno dell'area, ancora attiva. \nDal 1946 erano inoltre riprese le indagini archeologiche nella zona, con due brevi campagne di scavo condotte dai ricercatori Luigi Bernab\u00f2 Brea e Jole Bovio Marconi nell'area antistante la Grotta Addaura II. La presenza sul luogo di un arsenale militare dell'esercito tedesco, comprendente alcuni ordigni inesplosi, rese impossibile esplorare la totalit\u00e0 dell'antro: la sua esplosione pochi anni dopo, accidentale secondo alcuni o controllata dalle autorit\u00e0 militari alleate secondo un'altra versione, danneggi\u00f2 un'ampia porzione della montagna ma ebbe altres\u00ec l'effetto di permettere la scoperta della Grotta delle Incisioni. Cos\u00ec, ad appena due anni dalla scoperta della Grotta di Cala Genovese nell'isola di Levanzo, la Sicilia torn\u00f2 al centro del dibattito internazionale sull'arte rupestre per la segnalazione, nel dicembre del 1954, di una nuova cavit\u00e0 naturale con evidenze di raffigurazioni parietali all'Addaura. \nIl 21 giugno 1989 nella frazione venne sventato un attentato al giudice Giovanni Falcone per mano di Cosa Nostra: alcune bombe nascoste ai piedi della villa all'Addaura del giudice furono scoperte prima che venissero innescate. Questo evento rimase noto come attentato dell'Addaura. Giovanni Falcone, dopo questo mancato attentato, morir\u00e0 tre anni pi\u00f9 tardi nella strage di Capaci avvenuta il 23 maggio 1992. \nEpoca contemporanea.\nL'Addaura \u00e8 oggi una frazione prettamente residenziale, con un forte richiamo turistico specie durante la stagione estiva. \nL'Istituto Roosevelt ospita, oltre alla parrocchia, la Soprintendenza per i Beni culturali e ambientali del Mare: tuttavia, gran parte degli edifici posti all'interno del suo perimetro non sono sfruttati e dal 2017 alcune associazioni sono in trattativa con la Regione Siciliana e il Comune di Palermo per la riqualificazione del sito, tramite la nascita di un parco urbano con vista sul golfo in cui si insedierebbero diverse realt\u00e0 dedicate alla ricerca scientifica e al turismo. Nel dicembre del 2019, il governo regionale ha annunciato l'inizio dei lavori per trasformare l'ex-Roosevelt in un centro internazionale di ricerca della Regione Siciliana per l'ambiente e la salute. \nEconomia.\nL'economia \u00e8 stata sempre legata alla pesca, praticata con metodi antichi, ed \u00e8 stata sempre di sussistenza. Le grotte sono diventate con il tempo meta turistica di rilievo per chi viene in vacanza in Provincia di Palermo. Il porticciolo e la costa hanno determinato invece un turismo di tipo balneare. L'area \u00e8 apprezzata anche per escursioni paesaggistiche.\nInfrastrutture e trasporti.\nStrade.\nLa strada statale 113 Settentrionale Sicula, che percorre il Lungomare Cristoforo Colombo, collega l'Addaura al centro urbano di Palermo in direzione sud, aggirando la montagna e superando il quartiere dell'Arenella-Vergine Maria per arrivare al quartiere Montepellegrino; mentre verso nord permette di raggiungere Mondello. \nMobilit\u00e0 urbana.\nDue linee autobus urbane gestite dall'azienda municipalizzata AMAT connettono l'Addaura alla rete di trasporto pubblico della citt\u00e0 di Palermo: la linea diurna 603 (Stadio - Mondello) e la notturna N1 (Piazza Indipendenza - Mondello Torre). "}
{"id": "1094833", "revid": "599013", "url": "https://it.wikipedia.org/wiki?curid=1094833", "title": "Maj", "text": ""}
{"id": "1094835", "revid": "599013", "url": "https://it.wikipedia.org/wiki?curid=1094835", "title": "Mam", "text": ""}
{"id": "1094837", "revid": "110157", "url": "https://it.wikipedia.org/wiki?curid=1094837", "title": "Vys\u0161aja Divizion 1998", "text": "La Vys\u0161aja Divizion 1998 fu la settima edizione della massima serie del campionato russo di calcio, la prima con la nuova denominazione; vide la vittoria finale dello , al suo sesto titolo, il terzo consecutivo. Capocannoniere del torneo fu Oleg Veretennikov, calciatore del Rotor Volgograd, con 21 reti.\nStagione.\nNovit\u00e0.\nPer la prima volta fu abbandonata la vecchia denominazione di Vys\u0161aja Liga, eredit\u00e0 sovietica. Dalla Vys\u0161aja Liga 1997 erano stati retrocessi il , la Lokomotiv Ni\u017enij Novgorod e il , mentre dalla Pervaja liga 1997 era stato promosso il solo , cos\u00ec che il numero di squadre partecipanti venne ridotto da 18 a 16. Prima dell'inizio del campionato la \u00e8 tornata alla denominazione di .\nFormula.\nLe sedici squadre partecipanti si sono affrontate in un girone all'italiana con partite di andata e ritorno per un totale di 30 giornate. La prima classificata al termine della stagione regolare era designata campione di Russia e ammessa in UEFA Champions League 1999-2000, assieme alla seconda classificata. La squadra classificata al terzo posto veniva ammessa in Coppa UEFA 1999-2000, assieme alla vincitrice della Coppa di Russia. Un ulteriore posto venne assegnato per la partecipazione alla Coppa Intertoto 1999. Le ultime due classificate erano retrocesse in Pervyj divizion.\nClassifica finale.\nLegenda:\nNote:"}
{"id": "1094839", "revid": "228587", "url": "https://it.wikipedia.org/wiki?curid=1094839", "title": "MAX", "text": ""}
{"id": "1094840", "revid": "174925", "url": "https://it.wikipedia.org/wiki?curid=1094840", "title": "Max", "text": ""}
{"id": "1094841", "revid": "834", "url": "https://it.wikipedia.org/wiki?curid=1094841", "title": "Maz", "text": ""}
{"id": "1094842", "revid": "599013", "url": "https://it.wikipedia.org/wiki?curid=1094842", "title": "Mbd", "text": ""}
{"id": "1094844", "revid": "599013", "url": "https://it.wikipedia.org/wiki?curid=1094844", "title": "Mbj", "text": ""}
{"id": "1094846", "revid": "1543377", "url": "https://it.wikipedia.org/wiki?curid=1094846", "title": "Gabrielle e Jean", "text": "Gabrielle e Jean \u00e8 un dipinto del pittore francese Pierre-Auguste Renoir, realizzato intorno al 1895 e conservato al Mus\u00e9e de l'Orangerie di Parigi.\nL'opera \u00e8 indissolubilmente legata alla vita privata di Renoir. Giunto a Parigi nel 1861 per dedicarsi alla \u00abgrande pittura\u00bb, nel 1881 fu nel pieno di una fondamentale evoluzione pittorica che rivoluzion\u00f2 completamente il suo modo di fare arte, ora non pi\u00f9 volto alla spasmodica ricerca delle vibrazioni luminose ma ad una maggiore costruttivit\u00e0 delle figure, delineate con contorni quasi raffaelleschi (si parla in questo caso di stile \"aigre\"). Nel bel mezzo di questo putiferio stilistico conobbe Aline Chargot, una sorridente sartina di Montmartre: inutile dire che se ne infatu\u00f2 perdutamente e la spos\u00f2. La loro fu un'unione molto felice, coronata dalla nascita del figliolo Jean, destinato a divenire uno degli interpreti pi\u00f9 celebri del cinema francese del Novecento. Gi\u00e0 in \"Gabrielle e Jean\", tuttavia, si avverte un superamento dialettico della fase \"aigre\": in questi anni, infatti, Renoir cessa di guardare con troppa tensione al modello raffaellesco e ritrova le dolci armonie cromatiche scoperte durante la stagione impressionista.\nGabrielle era una cugina di Aline e fu spesso addetta dalla coppia alla cura e alla custodia di Jean: fu in effetti una delle modelle predilette del pittore e comparve in un consistente numero di dipinti, come \"Gabrielle, Jean e una bambina\" (1895), \"La famiglia dell'artista\" (1896), \"La colazione del bambino\" (1904) e \"La lezione di scrittura\" (1906). Jean \u00e8 gioioso e divertito, ha le guance leggermente arrossite e il suo volto candido \u00e8 incorniciato da una magnifica chioma di capelli che cattura la luce sotto forma di delicati passaggi tonali. Gabrielle, d'altro canto, ha uno sguardo teneramente assorto e intrattiene il piccolo con un simpatico pupazzetto a forma di mucca. Il virtuosismo di Renoir qui trova espressione in un grande equilibrio cromatico e compositivo: il blu della veste di Gabrielle e il bianco dell'abitino di Jean, infatti, da soli riescono a individuare due piani distinti, nonostante l'assenza di una preparazione grafica e di uno sfondo accuratamente descritto."}
{"id": "1094847", "revid": "1345932", "url": "https://it.wikipedia.org/wiki?curid=1094847", "title": "Mbl", "text": ""}
{"id": "1094851", "revid": "92723", "url": "https://it.wikipedia.org/wiki?curid=1094851", "title": "Yvonne e Christine Lerolle al piano", "text": "Yvonne e Christine Lerolle al piano \u00e8 un dipinto del pittore francese Pierre-Auguste Renoir, realizzato nel 1897 e conservato al Mus\u00e9e de l'Orangerie di Parigi.\nDescrizione.\nIl dipinto, portato a termine nel 1897, venne acquistato da Henri Roujon durante la rassegna dedicata al pittore. Sollecitato da St\u00e9phane Mallarm\u00e9, Roujon intendeva creare una collezione di artisti viventi, di arte \"contemporanea\" dunque, da esporre permanentemente al palazzo del Lussemburgo, a Parigi: si tratta questo di un dettaglio che ci fa ben comprendere come alla fine dell'Ottocento Renoir fosse ormai diventato uno degli artisti francesi pi\u00f9 noti. Oggi il dipinto \u00e8 esposto presso il Mus\u00e9e de l'Orangerie.\nCos\u00ec come il precedente \"Jeunes filles au piano\", anche \"Yvonne e Christine Lerolle al piano\" \u00e8 assai significativo sul piano formale siccome la materia pittorica qui non \u00e8 pi\u00f9 trattata con lo stile severamente lineare del decennio precedente, ma con una rinnovata freschezza ed un recupero delle armonie cromatiche proprie della fase impressionista del pittore. A essere ritratto \u00e8 un tema ottimistico molto amato dal collezionismo borghese: quello delle fanciulle immerse in un'atmosfera domestica, intente in giochi, letture o - come in questo caso - esercizi musicali. Renoir descrive con grande minuzia vari particolari dell'ambiente domestico in cui si trovano le ragazze, soffermandosi soprattutto sui due quadri appesi alla parete, nella fattispecie \"Fantini alla partenza\" e \"Gruppo di ballerine\", entrambi di Degas. Il colore dominante \u00e8 il bianco dell'abito della ragazza in primo piano, che tuttavia non si risolve nella soffusa luminosit\u00e0 che inondava le \"Jeunes\", determinando un'atmosfera tutto sommato fredda.\nSono diversi i modelli iconografici a cui si rivolge Renoir in questa tela. Trasparente \u00e8 il riferimento alle pitture della contemporanea Berthe Morisot, pittrice impressionista che amava dipingere scene domestiche di questo tipo: nell'Ottocento, in effetti, la casa assunse significati inediti, e divenne un posto dove rifugiarsi dalle frenesie alienanti e spersonalizzanti della civilt\u00e0 moderna. La scena, nel suo insieme, si ricollega anche alle scene di genere dei pittori olandesi del Seicento, soprattutto Vermeer, autore di dipinti che si distinguono per la loro mansueta, perlacea pacatezza."}
{"id": "1094852", "revid": "125127207", "url": "https://it.wikipedia.org/wiki?curid=1094852", "title": "Mbs", "text": ""}
{"id": "1094854", "revid": "599013", "url": "https://it.wikipedia.org/wiki?curid=1094854", "title": "Mbw", "text": ""}
{"id": "1094858", "revid": "599013", "url": "https://it.wikipedia.org/wiki?curid=1094858", "title": "Mbx", "text": ""}
{"id": "1094860", "revid": "599013", "url": "https://it.wikipedia.org/wiki?curid=1094860", "title": "Mcb", "text": ""}
{"id": "1094862", "revid": "599013", "url": "https://it.wikipedia.org/wiki?curid=1094862", "title": "Mce", "text": ""}
{"id": "1094865", "revid": "287204", "url": "https://it.wikipedia.org/wiki?curid=1094865", "title": "Mci", "text": ""}
{"id": "1094867", "revid": "599013", "url": "https://it.wikipedia.org/wiki?curid=1094867", "title": "Mck", "text": ""}
{"id": "1094869", "revid": "599013", "url": "https://it.wikipedia.org/wiki?curid=1094869", "title": "Mcn", "text": ""}
{"id": "1094871", "revid": "599013", "url": "https://it.wikipedia.org/wiki?curid=1094871", "title": "Mco", "text": ""}
{"id": "1094873", "revid": "599013", "url": "https://it.wikipedia.org/wiki?curid=1094873", "title": "Mct", "text": ""}
{"id": "1094876", "revid": "599013", "url": "https://it.wikipedia.org/wiki?curid=1094876", "title": "Mcw", "text": ""}
{"id": "1094878", "revid": "599013", "url": "https://it.wikipedia.org/wiki?curid=1094878", "title": "Mde", "text": ""}
{"id": "1094880", "revid": "599013", "url": "https://it.wikipedia.org/wiki?curid=1094880", "title": "Mdh", "text": ""}
{"id": "1094883", "revid": "599013", "url": "https://it.wikipedia.org/wiki?curid=1094883", "title": "Mdo", "text": ""}
{"id": "1094885", "revid": "79968", "url": "https://it.wikipedia.org/wiki?curid=1094885", "title": "Mdt", "text": ""}
{"id": "1094887", "revid": "599013", "url": "https://it.wikipedia.org/wiki?curid=1094887", "title": "Mdw", "text": ""}
{"id": "1094889", "revid": "599013", "url": "https://it.wikipedia.org/wiki?curid=1094889", "title": "Mdy", "text": ""}
{"id": "1094891", "revid": "599013", "url": "https://it.wikipedia.org/wiki?curid=1094891", "title": "Mdz", "text": ""}
{"id": "1094895", "revid": "599013", "url": "https://it.wikipedia.org/wiki?curid=1094895", "title": "Meb", "text": ""}
{"id": "1094896", "revid": "125896395", "url": "https://it.wikipedia.org/wiki?curid=1094896", "title": "Jonathan Silver", "text": "\u00c8 stato il secondo batterista del gruppo di rock progressivo Genesis, nonch\u00e9 l'unico membro non britannico nella storia della band. Sostitu\u00ec Chris Stewart, il batterista fondatore del gruppo, nell'estate del 1968 e, un anno dopo, venne a sua volta sostituito da John Mayhew. Ha partecipato all'album \"From Genesis to Revelation\" e appare nel box set \"Genesis Archive 1967-75\". Vive a Londra con sua moglie, Lucy, e i suoi figli, Leo, Max, e Libby. \u00c8 conosciuto anche con il diminutivo John.\nNel 1973 Mike Rutherford, Phil Collins e Anthony Phillips registrarono una canzone dedicata a John Silver intitolata \"Silver song\", pubblicata nell'edizione rimasterizzata del disco \"The Geese and the Ghost\" (2007).\nJohn Silver negli anni '70 collabora con il suo vecchio compagno di band Anthony Phillips, per il quale suona la batteria nel brano \"Fantomas opening theme\" facente parte dell'album \"Archive Collection Volume II\" del 2004, registrato nel 1973."}
{"id": "1094898", "revid": "599013", "url": "https://it.wikipedia.org/wiki?curid=1094898", "title": "Med", "text": ""}
{"id": "1094901", "revid": "287204", "url": "https://it.wikipedia.org/wiki?curid=1094901", "title": "John Silver", "text": ""}
{"id": "1094902", "revid": "599013", "url": "https://it.wikipedia.org/wiki?curid=1094902", "title": "Mem", "text": ""}
{"id": "1094904", "revid": "599013", "url": "https://it.wikipedia.org/wiki?curid=1094904", "title": "Mes", "text": ""}
{"id": "1094906", "revid": "599013", "url": "https://it.wikipedia.org/wiki?curid=1094906", "title": "Mfd", "text": ""}
{"id": "1094907", "revid": "201394", "url": "https://it.wikipedia.org/wiki?curid=1094907", "title": "Beat the Bastards", "text": "Beat the Bastards \u00e8 il settimo album dei The Exploited, pubblicato nel 1996 dalla \"Rough Justice Records\" e prodotto da Wattie Buchan, cantante della band, e Colin Richardson.\nTutte le tracce sono state scritte e composte dal gruppo e, rispetto ai precedenti album, presentano una pi\u00f9 marcata influenza Thrash metal, distaccandosi dall'UK 82 del periodo iniziale, di cui rimangono per\u00f2 lo stile del canto e dei testi, che trattano principalmente di morte, pedofilia e problematiche infantili."}
{"id": "1094908", "revid": "8419647", "url": "https://it.wikipedia.org/wiki?curid=1094908", "title": "Morrigan (Darkstalkers)", "text": ""}
{"id": "1094910", "revid": "599013", "url": "https://it.wikipedia.org/wiki?curid=1094910", "title": "Mfi", "text": ""}
{"id": "1094914", "revid": "599013", "url": "https://it.wikipedia.org/wiki?curid=1094914", "title": "Mfm", "text": ""}
{"id": "1094916", "revid": "599013", "url": "https://it.wikipedia.org/wiki?curid=1094916", "title": "Mfr", "text": ""}
{"id": "1094918", "revid": "599013", "url": "https://it.wikipedia.org/wiki?curid=1094918", "title": "Mfx", "text": ""}
{"id": "1094920", "revid": "599013", "url": "https://it.wikipedia.org/wiki?curid=1094920", "title": "Mgb", "text": ""}
{"id": "1094922", "revid": "1543377", "url": "https://it.wikipedia.org/wiki?curid=1094922", "title": "Nudo di donna visto di schiena", "text": "Nudo di donna visto di schiena \u00e8 un dipinto del pittore francese Pierre-Auguste Renoir, realizzato nel 1909 e conservato al Mus\u00e9e d'Orsay di Parigi.\nDescrizione.\nTutta l\"'oeuvre\" di Renoir \u00e8 un appassionato omaggio alla bellezza del corpo femminile: il \"Nudo di donna visto di schiena\", realizzato durante il soggiorno a Cagnes-sur-Mer, non fa ovviamente eccezione a questa regola. Si tratta di un'opera intrisa di un grande intimismo lirico che raffigura una donna languidamente adagiata su un letto. Quest'ammaliatrice dalle carni nivee, vestite di solo colore, viene descritta da Renoir con una linea elegante e sinuosa e le sue forme sono sapientemente modulate dai riflessi della luce che vi si rifrange contro. La tipologia iconografica del dipinto si inserisce nella tradizione pittorica spagnola del Seicento, e si riferisce in particolar modo alla \"Venere Rokeby\" di Vel\u00e1zquez.\nRenoir, dunque, abbandona lo stile rigorosamente severo del periodo ingresiano e ritrova le morbide armonie cromatiche e luministiche apprese negli anni dell'Impressionismo. Per esaltare la freschezza della sua \"verve\" pittorica, infatti, Renoir non ricorre ad una preparazione disegnativa, bens\u00ec si preoccupa piuttosto di modellare l'apparato cromatico del dipinto, delineando con grande attenzione le \"taches\" di bianco che percorrono il lenzuolo ed il cuscino e l'impasto giallo-rosso che suggerisce l'opulenza della tenda."}
{"id": "1094923", "revid": "599013", "url": "https://it.wikipedia.org/wiki?curid=1094923", "title": "Mgj", "text": ""}
{"id": "1094925", "revid": "599013", "url": "https://it.wikipedia.org/wiki?curid=1094925", "title": "Mgl", "text": ""}
{"id": "1094928", "revid": "36426", "url": "https://it.wikipedia.org/wiki?curid=1094928", "title": "Mgm", "text": ""}
{"id": "1094929", "revid": "599013", "url": "https://it.wikipedia.org/wiki?curid=1094929", "title": "Mgq", "text": ""}
{"id": "1094931", "revid": "599013", "url": "https://it.wikipedia.org/wiki?curid=1094931", "title": "Mgw", "text": ""}
{"id": "1094932", "revid": "767487", "url": "https://it.wikipedia.org/wiki?curid=1094932", "title": "Il clown (dipinto)", "text": "Il clown \u00e8 un dipinto del pittore francese Pierre-Auguste Renoir, realizzato nel 1909 e conservato al Mus\u00e9e de l'Orangerie di Parigi.\nDescrizione.\nSiamo davanti a una composizione statica il cui peso \u00e8 concentrato in prossimit\u00e0 del centro, dove si erge il ragazzino. \u00c8 vestito in modo buffo, con una giacca decisamente smisurata per la sua et\u00e0, e quasi lo si pu\u00f2 immaginare mentre recita scenette farsesche nei teatri. Renoir, tuttavia, non \u00e8 interessato allo scavo psicologico del soggetto, e si preoccupa piuttosto di modulare i rossi che tingono il suo costume. La luce inonda la scena lateralmente, e i contrasti tra zone di luce e di ombra sono molto sfumati.\nLa tipologia iconografica del dipinto si inserisce nella tradizione della ritrattistica cinque e seicentesca, riallacciandosi in particolare ai dipinti di Veronese, Vel\u00e1zquez, Van Dyck e soprattutto Watteau. La scena, infatti, ripropone molto fedelmente i contenuti del \"Gilles\" di Watteau: se, tuttavia, il protagonista di quest'ultima opera \u00e8 un saltimbanco tristemente assorto, Renoir come gi\u00e0 accennato non indaga la psicologia del soggetto e intende piuttosto condurre un'agile resa pittorica del rosso.\nIl dipinto, di medio formato, ha alle spalle una storia molto curiosa. A posare per il clown \u00e8 infatti il figliolo di Renoir, Claude: il piccolo, tuttavia, avrebbe ricordato con angoscia le lunghe sedute in posa, che viveva con estrema sofferenza a causa dell'eccessiva lunghezza delle calze. Pap\u00e0 Renoir, in effetti, fatic\u00f2 molto per portare a compimento il dipinto, e ci riusc\u00ec solo grazie alle abili lusinghe della moglie, che allett\u00f2 il piccolo promettendogli di regalargli un trenino di legno e una scatola di colori, ma solo se consentiva al padre di ritrarlo senza troppe complicazioni. Claude, nei suoi ricordi (\"Renoir - Souvenirs de mon p\u00e8re\"), ci offre una descrizione assai vivida dell'epilogo della vicenda: \u00aballa fine decisi di mettermi le calze di cotone per qualche momento; e mio padre - trattenendo la rabbia che sembrava esplodere da un momento all'altro - riusc\u00ec a finire il dipinto, malgrado le continue contorsioni che feci per grattarmi\u00bb."}
{"id": "1094934", "revid": "599013", "url": "https://it.wikipedia.org/wiki?curid=1094934", "title": "Mgy", "text": ""}
{"id": "1094936", "revid": "599013", "url": "https://it.wikipedia.org/wiki?curid=1094936", "title": "Mhg", "text": ""}
{"id": "1094937", "revid": "24067", "url": "https://it.wikipedia.org/wiki?curid=1094937", "title": "Ritratto di Ambroise Vollard (Renoir)", "text": "Il ritratto di Ambroise Vollard (\"Ambroise Vollard\") \u00e8 un dipinto del pittore francese Pierre-Auguste Renoir, realizzato nel 1908 e conservato alla Courtauld Gallery di Londra.\nAmbroise Vollard era abile mercante d'arte famoso per essere amico di numerosi artisti e poeti (tra i tanti Mallarm\u00e8, Zola, Apollinaire, C\u00e8zanne, Degas e Odilon Redon) e, oltre al suo spiccato senso degli affari, si afferm\u00f2 soprattutto grazie alla sua sensibilit\u00e0 artistica, grazie alla quale riusc\u00ec a riconoscere il valore delle sperimentazioni impressioniste e ad apprezzarle, nonostante la ferocia della critica. Vollard era un intimo amico anche di Renoir, e ne scrisse nel 1918 anche una minuziosa autobiografia, la quale \u00e8 stata persino al centro di una polemica agitata dagli amici del pittore, secondo i quali molti degli aneddoti ivi riportati erano inventati di sana pianta.\nLa scena, tutt'altro che familiare o spontanea, \u00e8 stata attentamente studiata e si ricollega alla ritrattistica ufficiale del Cinquecento e del Seicento. Il primo riferimento si allaccia soprattutto ai dipinti di Lorenzo Lotto, nei quali i generosi mecenati del pittore posavano in maniera del tutto analoga a Vollard in questo quadro. Renoir, in questo modo, intende sottolineare la coscienziosit\u00e0 e la vastissima erudizione del Vollard, oltre che la sua innata attitudine a gustare ed apprezzare i bei dipinti. Il collezionista, ritratto con la sua ampia fronte calva, suo vero e proprio tratto distintivo, \u00e8 colto mentre esamina con interesse una statuetta di Aristide Maillol. Maillol incontr\u00f2 Renoir proprio nel 1908 e ne godette la stima e l'amicizia per i comuni interessi figurativi, rivolti in ambedue i casi a una appassionata celebrazione del corpo femminile."}
{"id": "1094939", "revid": "599013", "url": "https://it.wikipedia.org/wiki?curid=1094939", "title": "Dominique Rocheteau", "text": "Carriera.\nHa militato nelle squadre di Saint-\u00c9tienne, Paris Saint-Germain e Tolosa, vincendo quattro campionati (1974, 1975 e 1976 con il Saint-\u00c9tienne, 1985 con il PSG) e tre Coppe di Francia (1977 a Saint-\u00c9tienne, 1982 e 1983 con il PSG).\nA livello europeo ha disputato una finale di Coppa dei Campioni nel 1976 contro il , perdendola 1-0.\nCon la nazionale francese ha disputato 49 partite, segnando 15 gol dal 1975 al 1986 e vincendo il Campionato europeo di calcio 1984."}
{"id": "1094940", "revid": "599013", "url": "https://it.wikipedia.org/wiki?curid=1094940", "title": "Mhk", "text": ""}
{"id": "1094942", "revid": "599013", "url": "https://it.wikipedia.org/wiki?curid=1094942", "title": "Mhn", "text": ""}
{"id": "1094944", "revid": "110157", "url": "https://it.wikipedia.org/wiki?curid=1094944", "title": "Vys\u0161aja Liga 1997", "text": "La Vys\u0161aja Liga 1997 fu la sesta edizione della massima serie del campionato russo di calcio; vide la vittoria finale dello , al suo quinto titolo, il secondo consecutivo. Capocannoniere del torneo fu Oleg Veretennikov, calciatore del Rotor Volgograd, con 22 reti.\nStagione.\nNovit\u00e0.\nDalla Vys\u0161aja Liga 1996 era stato retrocesso l', l' e il , mentre dalla Pervaja liga 1996 erano stati promossi la , lo e il . Prima dell'inizio del campionato la ha cambiato denominazione in .\nFormula.\nLe diciotto squadre partecipanti si sono affrontate in un girone all'italiana con partite di andata e ritorno per un totale di 34 giornate. La prima classificata al termine della stagione regolare era designata campione di Russia e ammessa in UEFA Champions League 1998-1999. Le squadre classificate al secondo e al terzo posto venivano ammesse in Coppa UEFA 1998-1999, con le ammissioni che sarebbero andate a scalare se la vincitrice della Coppa di Russia, ammessa in Coppa delle Coppe 1998-1999, avesse concluso il campionato nelle prime tre posizioni. Ulteriori due posti vennero assegnati per la partecipazione alla Coppa Intertoto 1998. Le ultime tre classificate erano retrocesse in Pervyj divizion. Fu l'ultima stagione con questa denominazione: dalla successiva il campionato fu denominato \"Vys\u0161aja Divizion\".\nClassifica finale.\nLegenda:\nNote:"}
{"id": "1094945", "revid": "834", "url": "https://it.wikipedia.org/wiki?curid=1094945", "title": "Mic", "text": ""}
{"id": "1094947", "revid": "228587", "url": "https://it.wikipedia.org/wiki?curid=1094947", "title": "Mie", "text": ""}
{"id": "1094949", "revid": "599013", "url": "https://it.wikipedia.org/wiki?curid=1094949", "title": "Mig", "text": "Aziende.\nMiG \u2013 Mikoyan Gurevich, \u00e8 una nota azienda russa produttrice di aeroplani militari, principalmente aerei da caccia, come il famoso MiG-17."}
{"id": "1094951", "revid": "599013", "url": "https://it.wikipedia.org/wiki?curid=1094951", "title": "Miv", "text": ""}
{"id": "1094954", "revid": "599013", "url": "https://it.wikipedia.org/wiki?curid=1094954", "title": "Miw", "text": ""}
{"id": "1094957", "revid": "599013", "url": "https://it.wikipedia.org/wiki?curid=1094957", "title": "Mjf", "text": ""}
{"id": "1094959", "revid": "1079891", "url": "https://it.wikipedia.org/wiki?curid=1094959", "title": "Roses dans un vase", "text": "Roses dans un vase (\"Rose dentro un vaso\") \u00e8 un dipinto del pittore francese Pierre-Auguste Renoir, realizzato nel 1890 e conservato al Mus\u00e9e d'Orsay di Parigi.\nDescrizione.\nDopo il tramonto della fase impressionista, durante la quale si era volto maggiormente alla ritrattistica o a temi legati alla modernit\u00e0, Renoir riprese a cimentarsi con il genere della natura morta, di cui le \"Roses dans un vase\" costituisce un esempio elevato. Lo splendido mazzo, che si allarga in tutte le direzioni, \u00e8 caratterizzato dalla presenza di fiori con corolle grandi e petali carnosi i quali riempiono con pochi tralci tutta la superficie dipinta. A rendere ancora pi\u00f9 interessante il dipinto \u00e8 l'analogia che Renoir frappone tra i fiori e la bellezza muliebre: lo stesso pittore, infatti, ammise che spesso dipingeva questo genere di quadri come bozzetti preparatori per nudi femminili. Renoir, infatti, era colpito dall'attinenza cromatica tra l'epidermide delle donne che dipingeva e i fragranti petali dei fiori, e arriv\u00f2 persino a modellare l'incarnato delle proprie modelle a forma di rosa, in una sorta di corrispondenza biunivoca tra le due parti.\nUn altro interessante confronto si pu\u00f2 effettuare tra questo quadro e le \"Ninfee\" dipinte proprio in quegli anni da Monet a Giverny. Riportiamo di seguito il commento di Giovanna Rocchi:"}
{"id": "1094962", "revid": "599013", "url": "https://it.wikipedia.org/wiki?curid=1094962", "title": "Mjn", "text": ""}
{"id": "1094964", "revid": "599013", "url": "https://it.wikipedia.org/wiki?curid=1094964", "title": "Mjq", "text": ""}
{"id": "1094966", "revid": "599013", "url": "https://it.wikipedia.org/wiki?curid=1094966", "title": "Mjt", "text": ""}
{"id": "1094968", "revid": "599013", "url": "https://it.wikipedia.org/wiki?curid=1094968", "title": "Mjv", "text": ""}
{"id": "1094970", "revid": "599013", "url": "https://it.wikipedia.org/wiki?curid=1094970", "title": "Mkc", "text": ""}
{"id": "1094972", "revid": "599013", "url": "https://it.wikipedia.org/wiki?curid=1094972", "title": "Mke", "text": ""}
{"id": "1094975", "revid": "599013", "url": "https://it.wikipedia.org/wiki?curid=1094975", "title": "Mkg", "text": ""}
{"id": "1094976", "revid": "124175167", "url": "https://it.wikipedia.org/wiki?curid=1094976", "title": "Electronic dance music", "text": "L'electronic dance music (conosciuta anche come EDM, musica dance, club music, o semplicemente dance), \u00e8 una vasta gamma di generi musicali elettronici a percussione creati soprattutto per discoteche, rave e festival. L'EDM \u00e8 generalmente creata per essere riprodotta dai disc jockey (DJ) che creano una selezione di tracce senza soluzione di continuit\u00e0, chiamato mashup, che si susseguono senza interruzione da una registrazione ad un'altra. I produttori EDM eseguono anche la loro musica dal vivo in un contesto di un concerto o di un festival, in ci\u00f2 che qualche volta viene chiamato un live PA. Nel Regno Unito e in Europa continentale, l'EDM \u00e8 pi\u00f9 comunemente chiamata \"musica dance\" o semplicemente \"dance\".\nAlla fine degli anni ottanta e all'inizio degli anni novanta, in seguito all'emergere della musica rave, delle radio pirata e un aumento di interesse per la cultura club, l'EDM acquis\u00ec popolarit\u00e0 mainstream in Europa. Durante la met\u00e0 e la fine degli anni novanta, nonostante il successo iniziale di un certo numero di gruppi negli Stati Uniti, l'accettazione della cultura dance non era universale, e i media mainstream rimasero ostili alla musica. In questo periodo, un'associazione percepita fra l'EDM e la cultura della droga port\u00f2 i governi statali e cittadini a promulgare leggi e politiche volte a fermare la diffusione della cultura rave.\nNei primi anni 2010 la parola \"Electronic dance music\" ed il suo acronimo EDM venivano spinti dall'industria musicale statunitense e dal giornalismo musicale nel tentativo di re-brand della cultura rave statunitense. Nonostante il tentativo dell'industria di creare uno specifico marchio EDM, l'acronimo rimane in uso come un termine ombrello per molteplici generi dance, come house, techno, trance, drum and bass, dubstep e i loro rispettivi sottogeneri.\nTerminologia.\nIl termine \"electronic dance music\" (EDM) \u00e8 stato utilizzato negli Stati Uniti fin dal 1985, anche se il termine \"dance music\" non prese piede come termine generico[95]. fino alla fine degli anni novanta, quando l'industria musicale degli Stati Uniti cre\u00f2 le classifiche musicali per la \"dance\" (la rivista \"Billboard\" ha mantenuto continuativamente una classifica \"dance\" dal 1974 fino ai nostri giorni). Nel giugno del 1995 la Nervous Records ed il \"Project X Magazine\" ospitarono la prima cerimonia di premiazione, chiamandola \"Electronic Dance Music Awards\".\nScrivendo sul \"The Guardian\", il giornalista Simon Reynolds ha notato che l'adozione da parte dell'industria musicale statunitense del termine EDM alla fine degli anni 2000 fu un tentativo di re-brand della \"cultura rave\" statunitense e differenziarla dalla precedente scena rave degli anni novanta.. Nel Regno Unito e nell'Europa continentale invece \"dance\" o \"dance music\" sono i termini pi\u00f9 comuni per l'EDM.[4]\nCi\u00f2 che viene ampiamente percepita come \"club music\" \u00e8 cambiata nel corso del tempo; ora comprende generi differenti e non sempre abbraccia l'EDM. Allo stesso modo, \"electronic dance music\" pu\u00f2 significare cose diverse per persone diverse. Sia la \"club music\" che l'EDM sembrano vaghe, ma i termini sono a volte usati per riferirsi a generi distinti e non collegati (la club music \u00e8 definita da ci\u00f2 che \u00e8 popular, mentre l'EDM si distingue per gli attributi musicali).[96]\nStoria.\nI primi esempi di electronic dance music comprendono la musica disco di Giorgio Moroder e dei Yellow Magic Orchestra alla fine degli anni settanta.\nDisco.\nAll'inizio degli anni ottanta, la popolarit\u00e0 della musica disco diminu\u00ec bruscamente negli Stati Uniti, abbandonata dalle maggiori etichette discografiche statunitensi e dai produttori. La disco europea continu\u00f2 ad evolversi all'interno del vasto panorama della musica pop mainstream. Gruppi musicali europei come Silver Convention, Love &amp; Kisses, Munich Machine, e gruppi musicali statunitensi come Donna Summer e i Village People furono gruppi che definirono la musica euro disco della fine degli anni settanta. Nel 1977, Giorgio Moroder e Pete Bellotte hanno prodotto \"I Feel Love\" per Donna Summer. Divenne la prima hit disco famosa per avere una base musicale completamente sintetizzata. Altri produttori disco, tra cui il famoso produttore statunitense Tom Moulton, presero idee e tecniche dalla musica dub (che venne con l'aumento dell'immigrazione giamaicana a New York negli anni settanta) per fornire alternative allo stile four on the floor che domin\u00f2.\nPost-disco.\nDurante l'era post-disco che segu\u00ec la reazione violenta contro la \"disco\" che inizi\u00f2 alla met\u00e0 del 1979 fino alla fine del 1979, che negli Stati Uniti port\u00f2 a disordini civili e ad una rivolta a Chicago conosciuta come Disco Demolition Night, un movimento underground della disco \"ridotta all'osso\", che ispir\u00f2 musica con \"suoni radicalmente diversi\", cominci\u00f2 ad emergere nella East Coast. Questo nuovo scenario fu visto soprattutto nell'area metropolitana di New York e fu condotto inizialmente dagli artisti urban contemporary che stavano rispondendo all'eccessiva commercializzazione e al successivo declino della cultura disco. Il suono che emerse origin\u00f2 da P-Funk, la parte elettronica della disco, la musica dub, ed altri generi. Gran parte della musica prodotta in questo periodo fu, come la disco, per il mercato dei vinili. A questo punto, il controllo creativo cominci\u00f2 a spostarsi verso case discografiche indipendenti, produttori meno affermati e i dj dei club. Altri stili dance che cominciarono a diventare popolari durante l'era post-disco comprendono la dance-pop, boogie e techno.\nElectro.\nNei primi anni ottanta, l'electro emerse come una fusione del funk e del boogie di New York. Chiamato anche electro-boogie, ma in seguito abbreviato in electro, i pionieri citati sono i Zapp, i D Train e le Sinnamon. L'hip hop e il rap iniziali, combinati con influenze musicali electropop tedesche e giapponesi come i Kraftwerk e i Yellow Magic Orchestra (YMO) ispirarono la nascita dell'electro. Mentre il suono elettronico si svilupp\u00f2, strumenti come il basso elettrico e le batterie vennero rimpiazzati dai sintetizzatori e pi\u00f9 in particolare dalle iconiche drum machines, in particolare la Roland TR-808. I primi impieghi della TR-808 comprendono diversi brani dei Yellow Magic Orchestra nel 1980-1981, la canzone del 1982 \"Planet Rock\" di Afrika Bambaataa, e la canzone del 1982 \"Sexual Healing\" di Marvin Gaye. Nel 1982 il produttore Arthur Baker, insieme ad Afrikaa Bambaataa, pubblicarono la seminale \"Planet Rock\", che fu influenzata dai Yellow Magic Orchestra utilizzando campioni dei Kraftwerk e le percussioni dei tamburi forniti dalla TR-808. Planet Rock fu seguito nello stesso anno da un altro disco innovativo, Nunk dei Warp 9. Nel 1983 Hashim cre\u00f2 un suono electro funk che influenz\u00f2 Herbie Hancock, con conseguente suo singolo \"Rockit\". I primi anni ottanta furono il picco della popolarit\u00e0 mainstream dell'electro.\nMusica house.\nNei primi anni ottanta, i dj dei The Hot Mix 5 della radio di Chicago, e i dj dei club Ron Hardy e Frankie Knuckles suonarono vari stili di musica dance, tra cui vecchie registrazioni disco (per lo pi\u00f9 disco di Philadelphia e tracce della Salsoul), tracce electro-funk di artisti come Afrikaa Bambaataa, pi\u00f9 recenti registrazioni italo disco, musica hip hop B-Boy di Man Parrish, Jellybean Benitez, Arthur Baker, e John Robie, e musica electropop di Kraftwerk e dei Yellow Magic Orchestra. Alcuni crearono e suonarono le loro canzoni preferite modificate su nastro da bobina a bobina, e a volte inclusero nel mix effetti sonori, drum machines ed altra strumentazione elettronica ritmica. La canzone dance elettronica ipnotica \"On and On\", prodotta nel 1984 dal DJ di Chicago Jesse Saunders e co-scritta da Vince Lawrence, aveva elementi che divennero fondamentali nel suono iniziale house, tra cui il basso del sintetizzatore Roland TB-303 e voci minimali, cos\u00ec come una drum machine Roland (nello specifico la TR-808), e un sintetizzatore Korg (nello specifico la Poly-61). Utilizz\u00f2 anche la linea di basso della registrazione disco dei Player One \"Space Invaders\" (1979).\n\"On and On\" \u00e8 a volte citata come la \"prima registrazione house\", anche se altri esempi di quel periodo, come \"Music is the Key\" (1985) di J.M. Silk sono stati citati. La musica house si diffuse rapidamente in altre citt\u00e0 degli Stati Uniti, come Detroit, New York e Newark - ognuna delle quali svilupp\u00f2 le proprie scene regionali. Dalla met\u00e0 alla fine degli anni ottanta, la musica house divenne popolare in Europa, cos\u00ec come nelle principali citt\u00e0 del sud America e in Australia. L'house di Chicago conobbe un certo successo in Europa con pubblicazioni come \"House Nation\" dei House Master Boyz and the Rude Boy of House (1987). A seguito di questo, un numero di pubblicazioni house come \"Pump Up the Volume\" dei MARRS (1987), \"Theme from S'Express\" dei S'Express (1988) e \"Doctorin' the House\" dei Coldcut (1988) entrarono nelle classifiche pop.\nTuttavia, la musica house stava fiorendo nella piccola isola delle Baleari di Ibiza, in Spagna. Il suono delle Baleari fu lo spirito della musica emergente dall'isola nella met\u00e0 degli anni ottanta; la combinazione di vecchie registrazioni in vinile rock, pop, reggae e disco abbinata ad un atteggiamento del tipo \"tutto va bene\" rese Ibiza un centro di sperimentazione musicale indotta dai farmaci. Il vero cuore pulsante di Ibiza fu una fattoria trasformata in un club chiamato Amnesia. Qui emerse la cultura musicale house. Il proprietario Antonio Eschotado desiderava creare un luogo dove la gente potesse divertirsi sino a dopo il sorgere del sole. E lo ha fatto, ma \u00e8 stato uno sforzo congiunto. Un creatore del suono balearico, il DJ Alfredo, fu il precursore della musica house. Fu il resident DJ ad Amnesia che introdusse il suono di Ibiza. Presto Amnesia divenne la festa house pi\u00f9 calda d'Europa dalla met\u00e0 alla fine degli anni ottanta attraendo persone da tutto il continente. Oltre a catalizzare la crescita di Ibiza e la diffusione della musica house, fu anche il precursore delle industrie del turismo e del capitale nel mercato dell'EDM.\nAcid house, techno, rave.\nNel 1988, la musica house divenne la forma pi\u00f9 popolare di musica da club in Europa, con l'acid house in via di sviluppo come un trend rilevante nel Regno Unito e in Germania nello stesso anno. Nel Regno Unito una consolidata sottocultura della festa nel capannone, centrata nella scena del sound system britannico afro-caribico, aliment\u00f2 gli after-party clandestini che hanno caratterizzato esclusivamente la musica dance. Sempre nel 1988, l'atmosfera festaiola balearica associata a DJ Alfredo di Ibiza fu trasportata a Londra, mentre Danny Rampling e Paul Oakenfold aprirono rispettivamente i club Shoom e Spectrum. Entrambi i posti divennero sinonimi di acid house, e fu in questo periodo che l'MDMA acquis\u00ec rilievo come una droga da festa. Altri importanti club del Regno Unito furono Back to Basics a Leeds, Leadmill e Music Factory a Sheffield, e The Ha\u00e7ienda a Manchester, dove Mike Pickering e il posto di Graeme Park, Nude, fu un importante banco di prova per la musica dance underground statunitense. Il successo dell'house e dell'acid house apr\u00ec la strada alla Detroit techno, uno stile che fu inizialmente sostenuto da una manciata di club di musica house a Chicago, New York e in Inghilterra del Nord, con i club di Detroit che recuperarono in seguito. Il termine Techno entr\u00f2 prima in uso dopo la pubblicazione di una compilation della 10 Records/Virgin Records dal titolo \"Techno: The Dance Sound of Detroit\" nel 1988.\nUna delle prime produzioni di Detroit che ricevette un'ampia attenzione fu \"Strings of Life\" di Derrick May (1987), che, insieme alla precedente pubblicazione di May, \"Nude Photo\" (1987), contribuirono ad innalzare il profilo della techno in Europa, soprattutto nel Regno Unito e in Germania, durante il boom della musica house nel 1987-88 (Second Summer of Love). Divenne il brano pi\u00f9 conosciuto di May, che secondo Frankie Knuckles, \"esplose. Era come qualcosa che non potete immaginare, il genere di potenza e l'energia che le persone ebbero da quella registrazione quando fu sentita. Mike Dunn dice che non ha nessuna idea di come le persone possono accettare una registrazione che non ha una linea di basso.\" Secondo il DJ britannico Mark Moore, \"Strings of Life\" port\u00f2 i frequentatori dei club di Londra ad accettare l'house: \"perch\u00e9 la maggior parte delle persone odiava la musica house ed era tutto groove rari e hip hop... suonerei 'Strings of Life' al Mudd Club e svuoterei la pista.\". Alla fine degli anni ottanta s'intensific\u00f2 l'interesse per l'house, l'acid house e la techno nella scena dei club, e dei frequentatori dei club alimentati dal MDMA, che affrontavano nel Regno Unito un orario di chiusura delle 2:00 di notte, cominciavano a cercare dei rifugi after-hours nelle feste nei capannoni che continuavano per tutta la notte. Nel giro di un anno, nell'estate del 1989, fino a 10.000 persone alla volta frequentavano le feste underground commercialmente organizzate chiamate rave.\nBreakbeat hardcore, jungle, drum &amp; bass.\nNei primi anni novanta si svilupp\u00f2 uno stile all'interno della scena rave che aveva un'identit\u00e0 distinta dalla house statunitense e dalla techno. Questa musica, proprio come l'hip hop prima, un\u00ec battiti sincopati campionati o battiti interrotti, altri campioni provenienti da una vasta gamma di diversi generi musicali e, occasionalmente, campioni di musica, dialoghi ed effetti da film e programmi televisivi. Rispetto ai precedenti stili di musica dance, come l'house e la techno, chiamati \"musica rave\", tendeva a sottolineare i bassi e utilizzare tempi pi\u00f9 veloci, o beats per minute (BPM). Questo sottogenere fu conosciuto come \"hardcore\" rave, ma gi\u00e0 a partire dal 1991, alcuni brani musicali composti da queste battute interrotte veloci, con linee di basso pesanti e campioni di vecchia musica giamaicana, furono denominati \"jungle techno\", un genere influenzato da Jack Smooth e Basement Records, e in seguito semplicemente \"jungle\", che fu riconosciuto come un genere musicale separato nei rave e nelle radio pirata in Gran Bretagna. \u00c8 importante notare, quando si parla della storia del drum and bass, che prima del jungle, la musica rave stava diventando pi\u00f9 veloce e pi\u00f9 sperimentale.\nNel 1994, il jungle cominci\u00f2 a guadagnare popolarit\u00e0 mainstream, e i fan della musica (spesso chiamati junglisti) divennero una parte pi\u00f9 riconoscibile della sottocultura giovanile. Il genere si svilupp\u00f2 ulteriormente, integrando e fondendo elementi da una vasta gamma di generi musicali esistenti, tra cui il suono raggamuffin, dancehall, canti MC, linee di basso dub, e percussioni breakbeat pesantemente modificate e sempre pi\u00f9 complesse. Nonostante l'affiliazione con la scena rave alimentata dall'ecstasy, il jungle eredit\u00f2 anche alcune associazioni con la violenza e le attivit\u00e0 criminali, sia dalla cultura della gang che aveva interessato la scena hip hop nel Regno Unito, sia come conseguenza del suono del jungle che fu spesso aggressivo e minaccioso con i temi della violenza (solitamente riflessa nella scelta dei campioni). Tuttavia, ci\u00f2 si svilupp\u00f2 di pari passo con la reputazione spesso positiva della musica come parte della pi\u00f9 ampia scena rave e della cultura musicale giamaicana basata sul ballo prevalente a Londra. Nel 1995, sia come reazione a, o indipendentemente da questo scisma culturale, alcuni produttori jungle cominciarono ad allontanarsi dallo stile influenzato dal reggae e crearono quello che sarebbe diventato collettivamente etichettato, per comodit\u00e0, come drum and bass.\nDivulgazione negli Stati Uniti e nel mondo.\nInizialmente, l'electronic dance music fu associata ai rave europei e alla cultura dei club. Raggiunse un'esposizione popolare limitata negli Stati Uniti, ma dalla met\u00e0 alla fine degli anni novanta ci furono in corso degli sforzi per commercializzare una gamma di generi dance utilizzando l'etichetta \"electronica\". A quel tempo, un'ondata di gruppi di musica elettronica dal Regno Unito, fra cui i The Prodigy, i The Chemical Brothers, Fatboy Slim e gli Underworld, furono prematuramente associati ad una \"rivoluzione electronica statunitense\". Ma invece di trovare il successo mainstream, molti gruppi EDM consolidati furono relegati ai margini dell'industria musicale statunitense. Nel 1998 \"Ray of Light\" di Madonna port\u00f2 l'electronica all'attenzione degli ascoltatori di musica popolare. Nonostante l'interesse dei media nell'electronica alla fine degli anni novanta, i produttori statunitensi dell'house e della techno continuarono a recarsi all'estero per stabilire la loro carriera come DJ e produttori. Altri nuovi nomi cominciarono a guadagnare importanza alla fine del secolo scorso, come il produttore olandese Ti\u00ebsto, che ricevette l'attenzione di tutto il mondo per aver fornito una colonna sonora all'ingresso degli atleti durante la cerimonia di apertura delle Olimpiadi estive del 2004 - che il quotidiano \"The Guardian\" ritenne uno dei 50 eventi pi\u00f9 importanti nella musica dance. Nella prima decade degli anni 2000 la musica EDM ha ritrovato grande popolarit\u00e0 grazie a Lady Gaga, i Daft Punk, Black Eyed Peas e gli LMFAO, per poi esplodere a livello mondiale con artisti come Avicii, deadmau5, Martin Garrix e Skrillex."}
{"id": "1094979", "revid": "599013", "url": "https://it.wikipedia.org/wiki?curid=1094979", "title": "Mki", "text": ""}
{"id": "1094984", "revid": "599013", "url": "https://it.wikipedia.org/wiki?curid=1094984", "title": "Azzurri", "text": ""}
{"id": "1094985", "revid": "599013", "url": "https://it.wikipedia.org/wiki?curid=1094985", "title": "Mkk", "text": ""}
{"id": "1094989", "revid": "599013", "url": "https://it.wikipedia.org/wiki?curid=1094989", "title": "Mkl", "text": ""}
{"id": "1094993", "revid": "599013", "url": "https://it.wikipedia.org/wiki?curid=1094993", "title": "Mko", "text": ""}
{"id": "1094996", "revid": "112203041", "url": "https://it.wikipedia.org/wiki?curid=1094996", "title": "Gli ombrelli", "text": "Gli ombrelli (\"Les Parapluies\") \u00e8 un dipinto del pittore francese Pierre-Auguste Renoir, realizzato nel 1881-86 e conservato alla National Gallery di Londra.\nDescrizione.\nIn quest'opera Renoir, memore delle teorie estetiche di Charles Baudelaire, sceglie di raffigurare la poesia e la meraviglia della vita moderna cogliendo un frammento di vita contemporanea della societ\u00e0 moderna parigina. Il soggetto della tela, infatti, \u00e8 la commedia umana della folla che, dopo un improvviso temporale, cerca di ripararsi dalla pioggia con gli ombrelli. A destra troviamo una madre elegantemente vestita con gli occhi rivolti alle sue due bambine, che si stanno divertendo sotto la pioggia. Dietro di lei una donna, con fare interrogativo, alza gli occhi al cielo per vedere se sta piovendo: questo dettaglio, apparentemente insignificante, ci fa comprendere che il temporale \u00e8 appena iniziato. A sinistra, invece, si erge statuaria una \"midinette\" con il volto stanco per la giornata lavorativa appena trascorsa: con le mani alza la sua veste per proteggerla dal fango depositato sulla strada, esposta com'\u00e8 alla furia del temporale. Non ha n\u00e9 un ombrello, n\u00e9 un impermeabile, n\u00e9 un cappello per coprirsi dalla pioggia: dietro di lei, tuttavia, incede un gentiluomo dalla barba raffinatemente mascolina che \u00e8 pronto a offrirle un riparo.\nLa gestazione di questa tela fu di durata quinquennale: Renoir, infatti, la inizi\u00f2 nel 1881, poco prima del viaggio in Italia, per poi completarla cinque anni dopo, nel 1886. Questa datazione \u00e8 avallata sia dalla scarsa uniformit\u00e0 dei vestiti, sia dalla differenza di tecnica utilizzata tra il lato destro e quello sinistro del quadro. Il lato destro si pu\u00f2 attribuire ad un primo Renoir, pi\u00f9 rivoluzionario e impressionista, come si pu\u00f2 vedere nello splendido volto della bambina che regge il cerchio. Il lato sinistro \u00e8 di un Renoir che si ravvede delle proprie scelte stilistiche e sul finire della sua carriera ritorna ad una pittura pi\u00f9 accademica, come si pu\u00f2 notare nel volto della signora e negli ombrelli a destra, modellata sull'esempio di quell'arte classica e rinascimentale che aveva potuto ammirare durante il viaggio in Italia. Si pu\u00f2 quindi dedurre che la parte sinistra del quadro sia stata dipinta successivamente alla destra. Mirabile \u00e8 anche l'apparato cromatico del dipinto, strutturato su un'avvolgente armonia di vari toni di colore, perlopi\u00f9 grigi e azzurri. L'opera, in ogni caso, fu venduta dal mercante d'arte Paul Durand-Ruel al collezionista sir Hugh Lane: dopo la morte di quest'ultimo l'opera pervenne nelle collezioni della Tate Gallery nel 1917 e della National Gallery nel 1937, dove oggi \u00e8 esposta."}
{"id": "1094999", "revid": "599013", "url": "https://it.wikipedia.org/wiki?curid=1094999", "title": "Mkq", "text": ""}
{"id": "1095002", "revid": "599013", "url": "https://it.wikipedia.org/wiki?curid=1095002", "title": "Mkr", "text": ""}
{"id": "1095006", "revid": "599013", "url": "https://it.wikipedia.org/wiki?curid=1095006", "title": "Mkt", "text": ""}
{"id": "1095010", "revid": "599013", "url": "https://it.wikipedia.org/wiki?curid=1095010", "title": "Mku", "text": ""}
{"id": "1095013", "revid": "599013", "url": "https://it.wikipedia.org/wiki?curid=1095013", "title": "Mkw", "text": ""}
{"id": "1095017", "revid": "599013", "url": "https://it.wikipedia.org/wiki?curid=1095017", "title": "Mla", "text": ""}
{"id": "1095019", "revid": "834", "url": "https://it.wikipedia.org/wiki?curid=1095019", "title": "Mlb", "text": ""}
{"id": "1095020", "revid": "599013", "url": "https://it.wikipedia.org/wiki?curid=1095020", "title": "Mlc", "text": ""}
{"id": "1095021", "revid": "785863", "url": "https://it.wikipedia.org/wiki?curid=1095021", "title": "Kellie Martin", "text": "Biografia.\nGrazie alla zia, che lavorava come tata per i figli dell'attore Michael Landon, Kellie Martin debutta in un piccolo ruolo nella serie tv \"I ragazzi di padre Murphy\", creata da Landon. Lavora nella serie \"Una famiglia come le altre\", dove interpreta Rebecca, la sorella di Corky, affetto da sindrome di Down, successivamente interpreta la tirocinante Lucy Knight in \"E.R. - Medici in prima linea\", ruolo che ricopre dal 1998 al 2000. Dal 2003 \u00e8 la protagonista principale della serie tv \"La libreria del mistero\", nel ruolo di Samantha Kinsey. Tra le poche partecipazioni cinematografiche, da segnalare \"Jumpin' Jack Flash\" di Penny Marshall con Whoopi Goldberg e \"Un caso senza soluzione\" al fianco di Robert Wagner e Amy Locane.\nDoppiatrici italiane.\nNelle versioni in italiano dei suoi film, \u00e8 stata doppiata da:\nDa doppiatrice \u00e8 sostituita da:"}
{"id": "1095022", "revid": "767487", "url": "https://it.wikipedia.org/wiki?curid=1095022", "title": "Femme nue couch\u00e9e", "text": "Femme nue couch\u00e9e \u00e8 un dipinto a olio su tela (67x160\u00a0cm) realizzato nel 1910 dal pittore francese Pierre-Auguste Renoir. \u00c8 conservato nel Mus\u00e9e de l'Orangerie di Parigi.\nLa modella \u00e8 Gabrielle Renard, ritratta sdraiata e nuda nell'atto di guardare l'osservatore."}
{"id": "1095025", "revid": "599013", "url": "https://it.wikipedia.org/wiki?curid=1095025", "title": "Mle", "text": ""}
{"id": "1095027", "revid": "599013", "url": "https://it.wikipedia.org/wiki?curid=1095027", "title": "Mlf", "text": ""}
{"id": "1095029", "revid": "599013", "url": "https://it.wikipedia.org/wiki?curid=1095029", "title": "Mli", "text": ""}
{"id": "1095031", "revid": "599013", "url": "https://it.wikipedia.org/wiki?curid=1095031", "title": "Mlm", "text": ""}
{"id": "1095034", "revid": "834", "url": "https://it.wikipedia.org/wiki?curid=1095034", "title": "Mlp", "text": ""}
{"id": "1095035", "revid": "599013", "url": "https://it.wikipedia.org/wiki?curid=1095035", "title": "Mlt", "text": ""}
{"id": "1095037", "revid": "599013", "url": "https://it.wikipedia.org/wiki?curid=1095037", "title": "Mlu", "text": ""}
{"id": "1095039", "revid": "599013", "url": "https://it.wikipedia.org/wiki?curid=1095039", "title": "Mlw", "text": ""}
{"id": "1095041", "revid": "599013", "url": "https://it.wikipedia.org/wiki?curid=1095041", "title": "Mlx", "text": ""}
{"id": "1095044", "revid": "599013", "url": "https://it.wikipedia.org/wiki?curid=1095044", "title": "Mme", "text": ""}
{"id": "1095046", "revid": "599013", "url": "https://it.wikipedia.org/wiki?curid=1095046", "title": "Mml", "text": ""}
{"id": "1095048", "revid": "599013", "url": "https://it.wikipedia.org/wiki?curid=1095048", "title": "Mmt", "text": ""}
{"id": "1095051", "revid": "834", "url": "https://it.wikipedia.org/wiki?curid=1095051", "title": "Mmx", "text": ""}
{"id": "1095052", "revid": "599013", "url": "https://it.wikipedia.org/wiki?curid=1095052", "title": "Mni", "text": ""}
{"id": "1095054", "revid": "599013", "url": "https://it.wikipedia.org/wiki?curid=1095054", "title": "Mnl", "text": ""}
{"id": "1095056", "revid": "834", "url": "https://it.wikipedia.org/wiki?curid=1095056", "title": "Mnm", "text": ""}
{"id": "1095057", "revid": "599013", "url": "https://it.wikipedia.org/wiki?curid=1095057", "title": "Mnn", "text": ""}
{"id": "1095060", "revid": "599013", "url": "https://it.wikipedia.org/wiki?curid=1095060", "title": "Mof", "text": ""}
{"id": "1095062", "revid": "132266", "url": "https://it.wikipedia.org/wiki?curid=1095062", "title": "Mol", "text": ""}
{"id": "1095066", "revid": "599013", "url": "https://it.wikipedia.org/wiki?curid=1095066", "title": "Mow", "text": ""}
{"id": "1095070", "revid": "599013", "url": "https://it.wikipedia.org/wiki?curid=1095070", "title": "Mpl", "text": ""}
{"id": "1095071", "revid": "115705121", "url": "https://it.wikipedia.org/wiki?curid=1095071", "title": "Bruno Schulz", "text": "Nato da una famiglia di ebrei della Galizia orientale - allora parte dell'Impero austro-ungarico, poi della Polonia, oggi in Ucraina - \u00e8 considerato uno dei pi\u00f9 grandi scrittori di prosa in lingua polacca del XX secolo; nel 1938 fu insignito del prestigioso Premio dell'Accademia Polacca di Letteratura. Diversi dei lavori di Schulz andarono perduti durante l'Olocausto compiuto dalla Germania, inclusi i racconti scritti nei primi anni Quaranta e il romanzo incompiuto \"Il Messia\". Schulz fu ucciso mentre tornava a casa con una pagnotta di pane da un ufficiale tedesco della Gestapo.\nBiografia.\nTerzo e ultimo figlio di Jacob Schulz (che sar\u00e0 protagonista traslato in molti racconti e immagini del figlio) e di Henrietta Kuhm\u00e4rker, Bruno \u00e8 cittadino di lingua polacca e cittadinanza austriaca, del complesso e multietnico Impero austro-ungarico.\nNel 1910 si iscrive al Politecnico di Leopoli, ma interrompe gli studi per la morte del padre (avvenuta nel giugno del 1915, ma malato dal 1910, quando fu costretto a chiudere il proprio negozio di stoffe), e certamente anche a causa della guerra, quando la famiglia va a vivere presso la sorella di Bruno, Hania Hoffman (vedova con due figli).\nNel 1917 si trasferisce a Vienna per riprendere gli studi di architettura, senza riuscirvi. Tornato nella sua citt\u00e0 natale in Galizia, si dedica al disegno e alla letteratura, e svolge il ruolo di insegnante di disegno al ginnasio (praticamente tutta la vita dal 1924 al 1941, quando le leggi razziali gli impediscono di continuare).\nTra il 1920 e il 1922 crea una cartella di incisioni detta \"Il libro idolatrico\" (\"Ksi\u0119ga Ba\u0142wochwalcza\"), che riprendono il tema simbolista della donna fatale e dominatrice, e in cui si possono scorgere vari autoritratti in pose idolatriche dello stesso Schulz (sono stati fatti paragoni critici con l'opera di Marc Chagall e Alfred Kubin).\nNel 1931 muore sua madre, e quattro anni dopo anche Izydor, suo fratello maggiore (che gestiva uno dei primi cinema della regione e lasci\u00f2 alla morte tre figli giovani). Incoraggiato dagli amici, e in particolare dalla scrittrice Zofia Na\u0142kowska, che ne ammirava lo stile, Bruno comincia a pubblicare racconti, raccolti in \"Le botteghe color cannella\" (\"Sklepy cynamomowe\", 1933) e in \"Il sanatorio all'insegna della clessidra\" (\"Santorium pod Klepsydra\", 1937), quest'ultimo con 42 illustrazioni dell'autore.\nLe due opere interessano gli esponenti pi\u00f9 moderni della cultura polacca di quel periodo, come Roman Ingarden, Stanis\u0142aw Ignacy Witkiewicz e Witold Gombrowicz, dei quali diventa amico e con i quali scambia delle lettere (perdute) e gli aprono la strada alla collaborazione con diverse riviste (articoli e recensioni che verranno raccolti postumi). Nel 1938 pubblica su rivista il racconto \"La cometa\" (\"Kometa\") e inizia a scrivere il romanzo \"Il Messia\" (\"Mesjasz\"), cominciato nel 1934, ma che andr\u00e0 perso (doveva essere anche questo illustrato, e se ne sono ritrovati solo alcuni disegni. Il manoscritto scomparso del \"Messia\" di Schulz ha ispirato nel 1987 la scrittrice statunitense Cynthia Ozick che lo ha posto alla base del suo \"Il Messia di Stoccolma\").\nA seguito del Patto Molotov-Ribbentrop (1939), la citt\u00e0 (che oltretutto aveva pozzi di petrolio) viene invasa prima dall'Unione Sovietica e poi dalla Germania nazista: \u00e8 quindi teatro dell'Operazione Barbarossa, oltre che di rappresaglie anti-semite e conflitti tra polacchi e ucraini.\nSchulz intanto ha tradotto in polacco \"Il processo\" di Kafka (assieme alla fidanzata J\u00f3zefina Szeli\u0144ska, convertita al cattolicesimo e a lui legata da un \u00abrapporto complicato\u00bb che ricorda quello di Kafka stesso con Felice Bauer), che fu sicuramente il narratore europeo pi\u00f9 affine alla sua ricerca letteraria e sul quale scrive una prefazione di acuta e pionieristica sensibilit\u00e0.\nNel 1941, Schulz viene relegato nel ghetto. Parlando bene il tedesco, lavora per un ufficiale delle Schutzstaffel (era un falegname austriaco). Ma il 19 novembre 1942 viene ucciso per strada da un ufficiale della Gestapo. Il suo omicida ebbe poi a vantarsi di averlo ucciso per vendetta, in quanto l'ufficiale presso cui Schulz lavorava aveva ucciso un altro ebreo che lavorava per lui. Il suo corpo fin\u00ec in una fossa comune e non \u00e8 stato pi\u00f9 ritrovato.\nPubblicate solo nel 1975 sono le \"Lettere perdute e frammenti\" ed alcuni schizzi critici."}
{"id": "1095073", "revid": "599013", "url": "https://it.wikipedia.org/wiki?curid=1095073", "title": "Mpm", "text": ""}
{"id": "1095076", "revid": "599013", "url": "https://it.wikipedia.org/wiki?curid=1095076", "title": "Mpn", "text": ""}
{"id": "1095078", "revid": "599013", "url": "https://it.wikipedia.org/wiki?curid=1095078", "title": "Mpo", "text": ""}
{"id": "1095080", "revid": "599013", "url": "https://it.wikipedia.org/wiki?curid=1095080", "title": "Mql", "text": ""}
{"id": "1095084", "revid": "599013", "url": "https://it.wikipedia.org/wiki?curid=1095084", "title": "Mqt", "text": ""}
{"id": "1095087", "revid": "599013", "url": "https://it.wikipedia.org/wiki?curid=1095087", "title": "Mqx", "text": ""}
{"id": "1095088", "revid": "767487", "url": "https://it.wikipedia.org/wiki?curid=1095088", "title": "Donna appoggiata sul gomito", "text": "Donna appoggiata sul gomito \u00e8 un dipinto del pittore francese Pierre-Auguste Renoir, realizzato nel 1917-1919 e conservato presso il Mus\u00e9e de l'Orangerie, a Parigi.\nL'opera coglie frontalmente una donna assonnata e melanconica che appoggia il proprio capo sulla mano. \u00c8 uno dei dipinti tipici dell'attivit\u00e0 tarda del pittore. Le tonalit\u00e0 predominanti sono gialle-rossastre e sono modulate con grande freschezza in una vasta gamma di gradazioni, che certamente risentono grandemente della vivacit\u00e0 della natura mediterranea di Cagnes, cittadella nella quale si era ritirato. Il volto della donna, inoltre, \u00e8 ritratto su uno sfondo indefinito, abbozzato in modo immediato; il suo incarnato, infine, \u00e8 modellato con pennellate dense, pastose, nelle quali si avverte la latente mentalit\u00e0 scultorea di Renoir (intento, proprio durante la vecchiaia, a plasmare statue di Veneri).\n\"Donna appoggiata sul gomito\" risente notevolmente dell'attivit\u00e0 plastica dello scultore, la quale a sua volta \u00e8 fortemente influenzata dalla \"oeuvre\" pittorica renoiriana. Le sculture che Renoir esegu\u00ec negli anni dieci del Novecento, in effetti, si possono considerare a pieno titolo la traduzione plastica dei suoi quadri e l'estremo tentativo di ritrovare quella corporeit\u00e0 delle forme tanto agognata durante il periodo \"aigre\"."}
{"id": "1095090", "revid": "599013", "url": "https://it.wikipedia.org/wiki?curid=1095090", "title": "Mrd", "text": ""}
{"id": "1095093", "revid": "599013", "url": "https://it.wikipedia.org/wiki?curid=1095093", "title": "Mrf", "text": "Con MRF (Myogenesis Regulatory Factors) si intendono i fattori di trascrizione (e i relativi geni) che regolano l'espressione del fenotipo differenziato nel muscolo scheletrico."}
{"id": "1095095", "revid": "599013", "url": "https://it.wikipedia.org/wiki?curid=1095095", "title": "Mrq", "text": ""}
{"id": "1095098", "revid": "599013", "url": "https://it.wikipedia.org/wiki?curid=1095098", "title": "Mrr", "text": ""}
{"id": "1095101", "revid": "198277", "url": "https://it.wikipedia.org/wiki?curid=1095101", "title": "Due South - Due poliziotti a Chicago", "text": "Due South - Due poliziotti a Chicago (\"Due South\"), trasmessa anche con il titolo Due dritti a Chicago, \u00e8 una serie televisiva poliziesca canadese, con elementi della commedia, prodotta a partire dal settembre 1994 e terminata nel dicembre del 1999. La serie fu creata da Paul Haggis, prodotta da Alliance Communications, con protagonisti Paul Gross, David Marciano, Gordon Pinsent, Beau Starr, Camilla Scott, Ramona Milano e Callum Keith Rennie.\nAmbientata a Chicago, la serie segue le avventure dell'agente Benton Fraser (Paul Gross), un ufficiale della Royal Canadian Mounted Police (RCMP), di collegamento al consolato canadese ma che lavora con il detective Raymond Vecchio del Chicago Police Department per risolvere i crimini, aiutati da Diefenbaker, un mezzo lupo bianco e sordo, che accompagna Fraser. Dalla terza stagione, Fraser lavora con il detective Stanley Kowalski (Callum Keith Rennie), collocato nel dipartimento di polizia per sostituire il detective Vecchio, passato ad un incarico sotto copertura.\nLa premessa alle vicende narrate \u00e8 raccontata nell'episodio pilota quando Fraser \u00e8 temporaneamente inviato a Chicago per assistere Vecchio nelle indagini per l'omicidio di suo padre, anch'egli ufficiale della RCMP. Durante le indagini, fanno venire allo scoperto uno scandalo di corruzione ambientale che coinvolge alcuni membri della RCMP, causando molto imbarazzo e perdita di posti di lavoro nei Territori del Nord-Ovest, e designando Fraser come \"persona non grata\" in Canada e all'interno della RCMP, collocandolo perci\u00f2 permanentemente a Chicago.\nLa serie, inoltre, gioca sulle differenze stereotipate tra la cultura canadese e americana, ed in particolare, tra l'estremamente educato Fraser e le sue eccezionali abilit\u00e0 investigative e di inseguimento in contrasto con i metodi meno raffinati del detective Vecchio.\nTrama.\nL'ufficiale della Reale Polizia a Cavallo Canadese (Royal Canadian Mounted Police o RCMP) Benton Fraser, a seguito della morte (per omicidio) del padre, anch'egli membro delle Giubbe Rosse Canadesi, viene trasferito dal suo distaccamento nella Provincia dello Yukon al consolato canadese di Chicago.\nUna volta giunto a Chicago, conoscer\u00e0 il detective Ray Vecchio, poliziotto italo-americano dai modi spicci, membro del dipartimento di Polizia di Chicago.\nLa reale motivazione del trasferimento di Fraser, dallo Yukon a Chicago, cela in realt\u00e0 uno scopo preciso.\nA seguito di indagini svolte nelle montagne dello Yukon infatti, Fraser scopre che il padre \u00e8 stato assassinato perch\u00e9 aveva scoperto una serie di crimini commessi a danno dell'ambiente da parte di una grossa societ\u00e0 statunitense.\nProprio per risolvere il caso e consegnare gli assassini (e i mandanti) dell'omicidio del padre (e fermare lo scempio ambientale) alla giustizia, Fraser si reca a Chicago e alla fine riesce ad arrestare i colpevoli.\nA seguito della riuscita operazione, stringer\u00e0 una forte amicizia con il detective Ray Vecchio, il quale diventer\u00e0 il suo partner nelle pi\u00f9 disparate indagini del distretto di Polizia.\nNel frattempo Fraser riuscir\u00e0 a farsi assegnare definitivamente presso un ufficio del consolato canadese e, di conseguenza, si trasferir\u00e0 a vivere a Chicago.\nTemi Ricorrenti.\nBenton Fraser \u00e8 l'archetipo Mountie: tenace, educato, e compulsivamente sincero. La serie spesso caratterizza il suo rigido codice morale in fase di sperimentazione dalla parte della cinica realt\u00e0 della vita di Chicago. Pi\u00f9 inusuale \u00e8 la sua conoscenza enciclopedica delle curiosit\u00e0 (attribuita al fatto che i suoi nonni erano bibliotecari) e una serie di abilit\u00e0 inquietanti. Queste includono la sua abilit\u00e0 di annusare e leccare i rifiuti dalle strade per ottenere indizi sui crimini, il modo in cui pu\u00f2 cadere in un cassonetto o altro mucchio di rifiuti e di emergere completamente immacolato e senza spiegazzature, e il modo in cui le molte donne che incontra si innamorano follemente di lui, incluso il suo superiore Margaret (Meg) Thatcher e la sorella di Ray Francesca. Il fatto che egli raramente persegue le avance delle signore nei suoi confronti \u00e8 parte del suo fascino.\nLa serie \u00e8 a met\u00e0 tra un poliziesco e una commedia. Anche se segue superficialmente il formato del dramma poliziesco, la commedia deriva da trame esorbitanti, gli stereotipi del canadese auto ironico e dell'americano assertivo, ed elementi occasionali di fantasia, come le visite periodiche fatte al Mountie dal fantasma di suo padre, i cui consigli variano tra il cordiale e l'assurdamente inutile. Il tono della serie e gran parte della commedia \u00e8 derivato dalle capacit\u00e0 investigative soprannaturali di Fraser. Per esempio, in un episodio, Fraser rintraccia un sospetto annusando l'alito di un ratto per determinare la marca di costolette alla griglia che era stata mangiata. Un'altra gag ricorrente \u00e8 quando Fraser sta di guardia immobile davanti al consolato canadese, mentre un passante cerca di farlo muovere o parlare.\nTra gli altri temi ci sono il crescente fastidio di Vecchio (e di Kowalski) verso lo stile non ortodosso di Fraser, e la passione di Vecchio per la Buick Riviera del 1971, di cui ne ha possedute tre (le prime due saltate in aria durante le prime stagioni). Durante la stagione 1, prima della prima apparizione del fantasma di suo padre, Fraser \u00e8 spesso visto leggere da uno dei diari di Fraser senior, di solito un passaggio con una certa rilevanza per la trama dell'episodio. Diversi personaggi della serie hanno lo stesso nome di alcuni ex ministri canadesi e britannici, come Margaret Thatcher, MacKenzie King, e la Dr. Esther Pearson (una parodia di Lester Pearson).\nStagioni di produzione.\nDue Poliziotti a Chicago \u00e8 stato prodotto in 4 stagioni dalla fine del 1994 al 1999.\nIl cast comprende come attori protagonisti, Paul Gross (Benton Fraser) e David Marciano (Ray Vecchio).\nMentre Paul Gross rimane il personaggio principale della serie, David Marciano uscir\u00e0 di scena alla fine della seconda stagione (ufficialmente perch\u00e9 il suo personaggio verr\u00e0 assegnato a missioni sotto copertura), per fare qualche sporadica apparizione verso la fine della quarta stagione.\nAl suo posto arriva Callum Keith Rennie in veste del detective Stanley Raymond Kowalski.\nAltro personaggio fisso in tutta la serie sar\u00e0 il lupo (come precisato varie volte nel corso delle stagioni) di Fraser, Diefenbaker (cognome di un importante politico e primo ministro canadese degli anni cinquanta-sessanta), la cui particolarit\u00e0 \u00e8 quella di essere sordo ma saper leggere le labbra in inglese e forse in inuktitut.\nColonna sonora.\nUna delle peculiarit\u00e0 di questa serie \u00e8 proprio la colonna sonora. Ogni episodio infatti si caratterizza per alcuni temi musicali portanti che si affiancano a determinate scene.\nIl genere predominante \u00e8 il folk rock, caratterizzato da melodie molto lente e riflessive nelle scene impegnate, e melodie molto sostenute durante le scene d'azione.\nTitolo originale.\nMentre in Italia la serie \u00e8 arrivata con il titolo \"Due poliziotti a Chicago\", in realt\u00e0 il titolo originale \u00e8 \"Due South\", letteralmente tradotto: \"Verso Sud\".\nMotivo di questo titolo \u00e8 il fatto che, essendo il personaggio di Fraser, proveniente dal profondo nord, la provincia canadese dello Yukon, per giungere a Chicago, egli deve dirigersi sempre verso Sud.\nSet televisivo.\nDurante tutto lo svolgimento della serie, salvo poche riprese \"esterne\", i personaggi dicono di vivere e lavorare nella citt\u00e0 di Chicago (Illinois).\nIn realt\u00e0, salvo qualche scena, la quasi totalit\u00e0 della serie \u00e8 stata girata a Toronto (Ontario)."}
{"id": "1095102", "revid": "599013", "url": "https://it.wikipedia.org/wiki?curid=1095102", "title": "Mrs", "text": ""}
{"id": "1095105", "revid": "599013", "url": "https://it.wikipedia.org/wiki?curid=1095105", "title": "Mru", "text": ""}
{"id": "1095107", "revid": "599013", "url": "https://it.wikipedia.org/wiki?curid=1095107", "title": "Mry", "text": ""}
{"id": "1095109", "revid": "599013", "url": "https://it.wikipedia.org/wiki?curid=1095109", "title": "Mse", "text": ""}
{"id": "1095111", "revid": "599013", "url": "https://it.wikipedia.org/wiki?curid=1095111", "title": "Msj", "text": ""}
{"id": "1095115", "revid": "599013", "url": "https://it.wikipedia.org/wiki?curid=1095115", "title": "Mso", "text": ""}
{"id": "1095118", "revid": "599013", "url": "https://it.wikipedia.org/wiki?curid=1095118", "title": "Msp", "text": ""}
{"id": "1095120", "revid": "536159", "url": "https://it.wikipedia.org/wiki?curid=1095120", "title": "MSQ", "text": ""}
{"id": "1095121", "revid": "196390", "url": "https://it.wikipedia.org/wiki?curid=1095121", "title": "Msq", "text": ""}
{"id": "1095122", "revid": "161374", "url": "https://it.wikipedia.org/wiki?curid=1095122", "title": "Strada Statale 204 Belluno-Mas", "text": ""}
{"id": "1095124", "revid": "599013", "url": "https://it.wikipedia.org/wiki?curid=1095124", "title": "Msr", "text": ""}
{"id": "1095126", "revid": "123063253", "url": "https://it.wikipedia.org/wiki?curid=1095126", "title": "Ritratto di Ad\u00e8le Besson", "text": "Il Ritratto di Ad\u00e8le Besson \u00e8 un dipinto del pittore francese Pierre-Auguste Renoir, realizzato nel 1918 e conservato presso il Mus\u00e9e des Beaux-Arts, a Besan\u00e7on.\nDescrizione.\nAlla fine della sua vita Renoir poteva ormai contare su una consistente cerchia di ammiratori e di mecenati d'arte. Fra di questi vi erano Ad\u00e8le e Georges Besson, i quali - guidati da un sicuro gusto di intenditori e da un sincero interesse - divennero importanti collezionisti di pittori contemporanei, radunando nella loro dimora opere di Berthe Morisot, Maillol, Camille Claudel, Van Dongen, Picasso e ovviamente Renoir, cui commissionarono questo \"Ritratto\".\nLo sfondo \u00e8 indefinito, morbidamente fuso con le forme della ritratta, e il suo volto \u00e8 modellato con poche pennellato dall'impasto spesso, dalle caratteristiche squisitamente \u00abtattili\u00bb, quasi cretacee: il pittore, d'altronde, \u00e8 travagliato da una feroce artrite deformante a causa della quale non pu\u00f2 pi\u00f9 maneggiare il pennello con la sottigliezza che distingueva le sue opere della giovent\u00f9. Il dipinto fu molto ammirato da Georges Besson, che lod\u00f2 molto la capacit\u00e0 di Renoir di privare i suoi ritratti di tutti quegli accessori che indicano lo \"status\" sociale dell'effigiato o effigiata, con il correlativo sussistere di credenze e di aspettative che lo riguardano. Ci\u00f2 succede sia nei ritratti di donne mondane (si pensi al \"Jeanne Samary in abito scollato\", dove l'attrice fu scandalizzata dalla scelta di Renoir di non valorizzare il suo prestigio sociale) che in quelli ritraenti lavandaie o donne pi\u00f9 umili. A parere di Georges, prodigo di plausi per quest'audace scelta figurativa, Renoir:\nI colori predominanti sono ancora una volta il rosso e il giallo, tonalit\u00e0 che certamente ricordano la vivace esuberanza del clima mediterraneo di Cagnes-sur-Mer, la cittadina delle Alpi Marittime presso la quale il pittore si era ritirato nella vecchiaia. In alto a destra, infine, l'opera \u00e8 firmata e datata: \u00abRenoir 1918\u00bb."}
{"id": "1095127", "revid": "599013", "url": "https://it.wikipedia.org/wiki?curid=1095127", "title": "Msu", "text": ""}
{"id": "1095129", "revid": "599013", "url": "https://it.wikipedia.org/wiki?curid=1095129", "title": "Msv", "text": ""}
{"id": "1095131", "revid": "599013", "url": "https://it.wikipedia.org/wiki?curid=1095131", "title": "Msy", "text": ""}
{"id": "1095133", "revid": "599013", "url": "https://it.wikipedia.org/wiki?curid=1095133", "title": "Msz", "text": ""}
{"id": "1095135", "revid": "599013", "url": "https://it.wikipedia.org/wiki?curid=1095135", "title": "Mtj", "text": ""}
{"id": "1095138", "revid": "834", "url": "https://it.wikipedia.org/wiki?curid=1095138", "title": "Mts", "text": ""}
{"id": "1095140", "revid": "599013", "url": "https://it.wikipedia.org/wiki?curid=1095140", "title": "Mtw", "text": ""}
{"id": "1095142", "revid": "767487", "url": "https://it.wikipedia.org/wiki?curid=1095142", "title": "Andrea Fornili", "text": "Inizi\u00f2 a suonare sin da giovanissimo la chitarra. Suon\u00f2 in diversi gruppi provinciali prima di diventare un chitarrista professionista. Da professionista ha suonato con Eros Ramazzotti, Miguel Bos\u00e9, Loredana Bert\u00e8 e Francesco Baccini.\nHa collaborato con Claudio Lolli (per cui ha suonato nell'album Nove pezzi facili), Vasco Rossi, Franco Battiato, Anna Oxa, Patty Pravo, Stefano Sani, Riccardo Fogli (per il quale ha scritto anche diverse canzoni) e spesso partecipa al Festival di Sanremo come chitarrista-guest star.\nI chitarristi che lo hanno ispirato sono Ritchie Blackmore dei Deep Purple, Jimi Hendrix, Eddie van Halen e Steve Lukather dei Toto.\nNel 1991 entra a far parte degli Stadio al posto di Ricky Portera dove oltre ad essere l'unico chitarrista (con eccezione del tour invernale 1992 dove fu affiancato da Roberto Guarino), compone e arrangia diversi pezzi.\nNel 2013 e nel 2008 compone la musica, insieme all'amico Gaetano Curreri, rispettivamente delle canzoni \"L'uomo pi\u00f9 semplice\" e \"E\" \"adesso che tocca a me\" di Vasco Rossi."}
{"id": "1095143", "revid": "599013", "url": "https://it.wikipedia.org/wiki?curid=1095143", "title": "Mty", "text": ""}
{"id": "1095146", "revid": "287204", "url": "https://it.wikipedia.org/wiki?curid=1095146", "title": "Fuck the System", "text": "Fuck the System \u00e8 l'ottavo album dei The Exploited, pubblicato l'8 ottobre 2003 da Spitfire Records e prodotto da \"Simon Efemey\" e \"Russ Russell\".\nQuesto album \u00e8 stato reso disponibile negli Stati Uniti solo in una versione censurata, il titolo che compare \u00e8 infatti \"F*** the System\" e alcune tracce sono state modificate nei testi. I temi sono quelli classici del gruppo: anarchia e capitalismo.\nTracce.\nTutte le canzoni scritte dagli Exploited."}
{"id": "1095147", "revid": "599013", "url": "https://it.wikipedia.org/wiki?curid=1095147", "title": "Mtz", "text": ""}
{"id": "1095149", "revid": "599013", "url": "https://it.wikipedia.org/wiki?curid=1095149", "title": "Muc", "text": ""}
{"id": "1095151", "revid": "228587", "url": "https://it.wikipedia.org/wiki?curid=1095151", "title": "Mue", "text": ""}
{"id": "1095152", "revid": "1718925", "url": "https://it.wikipedia.org/wiki?curid=1095152", "title": "\u0400", "text": "La ', minuscolo ', \u00e8 un carattere dell'alfabeto cirillico, una versione accentata con accento grave della regolare lettera \u0415. Non viene considerata una lettera indipendente.\nViene usata regolarmente in macedone per evitare ambiguit\u00e0 fra parole di pronuncia uguale ma significato diverso: \nSi pu\u00f2 trovare la \u0400 anche in testi accentati serbi o slavo-ecclesiastici, cos\u00ec come in antichi libri russi. Le vocali russe accentato sono marcate con l'accento acuto invece dell'accento grave."}
{"id": "1095154", "revid": "599013", "url": "https://it.wikipedia.org/wiki?curid=1095154", "title": "Mvb", "text": ""}
{"id": "1095157", "revid": "599013", "url": "https://it.wikipedia.org/wiki?curid=1095157", "title": "Mvd", "text": ""}
{"id": "1095160", "revid": "599013", "url": "https://it.wikipedia.org/wiki?curid=1095160", "title": "Mve", "text": ""}
{"id": "1095163", "revid": "599013", "url": "https://it.wikipedia.org/wiki?curid=1095163", "title": "Mvl", "text": ""}
{"id": "1095165", "revid": "599013", "url": "https://it.wikipedia.org/wiki?curid=1095165", "title": "Mvn", "text": ""}
{"id": "1095167", "revid": "599013", "url": "https://it.wikipedia.org/wiki?curid=1095167", "title": "Mwd", "text": ""}
{"id": "1095169", "revid": "599013", "url": "https://it.wikipedia.org/wiki?curid=1095169", "title": "Mwf", "text": ""}
{"id": "1095172", "revid": "599013", "url": "https://it.wikipedia.org/wiki?curid=1095172", "title": "Mwh", "text": ""}
{"id": "1095174", "revid": "599013", "url": "https://it.wikipedia.org/wiki?curid=1095174", "title": "Mwl", "text": ""}
{"id": "1095176", "revid": "599013", "url": "https://it.wikipedia.org/wiki?curid=1095176", "title": "Mxf", "text": ""}
{"id": "1095179", "revid": "599013", "url": "https://it.wikipedia.org/wiki?curid=1095179", "title": "Mxl", "text": ""}
{"id": "1095182", "revid": "599013", "url": "https://it.wikipedia.org/wiki?curid=1095182", "title": "Mxx", "text": ""}
{"id": "1095185", "revid": "599013", "url": "https://it.wikipedia.org/wiki?curid=1095185", "title": "Myf", "text": ""}
{"id": "1095188", "revid": "599013", "url": "https://it.wikipedia.org/wiki?curid=1095188", "title": "Myg", "text": ""}
{"id": "1095189", "revid": "767487", "url": "https://it.wikipedia.org/wiki?curid=1095189", "title": "Le bagnanti (Renoir Filadelfia)", "text": "Le bagnanti, conosciuto anche come Le grandi bagnanti, \u00e8 uno dei due dipinti sul tema delle bagnanti realizzati dal pittore francese Pierre-Auguste Renoir. Si tratta di un dipinto a olio su tela di 117.8x170.8\u00a0cm realizzato tra il 1884 ed il 1887. \u00c8 conservato nel Philadelphia Museum of Art.\nLe due modelle principali sono Aline Charigot, in secondo piano, e Suzanne Valadon, in primo, e danno un'impressione di libert\u00e0 e disinibizione. Il tema della bagnante \u00e8 predominante nell'ultima stagione pittorica di Renoir, tanto che un quadro omonimo, \"Le bagnanti\" sar\u00e0 l'ultimo cui lavorer\u00e0 il pittore nel 1919, poco prima di morire."}
{"id": "1095191", "revid": "46291", "url": "https://it.wikipedia.org/wiki?curid=1095191", "title": "Gymnogyps", "text": ""}
{"id": "1095193", "revid": "599013", "url": "https://it.wikipedia.org/wiki?curid=1095193", "title": "Mzf", "text": ""}
{"id": "1095195", "revid": "599013", "url": "https://it.wikipedia.org/wiki?curid=1095195", "title": "Mzh", "text": ""}
{"id": "1095197", "revid": "599013", "url": "https://it.wikipedia.org/wiki?curid=1095197", "title": "Mzi", "text": ""}
{"id": "1095199", "revid": "599013", "url": "https://it.wikipedia.org/wiki?curid=1095199", "title": "Mzl", "text": ""}
{"id": "1095201", "revid": "599013", "url": "https://it.wikipedia.org/wiki?curid=1095201", "title": "Mzt", "text": ""}
{"id": "1095207", "revid": "104458", "url": "https://it.wikipedia.org/wiki?curid=1095207", "title": "Mstislav Rostropovic", "text": ""}
{"id": "1095210", "revid": "1305772", "url": "https://it.wikipedia.org/wiki?curid=1095210", "title": "Gaio Lutazio Catulo (disambigua)", "text": "Gaio Lutazio Catulo fu il nome di diversi personaggi della storia romana. Tra questi si ricordano:"}
{"id": "1095213", "revid": "1592097", "url": "https://it.wikipedia.org/wiki?curid=1095213", "title": "Mstislav Leopoldovic Rostropovic", "text": ""}
{"id": "1095216", "revid": "1592097", "url": "https://it.wikipedia.org/wiki?curid=1095216", "title": "Mstislav Leopoldovich Rostropovich", "text": ""}
{"id": "1095218", "revid": "104458", "url": "https://it.wikipedia.org/wiki?curid=1095218", "title": "Rostropovic", "text": ""}
{"id": "1095220", "revid": "12582", "url": "https://it.wikipedia.org/wiki?curid=1095220", "title": "PSd'Az", "text": ""}
{"id": "1095230", "revid": "287204", "url": "https://it.wikipedia.org/wiki?curid=1095230", "title": "Contea di Carter (Montana)", "text": "La contea di Carter (in inglese Carter County) \u00e8 una contea del Montana. Il suo capoluogo amministrativo \u00e8 Ekalaka.\nGeografia fisica.\nLa contea ha un'area di 8.672 km\u00b2 di cui lo 0,26% \u00e8 coperto d'acqua. Confina con le seguenti contee:"}
{"id": "1095248", "revid": "1666804", "url": "https://it.wikipedia.org/wiki?curid=1095248", "title": "Gens Atilia", "text": "La \"gens\" Atilia pone le sue origini (o quanto meno le commistioni) fra il popolo dei Volsci, implacabili nemici di Roma degli inizi, e definitivamente conglobati nello stato romano dal 345 a.C. dopo la spartizione delle sfere di influenza fra Roma e i Sanniti. Da ricordare che il primo Atilius a diventare console fu M. Atilius Regulus Calenus nel 335 a.C., dieci anni dopo. \nAnalizzando l'elenco dei consoli romani si pu\u00f2 vedere che la \"gens Atilia\" pose 19 volte dei consoli al servizio di Roma, di cui ben 12 nell'arco delle tre guerre puniche e solo tre in et\u00e0 imperiale.\nIn et\u00e0 repubblicana la gens utilizzava prevalentemente i \"praenomina\" Marco, Gaio, Lucio, Aulo e Sesto.\nIl nome italiano Attilio deriva da questa gens.\nTra mito e storia.\nAlcuni esponenti della Gens Atilia portavano l'agnomen \"Serranus\". Secondo quanto detto da Virgilio nel nono libro della sua \"Eneide\", la forma in questione perpetuerebbe il nome di uno dei giovani guerrieri rutuli sorpresi nel sonno da Niso (durante la guerra fra italici e troiani) che nel corso della sua \"arist\u00eca\" fa irruzione nel ricco padiglione del condottiero Remo, il quale verr\u00e0 da lui massacrato con gli accompagnatori personali e alcuni guerrieri ai suoi ordini, tra i quali un adolescente chiamato appunto Serrano. Nel testo latino, Serrano \u00e8 definito \"insignis facie\" - ovvero \"bellissimo d'aspetto\" - espressione che per molti traduttori andrebbe intesa in senso non solo fisico, ovvero chi \u00e8 bello \u00e8 anche buono (il concetto di Kalokagathia, mutuato dal mondo greco), e dunque benvoluto; il suo assassinio, che perdipi\u00f9 \u00e8 effettuato tramite decapitazione - al pari del suo condottiero Remo e dei commilitoni Lamiro e Lamo - sar\u00e0 motivo di grande dolore per l'esercito rutulo. D'altronde il poema virgiliano celebra esplicitamente questa gens nel libro sesto, quando Anchise mostra al figlio Enea nei Campi Elisi i futuri protagonisti di Roma, tra i quali anche uno degli Atilii caratterizzati dall'agnomen.\n&lt;poem&gt; \" Uccide vicini tre incauti schiavetti distesi in mezzo alle armi\ne lo scudiero di Remo; uccide anche l'auriga, sotto i cavalli\nscovatolo; con la spada gli recide la gola riversa.\nPoi tronca la testa al loro signore, e lascia che il corpo\nrantoli in grosso fiotto; caldo di sangue nerastro \nsi imbibisce a terra il giaciglio. E ancora Lamiro e Lamo\ne il giovinetto Serrano, che in quell'ultima notte a lungo\naveva giocato, bello d'aspetto; le membra domate dal dio\ngravemente, stava disteso; fortunato, se ancora avesse prolungato\nil gioco per tutta la notte, fino a che non spuntasse la luce \"&lt;/poem&gt;\n&lt;poem&gt; \" Chi te, o grande Catone, potr\u00e0 passare sotto silenzio, e te, o Cosso? chi la stirpe di Gracco o la coppia - due fulmini in guerra - degli Scipiadi, rovina della Libia, e la frugale forza di Fabrizio, o te, che nel solco, Serrano, affondi i semi?\" &lt;/poem&gt; (Virgilio, \"Eneide\", VI, traduzione in prosa di Carlo Carena)"}
{"id": "1095253", "revid": "8421231", "url": "https://it.wikipedia.org/wiki?curid=1095253", "title": "Paulo C\u00e9sar Wanchope", "text": ""}
{"id": "1095254", "revid": "767487", "url": "https://it.wikipedia.org/wiki?curid=1095254", "title": "Mostly Autumn", "text": "I Mostly Autumn sono una band inglese, il cui stile musicale coniuga forti elementi progressive rock, in particolar modo Genesis e Pink Floyd, con altri tipici del folk.\nStoria.\nI Mostly Autumn si formarono verso la fine degli anni novanta. La formazione originale del gruppo (come si evince nel primo album) era composta da Bryan Josh (chitarra elettrica, voce, chitarra acustica a 6 e 12 corde, e-bow), Heather Findlay (voce, tamburello, chitarra acustica a 6 corde), Iain Jennings (tastiere, voce), Liam Davison (chitarra elettrica, voce, chitarra acustica a 6 e 12 corde), Bob Faulds (violini), Stuart Carver (basso), Kev Gibbons (fead\u00f2g) e Allan Scott (batteria). Angela Gordon (nata Goldthorpe) e Che erano segnalati come artisti esterni, con la prima che entrer\u00e0 stabilmente nel gruppo in un secondo momento.\nAll'uscita del secondo album, Allan Scott fu sostituito da Rob McNeil; quest'ultimo fu rimpiazzato a sua volta da Jonathan Blackmore nel 2001, anno d'uscita del terzo album, mentre, nello stesso anno, al basso Stuart Carver lasci\u00f2 il posto a Andy Smith.\nNel biennio 2006-2007 la band era composta da Bryan Josh, Heather Findlay, Angela Gordon (nata \"Goldthorpe\"), Chris Johnson (tastiere e chitarra), Andy Smith, Gavin Griffiths (batteria) e Olivia Sparnenn (seconda voce).\nIain Jennings aveva temporaneamente lasciato la band all'inizio del 2006 per seguire le proprie ambizioni da solista, e ha fondato una propria band (nonostante partecipi e contribuisca a progetti di vari altri artisti), i Breathing Space. Alla fine del 2005 \u00e8 stato pubblicato il suo primo album da solista, dall'omonimo titolo \"Breathing Space\".\nIl tastierista Ben Matthews, dei Thunder, suon\u00f2 con il gruppo al Baja Prog Festival del marzo 2006, che si teneva in Messico, come membro ufficiale della band. Tuttavia in seguito fu stabilmente arruolato Chris Johnson che ha cominciato a rivestire progressivamente un ruolo sempre pi\u00f9 importante alle tastiere, oltre che alla chitarra elettrica, nonch\u00e9 autore, coature e cantante di molti brani, pregevolmente affiancato da Anne-Marie Helder, anch'essa alle tastiere, alla chitarra acustica, al flauto e ai cori.\nAll'inizio del 2007 sia Liam Davison che Andrew Jennings hanno lasciato il gruppo, il primo per concentrarsi esclusivamente sul proprio progetto da solista, mentre il secondo per dedicarsi a tempo pieno all'altra band di cui \u00e8 componente, gli Snowfight in the City Centre. Sebbene Gavin Griffiths, ex batterista di Karnataka e Fish, sia stato ingaggiato per colmare il vuoto lasciato da Jennings alla batteria, la band ha deciso di non fare lo stesso con Liam Davison, preferendo adattare le musiche o in alternativa coinvolgendo Heather Findlay, Chris Johnson e Anne- Marie Helder per parti addizionali di chitarra.\nNel 2005 Heather Findlay e Angela Gordon hanno iniziato un progetto comune, chiamato Odin Dragonfly. Da allora si sono prodotte in numerose esibizioni live che proseguono tuttora e nel 2007 hanno registrato il loro primo album, intitolato \"Offerings\".\nAll'inizio del 2010 Heather Findlay ha ufficialmente lasciato il gruppo sostituita come voce solista da Olivia Sparnenn, che l'anno successivo si \u00e8 sposata con Bryan Josh."}
{"id": "1095256", "revid": "7336", "url": "https://it.wikipedia.org/wiki?curid=1095256", "title": "Convenzione sulla Diversit\u00e0 Biologica", "text": ""}
{"id": "1095260", "revid": "1762651", "url": "https://it.wikipedia.org/wiki?curid=1095260", "title": "Caso McMartin", "text": "Il caso McMartin \u00e8 stato un esempio di isteria collettiva riguardante l'abuso di minori.\nStoria.\nAlcuni componenti della famiglia McMartin, proprietari e insegnanti di una scuola materna a Manhattan Beach, California, furono accusati di abusi sessuali su alcuni minori di cui si prendevano cura. Dopo sei anni di processo furono pienamente assolti e verr\u00e0 accertato che a creare falsi ricordi di abusi nelle menti dei bambini furono i metodi di interrogatorio condotti da parte dei genitori, degli inquirenti e, soprattutto, delle psicologhe. Fu il pi\u00f9 lungo processo penale della storia statunitense (sei anni, dal 1983 al 1989), oltre che il pi\u00f9 costoso (15 milioni di dollari spesi dallo stato della California).\nStoria.\nLe prime accuse.\nIl 12 agosto 1983 Judy Johnson si rivolse alla polizia dicendo che suo figlio Matthew di due anni era stato molestato a scuola da Ray Buckey. Sul bambino non furono trovati segni di violenza fisica, n\u00e9 si ebbero conferme da parte di altri bambini, ma ciononostante Ray fu arrestato il 2 settembre e la sua casa perquisita in cerca di prove o di materiale pornografico. In seguito all'esito negativo di queste perquisizioni, Ray venne rilasciato. Nonostante la mancanza di prove, il capo della polizia di Manhattan Beach invi\u00f2 a circa 200 genitori di alunni ed ex-alunni della McMartin una lettera in cui si informava che Ray Buckey avrebbe potuto compiere abusi sui bambini e si chiedeva di cercare conferma interrogando i figli. La lettera era \u201cstrettamente riservata\u201d, ma ovviamente le voci corsero veloci fomentando il panico nella cittadinanza. Il testo della missiva era:\nI colloqui del CII e l'isteria collettiva.\nPi\u00f9 tardi centinaia di bambini furono esaminati dal Children's Institute International (CII), un'organizzazione non governativa contro l'abuso su minori. Entro la primavera 1984, a 360 di essi venne diagnosticato un trauma psicologico da subite violenze sessuali, sempre in mancanza di riscontri fisici. La televisione locale KABC trasmise un servizio su un possibile collegamento tra la scuola e giri di pornografia infantile e di industria del sesso nei paraggi di Los Angeles. Il giornalista che seguiva il caso, Wayne Satz, nei suoi reportage assunse sempre una posizione sbilanciata a favore delle accuse e delle posizioni dei genitori (Satz ebbe una relazione amorosa con Kee MacFarlane, la psicoterapeuta che esaminava i bambini). In seguito ai servizi televisivi nell'intera citt\u00e0, in particolare fra i genitori delle presunte vittime, si diffuse un clima da \"caccia alle streghe\", presto allargatosi all'intero paese: i bambini furono sottoposti a pressioni continue da parte dei genitori e del CII .\nDai colloqui con gli operatori della clinica uscirono testimonianze tanto agghiaccianti quanto, spesso, poco credibili: i bambini testimoniarono di essere stati stuprati; di essere stati costretti a partecipare a film pornografici e a farsi fotografare; di aver assistito alla mutilazione e all'uccisione di animali; di essere stati costretti a partecipare a rituali satanici, compreso l'omicidio rituale di bambini dei quali Ray aveva bevuto il sangue e bruciati i cadaveri; di aver visto partecipare ai riti noti attori come Chuck Norris e uomini politici; di essere stati chiusi in una bara e calati in una fossa; di essere stati molestati in un mercato e in un autolavaggio; di essere stati costretti a guardare mentre Ray Buckey uccideva una testuggine piantandole un coltello nel guscio, una minaccia per impedire loro di parlare; di essere stati portati in aereo a Palm Springs, violentati e riportati indietro; di essere stati portati in tunnel sotto la scuola e violentati. \nPer ciascun interrogatorio (e furono esaminati pi\u00f9 di 400 bambini) lo Stato della California pag\u00f2 al CII 455 dollari: questi soldi finirono per buona parte nelle tasche dei dirigenti e operatori dell'istituto. In seguito si scopr\u00ec che i colloqui del CII erano viziati da procedure volutamente scorrette, al punto da poter parlare di circonvenzione dei bambini:\nMa intanto la copertura colpevolista dei media aveva ormai fatto passare l'idea della certezza degli abusi: secondo dei sondaggi, la quasi totalit\u00e0 della popolazione di Manhattan Beach riteneva gli imputati colpevoli, anche dopo che molti dei capi d'accusa erano caduti.\nIl processo.\nIl processo inizi\u00f2 nel marzo 1984. Gli accusati erano Virginia McMartin, Peggy Buckey, Ray Buckey, Peggy Ann Buckey (sorella di Ray) e tre insegnanti della scuola, Mary Ann Jackson, Babette Spitler e Bette Raidor. Gli avvocati difensori chiesero che il processo si svolgesse in un'altra contea, ma il giudice rifiut\u00f2. Agli imputati vennero contestati 321 capi d'accusa riguardanti abusi su 48 bambini. La Procura Distrettuale cerc\u00f2 di nascondere alla difesa la documentazione della malattia mentale della teste principale, Judy Johnson.\nNei 20 mesi di udienze preliminari l'accusa present\u00f2 la sua teoria di abusi all'interno di riti satanici, ma le prove prodotte in aula erano tutte molto deboli e facilmente contestate dai difensori (in pi\u00f9, le ispezioni della polizia e di gruppi di genitori nella scuola e nei pressi non trovarono niente che confermasse le testimonianze dei bambini). L'accusa fece offerte di sconti di pena a ciascun imputato perch\u00e9 testimoniasse contro gli altri, ma nessuno accett\u00f2. Nel gennaio 1986 Ira Reiner, il nuovo procuratore distrettuale, ritenne le prove \u201cincredibilmente deboli\u201d e fece cadere tutte le accuse nei confronti di Virginia McMartin, Peggy Ann Buckey, Mary Ann Jackson, Bette Raidor e Babette Spitler. A carico di Peggy Buckey e del figlio Ray restarono 52 capi di imputazione. I loro casi andarono a processo e il 18 gennaio 1990, dopo tre anni di udienze e nove settimane di discussione della giuria, Peggy Buckey fu prosciolta da ogni accusa.\nRay Buckey fu riconosciuto innocente per 39 dei capi d'accusa e venne liberato su cauzione dopo pi\u00f9 di cinque anni in galera. In agosto fu nuovamente sottoposto a processo per sei dei 13 capi rimasti, sui quali la giuria non riusc\u00ec a trovare un accordo. A quel punto l'accusa rinunci\u00f2 a cercare di ottenere una condanna e il caso si chiuse con tutte le accuse contro Ray Buckey respinte: era rimasto in galera per pi\u00f9 di cinque anni senza essere mai stato condannato per alcun reato.\nPeggy querel\u00f2 immediatamente la citt\u00e0, la contea, il CII e la ABC; pochi mesi dopo, anche Virginia McMartin e altri due imputati intentarono una causa. Questi tentativi fallirono perch\u00e9 una legge statale e diversi precedenti giuridici sancivano l'assoluta immunit\u00e0 di enti e associazioni come il CII nel caso collaborassero con la Pubblica Accusa.\nNel 2005, uno dei bambini coinvolti nel processo ritratt\u00f2 le accuse che aveva compiuto in tribunale:"}
{"id": "1095264", "revid": "1305772", "url": "https://it.wikipedia.org/wiki?curid=1095264", "title": "Marco Atilio Regolo (disambigua)", "text": "Marco Atilio Regolo (dal latino \"Marcus Atilius Regolus\"), indicato anche impropriamente come Marco Attilio Regolo, fu il nome di diversi personaggi della storia romana. Tra questi si ricordano:"}
{"id": "1095265", "revid": "767487", "url": "https://it.wikipedia.org/wiki?curid=1095265", "title": "Hykkara", "text": "Hykkara \u00e8 una citt\u00e0 dei Sicani, citata da Tucidide e collocabile nella Sicilia occidentale.\nLa sua collocazione \u00e8 ignota ma \u00e8 stato ipotizzato possa identificarsi con l'odierna Carini, in provincia di Palermo, o con il sito archeologico di Monte d'Oro. Il centro fu saccheggiato durante la spedizione ateniese del 415 a.C. e la popolazione venne ridotta in schiavit\u00f9; fra queste una bambina di nome Laide che fu venduta a Corinto, citt\u00e0 nella quale esisteva la pratica della prostituzione sacra nel tempio di Afrodite.\nLa leggenda riportata da Tucidide afferma che Cocalo, figlio del ciclope Briareo e re dei Sicani, ordin\u00f2 la costruzione di una nuova citt\u00e0 fortificata, che servisse per contrastare la vicina Segesta, citt\u00e0 degli Elimi; del progetto venne incaricato Dedalo, che scelse una localit\u00e0 fra la stessa Segesta e Panormos e la chiam\u00f2 Hykkara per ricordare il figlio Icaro. Secondo lo storico Timeo di Tauromenio il nome della citt\u00e0 \u00e8 da collegarsi alla presenza molto diffusa nella zona di un pesce chiamato \"Hykas\" o \"Ikkaron\".\nL'imperatore , lungo la via Valeria, la strada consolare che fungeva da via di comunicazione principale lungo la costa settentrionale della Sicilia."}
{"id": "1095268", "revid": "320578", "url": "https://it.wikipedia.org/wiki?curid=1095268", "title": "Neftchi Fergana", "text": ""}
{"id": "1095271", "revid": "767487", "url": "https://it.wikipedia.org/wiki?curid=1095271", "title": "Pedro Albizu Campos", "text": "Biografia.\nNacque nel villaggio di Tener\u00edas, nelle vicinanze di Ponce, da Alejandro Albizu e Juana Campos. Era, inoltre, il nipote di Juan Morel Campos, uno tra i maggiori compositori di musica portoricana, mentre suo cugino era il pedagogista Carlos Albizu Miranda.&lt;br&gt;\nNel 1912 ottenne una borsa di studio in ingegneria chimica presso la Universit\u00e0 del Vermont, e nel 1913 si trasfer\u00ec presso l'Universit\u00e0 di Harvard per proseguire gli studi. Allo scoppio della Prima guerra mondiale si arruol\u00f2 volontario nell'esercito statunitense. \nPedro fu il leader e il presidente del Partito Nazionalista Portoricano, un movimento nazionale a favore dell'indipendenza di Porto Rico. Conosciuto come un abile oratore fu soprannominato \"El Maestro\" (il maestro)."}
{"id": "1095276", "revid": "298229", "url": "https://it.wikipedia.org/wiki?curid=1095276", "title": "Progressione del record mondiale del salto in lungo maschile", "text": "La voce seguente illustra la progressione del record mondiale del salto in lungo maschile di atletica leggera.\nIl primo record mondiale maschile venne riconosciuto dalla federazione internazionale di atletica leggera nel 1912, quando venne ratificato il primato di Peter O'Connor datato 1901, mentre il primo record mondiale indoor risale al 1984. Il record pi\u00f9 duraturo \u00e8 l'attuale primato di 8,95 m di Mike Powell, imbattuto dal 30 agosto 1991, mentre quello pi\u00f9 breve \u00e8 stato l'8,24 m di Ralph Boston, che solo 50 giorni pi\u00f9 tardi venne migliorato con 8,28 m dallo stesso atleta.\nIl massimo aumento di misura di un record venne apportato da Bob Beamon durante i Giochi olimpici di , quando increment\u00f2 la misura di ben 55 centimetri (8,90 m), migliorando notevolmente gli 8,35 m del precedente primato. Il minimo incremento di un record mondiale \u00e8 di un solo centimetro (Ed Hamm nel 1928 e Ralph Boston nel 1965); in due occasioni (8,31 m e 8,35 m) il primato \u00e8 stato eguagliato. L'unico atleta nella storia ad avere migliorato pi\u00f9 volte il primato mondiale \u00e8 stato Ralph Boston, che fra il 1960 e il 1965 oltrepass\u00f2 il limite del record per 5 volte, e lo eguagli\u00f2 una. Ad oggi, la World Athletics ha ratificato ufficialmente 18 record mondiali assoluti e 1 record mondiale indoor di specialit\u00e0.\nNel 1995, al Sestriere, il cubano Iv\u00e1n Pedroso salt\u00f2 8,96 m; il salto fu inizialmente considerato record mondiale, ma in seguito fu accertato che un giudice si era inavvertitamente piazzato davanti all'anemometro, falsando quindi la misura del vento, che fu considerato superiore ai 2\u00a0m/s. L'atleta si aggiudic\u00f2 comunque la Ferrari messa in palio dagli organizzatori per chi avesse battuto un record mondiale."}
{"id": "1095278", "revid": "110157", "url": "https://it.wikipedia.org/wiki?curid=1095278", "title": "Le cinesi (Conforto)", "text": "Le cinesi \u00e8 un'opera lirica di Nicola Conforto su libretto di Pietro Metastasio, il quale lo scrisse nel 1735 per essere musicato nello stesso anno da Antonio Caldara.\nFu messa in scena per la prima volta nel 1750 a Milano. Il 10 ottobre dell'anno successivo fu ripresa, variato nel titolo e in alcune arie, a Madrid, per la celebrazione dell'onomastico del re di Spagna Ferdinando VI. Questa rappresentazione prese dunque il nome de La festa cinese e tra i cantanti figurava il nome del celebre Farinelli.\nIncisioni.\nLa prima e unica registrazione di quest'opera fu prodotta il 26 luglio 2005 all'Op\u00e9ra Comedie di Montpellier sotto Fabio Biondi con l'orchestra Europa Galante e le cantanti Marta Almajano, Maria Grazia Schiavo, Lucia Cirillo e Silvia Tro Santaf\u00e9."}
{"id": "1095280", "revid": "716642", "url": "https://it.wikipedia.org/wiki?curid=1095280", "title": "Professional Futbol Klubi Neftchi", "text": "Il Professional Futbol Klubi Neftchi (rus. \u0424\u043a \u00ab\u041d\u0435\u0444\u0442\u0447\u0438\u00bb, \"FK Neft\u010di\") \u00e8 una societ\u00e0 calcistica di Fergana, Uzbekistan. Attualmente gioca nella Oliy Liga, la massima divisione del campionato nazionale."}
{"id": "1095281", "revid": "508036", "url": "https://it.wikipedia.org/wiki?curid=1095281", "title": "Solidariet\u00e0", "text": "Solidariet\u00e0 (dal francese \"solidarit\u00e9\") \u00e8 un sostantivo indicante principalmente una forma di impegno etico-sociale a favore di altri, ovvero un atteggiamento di benevolenza e comprensione che si manifesta fino al punto di esprimersi in uno sforzo attivo e gratuito, teso a venire incontro alle esigenze e ai disagi di qualcuno che abbia bisogno di un aiuto.\nIl principio di solidariet\u00e0 nella Costituzione italiana.\nAccanto ai diritti inviolabili dell'uomo, citati nell'art.2 con un chiaro riferimento alla \"dichiarazione dei diritti dell'uomo e del cittadino\" del 1789, la Costituzione vuole garantire \u00ab \u00ab\"tra i valori fondanti dell\u2019ordinamento giuridico [...] insieme ai diritti inviolabili dell\u2019uomo [...] la convivenza sociale [...] che deve essere costruita sulla base del principio di \"solidariet\u00e0\", perch\u00e9 la Costituzione \u00abpone come fine ultimo dell\u2019organizzazione sociale lo sviluppo di ogni singola persona umana\"\u00bb . \nIl singolo cittadino pu\u00f2 dunque esprimere la \"solidariet\u00e0 sociale\" in riferimento alle \"formazioni sociali\" come la famiglia o le associazioni di vario tipo e nello stesso tempo sentirsi garantito nei suoi diritti come persona all'interno delle istituzioni sociali che non potranno n\u00e9 limitarli n\u00e9 sopraffarli come accadeva nel precedente regime fascista.\nIl singolo cittadino, che vive e opera all'interno delle istituzioni sociali deve operare non solo per i suoi interessi personali ma in nome della \"solidariet\u00e0 politica\" per il bene di tutti con l'impegno attivo e responsabile all'azione politica che si esprime soprattutto nella partecipazione al voto elettorale.\nL\u2019art. 2 della Costituzione infine non solo garantisce i diritti ma impone anche doveri che ognuno ha nei confronti degli altri e tra questi quello della solidariet\u00e0 economica che trova spiegazione nell'art. 53 che recita come \u00ab\"Tutti sono tenuti a concorrere alle spese pubbliche in ragione della loro capacit\u00e0 contributiva\"\u00bb.\nIl principio di solidariet\u00e0 nell'Unione Europea.\nNell'ambito delle prerogative dell'Unione europea viene annoverato anche il principio di solidariet\u00e0 che ha il fine di salvaguardare e incentivare il benessere dei cittadini europei tramite l'assolvimento degli obblighi economici, politici e sociali da parte dei governi degli stati membri dell'unione.\nIl \"Trattato di Lisbona\" del 2007 (entrato in vigore dal 2009), ha modificato il \"Trattato istitutivo della Comunit\u00e0 Europea\" (ora denominato \"Trattato sul funzionamento dell\u2019UE\") introducendovi una clausola di solidariet\u00e0 (art. 222) che impone agli stati europei di agire \u00abin uno spirito di solidariet\u00e0\u00bb con tutti i mezzi possibili, compresi quelli militari, in caso di richiesta di aiuto\nGli interventi di solidariet\u00e0 sono stabiliti dal Consiglio dell'Unione europea deliberante a maggioranza qualificata o all'unanimit\u00e0 nel caso di operazioni militari.\nContratti di solidariet\u00e0.\nNel sistema giuridico italiano (e similmente in Germania dal 1901) sono previsti dal 1984 anche i \"contratti di solidariet\u00e0\" che stabiliscono una diminuzione dell'orario di lavoro concordata dai sindacati con il datore di lavoro al fine di: \nNel caso dei contratti di solidariet\u00e0 difensiva \u00e8 prevista un'integrazione dell'80% della retribuzione persa."}
{"id": "1095286", "revid": "125079905", "url": "https://it.wikipedia.org/wiki?curid=1095286", "title": "Dario Buzzolan", "text": "Biografia.\nLaureato in filosofia teoretica a Torino con Gianni Vattimo, ha pubblicato diversi romanzi, fra cui \"Dall'altra parte degli occhi\", vincitore del Premio Calvino 1998, \"Non dimenticarti di respirare\", tradotto in Francia dall'editore Latt\u00e8s nel 2002, \"I nostri occhi sporchi di terra\", finalista al Premio Strega 2009, \"Se trovo il coraggio\" (Fandango Libri, 2013), \"Malapianta\" (Baldini&amp;Castoldi, 2016), \"La vita degna\" (Manni Editori, 2018), \"In verit\u00e0\" (Mondadori, 2020), \"Perch\u00e9 non sanno\" (Mondadori, 2022). \u00c8 anche autore della prima traduzione italiana di \"Following the Equator\" di Mark Twain (\"Seguendo l'Equatore\", Baldini Castoldi Dalai, 2010).\n\u00c8 inoltre autore dei testi teatrali \"Target\" (in scena al Festival del teatro europeo di Nizza) e \"Visita dell'uomo grigio\" (in cartellone al Teatro Stabile di Torino nel 2001). Critico cinematografico per la carta stampata e la TV, ha scritto anche saggi sul cinema, fra cui uno su George A. Romero ed \u00e8 stato consulente del Festival Internazionale del Film di Roma. Ha scritto su diversi periodici, tra cui \"La Repubblica\" e \"Linus\". Nel 2002 ha fatto parte della delegazione ufficiale degli scrittori invitati a rappresentare l'Italia al \"Salon du Livre\" di Parigi.\nNel 2004 e 2005 \u00e8 stato coautore e conduttore del programma \"Anni luce\" in onda su LA7. Capo autore del programma \"Agor\u00e0\", in onda su Rai 3, dal 2010 al 2017, \u00e8 stato autore di numerosi programmi televisivi, tra cui \"Le parole della settimana\" di Massimo Gramellini, \"M\" di Michele Santoro, Cartabianca di Bianca Berlinguer.\nVita privata.\nFiglio secondogenito di Ugo Buzzolan, \u00e8 compagno della giornalista Luisella Costamagna, con cui ha avuto un figlio, Davide."}
{"id": "1095296", "revid": "76963", "url": "https://it.wikipedia.org/wiki?curid=1095296", "title": "Bob Brookmeyer", "text": "Biografia.\nFrequenta il conservatorio di Kansas City per diversi anni senza per\u00f2 ottenere il diploma. Trasferitosi a New York, entra a far parte come pianista dell'orchestra di Mel Lewis e collabora con musicisti quali Coleman Hawkins, Ben Webster, Charles Mingus. \u00c8 comunque il trombone a pistoni il suo strumento di elezione e inizia una prolifica collaborazione con Stan Getz che si protarr\u00e0 per quindici anni. Ottiene la celebrit\u00e0 in campo mondiale con la sua partecipazione, come primo sostituto di Chet Baker, nel quartetto piano-less di Gerry Mulligan, formazione di cui far\u00e0 parte dal 1954 al 1957. In seguito collabora con Jimmy Giuffr\u00e8 e Jim Hall nel trio che dar\u00e0 alla luce l'LP \"Western Suite\" del 1958 e di nuovo poi con Gerry Mulligan nella Concert Jazz Band (da lui stesso creata), sia come arrangiatore che come esecutore.\nNegli anni sessanta collabora con la Thad Jones/Mel Lewis Orchestra e con diverse altre formazioni; suona in duo con il chitarrista Jim Hall, realizza (al piano) insieme a Bill Evans \"The Ivory Hunters\" e si occupa di arrangiamenti e composizione.\nDal 1981 inizia a lavorare intensamente come compositore e direttore d'orchestra in Europa, creando molte opere per le citt\u00e0 di Colonia e Stoccolma. Dal 1991 si stabilisce nei Paesi Bassi, dove inaugura una nuova scuola per l'improvvisazione e la composizione. Tornato negli Stati Uniti, riceve la cattedra di Composizione Jazz al Conservatorio del New England.\nSuccessivamente compone e si esibisce con la sua \"New Art Orchestra\".\n\u00c8 morto il 16 dicembre 2011 a New London (New Hampshire)."}
{"id": "1095297", "revid": "729019", "url": "https://it.wikipedia.org/wiki?curid=1095297", "title": "Sknjatino", "text": "Sknjatino (Russo: \u0421\u043a\u043d\u044f\u0442\u0438\u043d\u043e) fu un villaggio dell'Oblast' di Tver', Russia, situato alla confluenza dei fiumi Nerl e Volga, all'incirca a met\u00e0 strada tra Ugli\u010d e Tver'. Sul suo territorio sorgeva la citt\u00e0 medievale di Ksnjatin, fondata da Jurij Dolgorukij nel 1134 e fu cos\u00ec chiamata in onore di uno dei figli minori di quest'ultimo, Constantino.\nKsnjatin fu fondata come fortezza a difesa del corso d'acqua del Nerl, che portava alla residenza di Jurij a Pereslavl'-Zalesskij, contro l'esercito di Novgorod. Fu tuttavia presa e saccheggiata in diverse occasioni, prima che i Mongoli annientassero le sue difese e la devastassero nel 1239. Dopo tale episodio e la disgregazione del Principato di Vladimir-Suzdal entr\u00f2 a far parte del Principato di Tver' e fu devastata dal Granducato di Mosca nel 1288. Dal XIV secolo i vicini villaggi di Kaljazin and Ka\u0161in la superarono in importanza. Dal 1459 viene indicata nei documenti come un semplice villaggio. L'area del Cremlino e la Cattedrale furono sommersi nel 1939, quando il governo sovietico decise di realizzare la diga idroelettrica di Ugli\u010d, che port\u00f2 alla formazione del bacino artificiale omonimo."}
{"id": "1095298", "revid": "3831", "url": "https://it.wikipedia.org/wiki?curid=1095298", "title": "Gens Attilia", "text": ""}
{"id": "1095299", "revid": "85405", "url": "https://it.wikipedia.org/wiki?curid=1095299", "title": "Ksnjatin", "text": ""}
{"id": "1095329", "revid": "113818434", "url": "https://it.wikipedia.org/wiki?curid=1095329", "title": "Ritratto di Gertrude Stein", "text": "Ritratto di Gertrude Stein \u00e8 un dipinto a olio su tela (99,6x81,3\u00a0cm) realizzato nel 1905\u20131906 dal pittore spagnolo Pablo Picasso.\nConservato nel Metropolitan Museum of Art di New York, il quadro \u00e8 considerato dai critici come l'opera che precorse il Cubismo. \nIl soggetto, la scrittrice statunitense Gertrude Stein, fu una cara amica di Picasso nonch\u00e9 collezionista di quadri cubisti e prima vera mecenate e sostenitrice delle opere del pittore spagnolo. \nLa forte personalit\u00e0 della Stein, che rimase poi proprietaria della tela fino alla morte, fu rappresentata da Picasso grazie all'evidenziamento dei suoi profondi occhi neri.\nPare che nel realizzare questo dipinto Picasso abbia esitato a lungo prima di realizzare il volto che come si pu\u00f2 notare \u00e8 molto diverso dal resto del dipinto, soprattutto dalle mani. Dall'analisi della pittura infatti- e alcune testimonianze dell'epoca lo confermerebbero- emerge che la testa sia addirittura stata cancellata e ridipinta. \nIn effetti si ritrovano nei tratti duri e irrealisti le influenze dell'arte africana (l'interesse per la quale fioriva in quegli anni) ed il germe del cubismo. \nLo sviluppo di questa tendenza nell'arte di Picasso si avr\u00e0 l'anno successivo con \"Les demoiselles d'Avignon\". \nQuesto ritratto risulta essere quindi una delle pi\u00f9 alte testimonianze dell'interesse coltivato in quegli anni per la scultura iberica arcaica. \nPicasso riesce a trasfigurare una posa modellata secondo canoni tradizionali relativi ai ritratti - visibile ad esempio nelle opere di Ingres - in una figura ieratica e gi\u00e0 orientata verso la brutalit\u00e0 e semplificazione de Les Demoiselles d'Avignon.\nQuando venne presentato in pubblico, in molti criticarono il ritratto, sostenendo che non assomigliasse per niente alla Stein. Picasso replic\u00f2 che, col tempo, la somiglianza sarebbe stata ottima. Del resto la scrittrice vi si riconobbe immediatamente, tanto da tenerlo presso di s\u00e9 per il resto della sua vita; e a tal proposito, dichiar\u00f2: \"Fui, e sono tuttora, soddisfattissima di questo ritratto. Per me, sono io: ed \u00e8 la sola immagine di me che sia me.\"\nDopo la morte della Stein, l'opera pass\u00f2 in dono al \"Metropolitan Museum\"."}
{"id": "1095332", "revid": "113292993", "url": "https://it.wikipedia.org/wiki?curid=1095332", "title": "Museo degli strumenti musicali (Bruxelles)", "text": "Il Museo degli strumenti musicali (MIM) (in francese: Mus\u00e9e des instruments de musique, neerlandese: Muziekinstrumentenmuseum) di Bruxelles \u00e8 uno dei pi\u00f9 antichi e pi\u00f9 ricchi musei sugli strumenti musicali del mondo.\nFondato nel 1877 a partire dalla collezione riunita da Victor-Charles Mahillon (1841-1924), che ne fu da allora il primo custode, il Museo strumentale dipendeva inizialmente dal Conservatorio reale di Bruxelles.\nDopo essere stato riparato in diversi locali di fortuna, soprattutto al Conservatoire, dal giugno 2000 \u00e8 stato allocato nell'immobile art nouveau del 1899, l'antico magazzino \"Old England\" il cui architetto era stato Paul Saintenoy.\nLe collezioni, molto ricche, tanto a livello degli strumenti \"occidentali\" che dei continenti lontani sono ad oggi ben messe in evidenza. Delle cuffie agli infrarossi permettono di ascoltare il gran numero di suoni degli strumenti registrati.\nOccasionalmente il museo organizza anche mostre temporanee e concerti di influenza inventori contemporanei come Fran\u00e7ois e Bernard Baschet, Pierre Bastien, Yuri Landman, Logos Foundation e altri."}
{"id": "1095334", "revid": "3831", "url": "https://it.wikipedia.org/wiki?curid=1095334", "title": "Marco Attilio Regolo", "text": ""}
{"id": "1095337", "revid": "6923", "url": "https://it.wikipedia.org/wiki?curid=1095337", "title": "Eugenio Cannada Bartoli", "text": "Biografia.\nFu per diversi anni direttore e redattore della rivista \"Il Foro amministrativo\", dove era solito pubblicare i propri scritti con l'acronimo ECB.\nI suoi studi principali ebbero ad oggetto il regime giuridico degli atti amministrativi e la giustizia amministrativa.\nOgni anno si tengono in sua memoria delle giornate di studio presso l'Universit\u00e0 di Siena."}
{"id": "1095341", "revid": "1543377", "url": "https://it.wikipedia.org/wiki?curid=1095341", "title": "Contea di Jefferson (Montana)", "text": "La contea di Jefferson (in inglese Jefferson County) \u00e8 una contea del Montana, negli Stati Uniti. Il suo capoluogo amministrativo \u00e8 Boulder.\nStoria.\nLa Contea di Jefferson fu creata nel 1865 ed era una delle originarie nove contee che costituivano lo Stato del Montana. Attraverso la contea scorre il fiume Jefferson, cos\u00ec nominato dai due esploratori Clark e Lewis in onore del Presidente Thomas Jefferson.\nLa contea ha anche il soprannome di \"The Undiscovered In-Between\" dovuto alla sua posizione centrale tra le citt\u00e0 di Bozeman, Butte ed Helena.\nGeografia fisica.\nLa contea ha un'area di 4.296 km\u00b2 di cui lo 0,13% \u00e8 coperto d'acqua. Confina con le seguenti contee:"}
{"id": "1095344", "revid": "124688373", "url": "https://it.wikipedia.org/wiki?curid=1095344", "title": "Ugo Buzzolan", "text": "Biografia.\nDopo l\u2019infanzia a Thiene e l\u2019adolescenza a Milano, si trasferisce a Torino nei primi anni Quaranta e il 20 settembre 1944, interrotti gli studi universitari e abbandonato il servizio di leva cui era stato appena chiamato, entra nella Resistenza. Partigiano combattente con il nome di battaglia di \u201cIppolito Savio\u201d, viene inquadrato nella Brigata \u201cMonte Albergian\u201d e sino alla Liberazione fa parte della 44ma Divisione \u201cVal Chisone\u201d di \u201cGiustizia e Libert\u00e0\u201d. Nel dopoguerra si laurea in Letteratura inglese con una tesi sul teatro di Thornton Wilder ed entra al quotidiano \"La Stampa\" di Torino, dove per alcuni anni si occupa di cronaca. Negli anni cinquanta l'allora direttore del quotidiano, Giulio De Benedetti, gli affida dapprima incarichi di critica teatrale, quindi, a partire dal 1958, la prima rubrica di critica televisiva italiana.\nBuzzolan \u00e8 anche autore del primo originale televisivo (sceneggiato scritto apposta per il piccolo schermo), \"La domenica di un fidanzato\" (1954), cui fanno seguito \"Eravamo giovani\" e \"Horace giovane dabbene\". Del 1975 \u00e8 la raccolta di racconti satirici \"Comica familiare\".\nBuzzolan svolge il suo compito con rigore e indipendenza, ingaggiando negli anni strenue battaglie contro la censura, l'invadenza della politica in televisione, l'eccesso di pubblicit\u00e0, e schierandosi a favore della cultura e del teatro sul piccolo schermo, dell'apertura del mercato radiotelevisivo, dei programmi di qualit\u00e0. Firma la sua rubrica con il nome completo o con una sigla che presto diventa celebre: \"u.bz.\".\nPer la sua rubrica quotidiana, Buzzolan viene insignito nel 1968 del Premiolino, il pi\u00f9 importante premio giornalistico italiano.\nAll'indomani della sua scomparsa, Beniamino Placido lo ricorda con queste parole: \"Quando non ero d'accordo con Buzzolan, iniziavo a preoccuparmi\"."}
{"id": "1095346", "revid": "36426", "url": "https://it.wikipedia.org/wiki?curid=1095346", "title": "Ritratto di Ginevra Benci", "text": ""}
{"id": "1095360", "revid": "183581", "url": "https://it.wikipedia.org/wiki?curid=1095360", "title": "Lesbos", "text": ""}
{"id": "1095367", "revid": "297059", "url": "https://it.wikipedia.org/wiki?curid=1095367", "title": "J\u00fcrgen Moltmann", "text": "Forse uno dei massimi teologi evangelici contemporanei, \u00e8 l'iniziatore della teologia della speranza, una corrente di rinnovamento del pensiero teologico tradizionale che, bench\u00e9 sia nata in Europa, ha trovato pi\u00f9 risonanza in America.\nIl corso della riflessione del pensiero teologico di Moltmann si \u00e8 orientato sempre pi\u00f9 verso quella ch'egli ha definito \"teologia della Croce\". Negli ultimi tempi, inoltre, egli ha integrato profondamente nella sua riflessione una teologia della creazione elaborata in prospettiva ecologica. A livello internazionale, la sua fama resta comunque legata in primo luogo al concetto di \"teologia della speranza\", grazie alla sua reinterpretazione dell'escatologia biblica.\nBiografia.\nNato e cresciuto in una famiglia che egli stesso qualifica come \u00absecolare\u00bb (il padre era gran maestro massone), fu sorpreso dalla Seconda guerra mondiale mentre studiava matematica e fisica all'universit\u00e0.\nAggregato alle Forze aeree ausiliarie, si consegn\u00f2 agli inglesi nel 1945. Durante il lungo periodo di prigionia (1945-48) venne a conoscenza di Auschwitz \u2013 un'esperienza che lo colp\u00ec molto, tanto che si fece propagandista clandestino delle prime fotografie dei lager \u2013 ma si avvicin\u00f2 anche alla fede. Dir\u00e0, anni pi\u00f9 tardi: \u00abNon fui io a incontrare Cristo, ma Cristo a incontrare me\u00bb.\nTrasferitosi in Inghilterra, inizi\u00f2 i suoi studi teologici, per poi proseguirli al suo ritorno ad Amburgo. Coinvolto nei primi movimenti di studenti cristiani tedeschi, studi\u00f2 a Gottinga, dove venne a contatto con i seguaci di Karl Barth. In seguito divenne docente di teologia sistematica a Bonn (1963) e alla facolt\u00e0 di teologia evangelica di Tubinga (1967). \nBibliografia.\nOpere di J\u00fcrgen Moltmann.\nTra le opere principali, tradotte in italiano dall'Editrice Queriniana di Brescia, va annoverata la trilogia:\nAlcune opere tradotte dall'Editrice Claudiana di Torino:\nAltre pubblicazioni pi\u00f9 recenti sono invece:\nDa segnalare, infine, la retrospettiva autobiografica:"}
{"id": "1095369", "revid": "174852", "url": "https://it.wikipedia.org/wiki?curid=1095369", "title": "Vacuolo centrale", "text": ""}
{"id": "1095373", "revid": "169529", "url": "https://it.wikipedia.org/wiki?curid=1095373", "title": "Riparto di giurisdizione", "text": "Il riparto di giurisdizione \u00e8 un insieme di regole da utilizzarsi per individuare il giudice competente, in modo particolare quando si voglia intentare una causa contro la pubblica amministrazione. Naturalmente, il rilievo giuridico dei criteri di riparto cessa se \u00e8 la stessa legge che attribuisce espressamente la giurisdizione al giudice ordinario o al giudice amministrativo.\nLa decisione sul riparto di giurisdizione.\nA decidere sul riparto sono le Sezioni Unite della Corte di Cassazione, che devono determinare in modo definitivo il giudice dotato di giurisdizione.\nIl sistema processuale italiano, infatti, conosce due organi giurisdizionali ipoteticamente competenti: il giudice ordinario e il giudice amministrativo. \nIn linea generale, in base all'art. 2 L.A.C. (L. n. 2248/1865 All. E, concernente l'abolizione del contenzioso amministrativo) le questioni afferenti a \"diritti civili o politici\" (diritti soggettivi) sono di competenza del giudice ordinario (Tribunale, Corte d'appello e Corte di Cassazione), anche quando vengano coinvolti da un provvedimento amministrativo. In tal caso il giudice non pu\u00f2 riformare, annullare o modificare l'atto amministrativo, ma deve limitarsi a disapplicarlo, decidendo la controversia come se tale provvedimento non fosse mai esistito.\nAi sensi del successivo art. 3, invece, \"gli affari non compresi nell'articolo precedente\", ossia le controversie relative a quegli interessi giuridicamente rilevanti diversi dai diritti soggettivi, che poi assumeranno il nome di interessi legittimi, rientrano nella giurisdizione del giudice amministrativo.\nGli attuali criteri di riparto.\nIl riparto di giurisdizione basato sulla dicotomia diritto soggettivo/giudice ordinario - interesse legittimo/giudice amministrativo dal 1949 costituisce la regola generale, a cui si contrappone, ai sensi dell'art. 103 Cost., la regola di riparto fondata sui \"blocchi di materie\", di carattere residuale. Infatti, ai sensi della citata disposizione costituzionale, i giudici amministrativi hanno giurisdizione, in particolari materie indicate dalla legge, anche dei diritti soggettivi. \nUna materia particolarmente controversa \u00e8 quella del diritto elettorale, sulla quale il Procuratore generale della Corte di cassazione ha proposto alle sezioni unite l'affermazione della giurisdizione del giudice ordinario.\nLa regola fondata sui \"blocchi di materie\" \u00e8 stata ridimensionata dalla Corte Costituzionale nella nota sentenza n. 204/2004, in quanto la giurisdizione esclusiva del giudice amministrativo sarebbe legittima solo quando, agendo la pubblica amministrazione come autorit\u00e0, vi sia un \"inestricabile nodo\" di interessi legittimi e diritti soggettivi che renda opportuna, per esigenze di concentrazione processuale, la sola giurisdizione del giudice amministrativo.\nI criteri di riparto affermatisi prima del 1949.\nDal 1891 e fino al 1949 si erano affermati in giurisprudenza altri criteri di riparto, basati via via:\nLa eterogeneit\u00e0 dei criteri individuati e le oscillazioni giurisprudenziali erano dovuti al fatto che la concezione di diritto allora accolta era ben diversa da quella attuale; si affermava comunemente che un \"diritto\" restava tale (una volta nato dalla legge, da un atto o da un contratto) anche se fossero stati emanati successivi provvedimenti: era la cd. \"concezione forte del diritto\" che, fin dal 1816, rendeva il diritto stesso una posizione \"forte\" che niente pu\u00f2 scalfire.\nIl noto caso Laurens del 1891 \u00e8 una vicenda giudiziaria che testimonia questo stato di cose.\nUna certa legge disciplinava l'emigrazione allo scopo di arginarla, ma non vietava agli armatori di imbarcare passeggeri per porti esteri. Eugenio Laurens era un armatore con regolare \"patente\", ma si vide negare la possibilit\u00e0 di portare passeggeri da una circolare ministeriale. \nLa questione fin\u00ec dinanzi alle Sezioni Unite, le quali affermarono la giurisdizione del giudice ordinario, poich\u00e9:\nFu il caso Grixoni del 1895 che invece port\u00f2 le Sezioni Unite ad affermare il criterio del riparto di giurisdizione basato sulla \"prospettazione del privato\".\nGrixoni era un parroco che aveva stipulato una convenzione pubblica, e ne aveva ricevuto dei benefici. L'allora Ministero di Grazia e Giustizia eman\u00f2 un provvedimento con cui contestava i \"diritti\" del parroco (nascenti da contratto). Con la sentenza del 1895, le Sezioni Unite affermarono che della questione potevano occuparsi sia il giudice ordinario che il giudice amministrativo \"a seconda di quanto avesse chiesto il privato nel ricorso\", abbandonando la concezione \"forte\" del diritto.\nIl sistema del cd. contenzioso amministrativo.\nPrima del 1865 non si era ancora affermato il principio di separazione dei poteri e vi era il sistema del contenzioso amministrativo: questo comportava che gli atti lesivi per il cittadino (ad es. requisizione, esproprio, etc.) erano impugnabili in sede amministrativa oppure in via gerarchica o ancora presso particolari collegi, e in ultima analisi si poteva ricorrere al Re.\nEra esclusa l'esperibilit\u00e0 di un'azione giudiziaria nei confronti della pubblica amministrazione, in quanto si seguiva ancora il criterio per il quale i diritti soggettivi sono concepibili solo nei rapporti tra privati."}
{"id": "1095377", "revid": "1433186", "url": "https://it.wikipedia.org/wiki?curid=1095377", "title": "Comer\u00edo", "text": "Comer\u00edo \u00e8 una citt\u00e0 di Porto Rico situata nella regione centrale dell'isola. L'area comunale confina a nord con Naranjito e Bayam\u00f3n, a est con Aguas Buenas, a sud con Cidra e Aibonito e a ovest con Barranquitas. Il comune, che fu fondato nel 1826, oggi conta una popolazione di oltre 20.000 abitanti ed \u00e8 suddiviso in 8 circoscrizioni (\"barrios\")."}
{"id": "1095384", "revid": "224230", "url": "https://it.wikipedia.org/wiki?curid=1095384", "title": "Ernesto Ragionieri", "text": "Biografia.\nStorico di impostazione marxista, fu sempre legato al Partito Comunista Italiano e dal 1963 fece parte del Comitato centrale del partito. Ha insegnato Storia del Risorgimento presso l'Universit\u00e0 di Firenze, dal 1955 come incaricato e poi, dal 1969, come straordinario.\n\u00c8 stato condirettore della rivista \"Studi storici\", ha collaborato con la rivista \"Critica marxista\" e con i quotidiani \"l'Unit\u00e0\" e \"Il Nuovo corriere\".\nHa curato i tre volumi iniziali delle \"Opere\" di Palmiro Togliatti edite da Editori Riuniti nel 1967-1984.\nIl comune natale ha dedicato al suo nome la Biblioteca pubblica."}
{"id": "1095396", "revid": "1186766", "url": "https://it.wikipedia.org/wiki?curid=1095396", "title": "Market basket analysis", "text": "Il market basket analysis (letteralmente \"analisi del paniere\" in inglese) \u00e8 quel processo di analisi di affinit\u00e0 che analizza le abitudini di acquisto dei clienti nella vendita al dettaglio, trovando associazioni su diversi prodotti comprati, tale processo \u00e8 utile per l'adozione di strategie di marketing ad hoc.\nTecnicamente si pensa all'insieme degli oggetti che possono essere comprati al supermercato, ogni oggetto sar\u00e0 rappresentato da una variabile booleana che star\u00e0 ad indicare se \u00e8 stato acquistato o meno, ogni carrello quindi sar\u00e0 rappresentato da un vettore di booleani.\n\u00c8 ora possibile scoprire pattern sotto forma di regole di associazione \"A=&gt;B\" dove \"A\" e \"B\" sono sottoinsiemi dell'universo di oggetti che possono essere acquistati, la loro intersezione deve essere l'insieme vuoto. Un insieme di oggetti venduti \u00e8 detto \"itemset\", un itemset contenente \"k\" oggetti \u00e8 denominato \"k-itemset\". A corredo di ogni regola di associazione si utilizzano misure quali il supporto e la confidenza, regole che avranno tali indici inferiori rispetto a una predeterminata soglia (\"minimo supporto\" e \"minima confidenza\") saranno scartate in quanto non interessanti, viceversa saranno dette \"regole forti\", l'itemset dal quale la regola forte \u00e8 stata generata \u00e8 usualmente denominato \"frequent itemset\".\nIl supporto \u00e8 definito da \nmentre la confidenza con\nIl processo \u00e8 un processo a due fasi, prima saranno cercati i frequent itemset e successivamente saranno create le regole di associazione corrispondenti."}
{"id": "1095401", "revid": "31092", "url": "https://it.wikipedia.org/wiki?curid=1095401", "title": "Teoria dell'endosimbionte", "text": ""}
{"id": "1095416", "revid": "287204", "url": "https://it.wikipedia.org/wiki?curid=1095416", "title": "Aulo Postumio Albino", "text": ""}
{"id": "1095417", "revid": "599013", "url": "https://it.wikipedia.org/wiki?curid=1095417", "title": "Nab", "text": ""}
{"id": "1095419", "revid": "599013", "url": "https://it.wikipedia.org/wiki?curid=1095419", "title": "Nan", "text": ""}
{"id": "1095421", "revid": "599013", "url": "https://it.wikipedia.org/wiki?curid=1095421", "title": "Nav", "text": ""}
{"id": "1095424", "revid": "599013", "url": "https://it.wikipedia.org/wiki?curid=1095424", "title": "Nbg", "text": ""}
{"id": "1095426", "revid": "599013", "url": "https://it.wikipedia.org/wiki?curid=1095426", "title": "Nbo", "text": ""}
{"id": "1095428", "revid": "599013", "url": "https://it.wikipedia.org/wiki?curid=1095428", "title": "Nbp", "text": ""}
{"id": "1095430", "revid": "599013", "url": "https://it.wikipedia.org/wiki?curid=1095430", "title": "Nce", "text": ""}
{"id": "1095432", "revid": "599013", "url": "https://it.wikipedia.org/wiki?curid=1095432", "title": "Ncl", "text": ""}
{"id": "1095434", "revid": "599013", "url": "https://it.wikipedia.org/wiki?curid=1095434", "title": "Ncy", "text": ""}
{"id": "1095438", "revid": "599013", "url": "https://it.wikipedia.org/wiki?curid=1095438", "title": "Ndg", "text": ""}
{"id": "1095440", "revid": "599013", "url": "https://it.wikipedia.org/wiki?curid=1095440", "title": "Ndr", "text": ""}
{"id": "1095442", "revid": "599013", "url": "https://it.wikipedia.org/wiki?curid=1095442", "title": "Ndz", "text": ""}
{"id": "1095444", "revid": "599013", "url": "https://it.wikipedia.org/wiki?curid=1095444", "title": "New", "text": ""}
{"id": "1095447", "revid": "599013", "url": "https://it.wikipedia.org/wiki?curid=1095447", "title": "Ngp", "text": ""}
{"id": "1095449", "revid": "599013", "url": "https://it.wikipedia.org/wiki?curid=1095449", "title": "Ngu", "text": ""}
{"id": "1095451", "revid": "599013", "url": "https://it.wikipedia.org/wiki?curid=1095451", "title": "Ngw", "text": ""}
{"id": "1095453", "revid": "599013", "url": "https://it.wikipedia.org/wiki?curid=1095453", "title": "Nhd", "text": ""}
{"id": "1095456", "revid": "599013", "url": "https://it.wikipedia.org/wiki?curid=1095456", "title": "Nia", "text": ""}
{"id": "1095459", "revid": "599013", "url": "https://it.wikipedia.org/wiki?curid=1095459", "title": "Nip", "text": ""}
{"id": "1095461", "revid": "287204", "url": "https://it.wikipedia.org/wiki?curid=1095461", "title": "NIT", "text": ""}
{"id": "1095462", "revid": "767487", "url": "https://it.wikipedia.org/wiki?curid=1095462", "title": "Hawthorne Heights", "text": "Gli Hawthorne Heights sono un gruppo musicale statunitense formatosi a Dayton (Ohio) nel giugno del 2001. Erano conosciuti anche come A Day in the Life.\nStoria.\nIl primo album della band fu \"Nine Reason To Say Goodbye\" pubblicato quando la band era conosciuta ancora con il nome di A Day in the Life.\nDopo pochi anni per\u00f2 il batterista Eron Bucciarelli decise di cambiare nome alla band prendendo spunto dal nome dell'autore Nathaniel Hawthorne.\nL'album \"The Silence In Black And White\" commercializzato nel 2004, all'inizio non fu un successo, ma inizi\u00f2 ad avere popolarit\u00e0 quando cominci\u00f2 ad essere trasmesso su MTV il video della canzone \"Ohio Is For Lovers\". Nel DIcembre del 2007 , il chitarrista Casey Calvert viene a mancare , a causa di un mix letale di oppiacei . Nell'ottobre del 2008 \u00e8 uscito \"Fragile Future\", che non gode pi\u00f9 degli scream di Casey Calvert. I singoli estratti sono stati \"Rescue Me\", \"Somewhere in Between\". \"La canzone \"Five Becomes Four\" \u00e8 dedicata all'amico scomparso.\nNel 2010 \u00e8 uscito \"Skeletons\".\nFormazione.\nEx componenti.\ndeceduto nel 2007"}
{"id": "1095463", "revid": "599013", "url": "https://it.wikipedia.org/wiki?curid=1095463", "title": "Njk", "text": ""}
{"id": "1095466", "revid": "599013", "url": "https://it.wikipedia.org/wiki?curid=1095466", "title": "Nkl", "text": ""}
{"id": "1095469", "revid": "599013", "url": "https://it.wikipedia.org/wiki?curid=1095469", "title": "Nkx", "text": ""}
{"id": "1095470", "revid": "74801", "url": "https://it.wikipedia.org/wiki?curid=1095470", "title": "Circondario di Euskirchen", "text": "Il circondario di Euskirchen \u00e8 un circondario della Germania, situato nel sud-ovest dello stato federato della Renania Settentrionale-Vestfalia. Confina con la regione urbana di Aquisgrana e con i circondari di D\u00fcren, Reno-Erft, il Reno-Sieg, Ahrweiler, Daun e Bitburg-Pr\u00fcm, oltre che con la provincia belga di Liegi.\nDal 1932 comprende anche il territorio prima facente parte del circondario di Rheinbach, e nel 1975 ha inglobato anche il circondario di Schleiden.\nHa una popolazione di circa abitanti, distribuiti su .\nCitt\u00e0 e comuni.\nFanno parte del circondario undici comuni di cui cinque portano il titolo di Citt\u00e0 (\"Stadt\"). Due delle cinque citt\u00e0 portano il titolo di Media citt\u00e0 di circondario (\"Mittlere kreisangeh\u00f6rige Stadt\")."}
{"id": "1095472", "revid": "599013", "url": "https://it.wikipedia.org/wiki?curid=1095472", "title": "Nky", "text": ""}
{"id": "1095474", "revid": "599013", "url": "https://it.wikipedia.org/wiki?curid=1095474", "title": "Nld", "text": ""}
{"id": "1095477", "revid": "599013", "url": "https://it.wikipedia.org/wiki?curid=1095477", "title": "Nna", "text": ""}
{"id": "1095480", "revid": "599013", "url": "https://it.wikipedia.org/wiki?curid=1095480", "title": "Nng", "text": ""}
{"id": "1095482", "revid": "599013", "url": "https://it.wikipedia.org/wiki?curid=1095482", "title": "Noc", "text": ""}
{"id": "1095485", "revid": "599013", "url": "https://it.wikipedia.org/wiki?curid=1095485", "title": "Nod", "text": ""}
{"id": "1095487", "revid": "599013", "url": "https://it.wikipedia.org/wiki?curid=1095487", "title": "Nou", "text": ""}
{"id": "1095489", "revid": "599013", "url": "https://it.wikipedia.org/wiki?curid=1095489", "title": "Nov", "text": ""}
{"id": "1095491", "revid": "599013", "url": "https://it.wikipedia.org/wiki?curid=1095491", "title": "Npa", "text": ""}
{"id": "1095493", "revid": "599013", "url": "https://it.wikipedia.org/wiki?curid=1095493", "title": "Npe", "text": ""}
{"id": "1095495", "revid": "599013", "url": "https://it.wikipedia.org/wiki?curid=1095495", "title": "Nqx", "text": ""}
{"id": "1095497", "revid": "599013", "url": "https://it.wikipedia.org/wiki?curid=1095497", "title": "Nqy", "text": ""}
{"id": "1095499", "revid": "599013", "url": "https://it.wikipedia.org/wiki?curid=1095499", "title": "Nrc", "text": ""}
{"id": "1095501", "revid": "834", "url": "https://it.wikipedia.org/wiki?curid=1095501", "title": "Nrk", "text": ""}
{"id": "1095502", "revid": "599013", "url": "https://it.wikipedia.org/wiki?curid=1095502", "title": "Nrm", "text": ""}
{"id": "1095504", "revid": "599013", "url": "https://it.wikipedia.org/wiki?curid=1095504", "title": "Nrn", "text": ""}
{"id": "1095507", "revid": "599013", "url": "https://it.wikipedia.org/wiki?curid=1095507", "title": "Nrt", "text": ""}
{"id": "1095509", "revid": "599013", "url": "https://it.wikipedia.org/wiki?curid=1095509", "title": "Nsb", "text": ""}
{"id": "1095511", "revid": "599013", "url": "https://it.wikipedia.org/wiki?curid=1095511", "title": "Nsi", "text": ""}
{"id": "1095513", "revid": "599013", "url": "https://it.wikipedia.org/wiki?curid=1095513", "title": "Nte", "text": ""}
{"id": "1095516", "revid": "599013", "url": "https://it.wikipedia.org/wiki?curid=1095516", "title": "Ntl", "text": ""}
{"id": "1095518", "revid": "599013", "url": "https://it.wikipedia.org/wiki?curid=1095518", "title": "Nty", "text": ""}
{"id": "1095520", "revid": "599013", "url": "https://it.wikipedia.org/wiki?curid=1095520", "title": "Nuq", "text": ""}
{"id": "1095522", "revid": "599013", "url": "https://it.wikipedia.org/wiki?curid=1095522", "title": "Nvk", "text": ""}
{"id": "1095524", "revid": "599013", "url": "https://it.wikipedia.org/wiki?curid=1095524", "title": "Nvs", "text": ""}
{"id": "1095526", "revid": "599013", "url": "https://it.wikipedia.org/wiki?curid=1095526", "title": "Nwi", "text": ""}
{"id": "1095529", "revid": "599013", "url": "https://it.wikipedia.org/wiki?curid=1095529", "title": "Nzc", "text": ""}
{"id": "1095531", "revid": "1272592", "url": "https://it.wikipedia.org/wiki?curid=1095531", "title": "NZE", "text": ""}
{"id": "1095532", "revid": "486946", "url": "https://it.wikipedia.org/wiki?curid=1095532", "title": "Nze", "text": ""}
{"id": "1095533", "revid": "599013", "url": "https://it.wikipedia.org/wiki?curid=1095533", "title": "Nzy", "text": ""}
{"id": "1095538", "revid": "290948", "url": "https://it.wikipedia.org/wiki?curid=1095538", "title": "Colonna a corpi di riempimento", "text": ""}
{"id": "1095539", "revid": "228587", "url": "https://it.wikipedia.org/wiki?curid=1095539", "title": "Codice rosso", "text": ""}
{"id": "1095546", "revid": "278830", "url": "https://it.wikipedia.org/wiki?curid=1095546", "title": "John Frankenheimer", "text": "Biografia.\nFrankenheimer nacque nel Queens, New York, figlio di Helen Mary (Sheedy da nubile) e Walter Martin Frankenheimer, agente di cambio. Frankenheimer sostenne di avere un legame parentale con l'attrice Ally Sheedy. Il padre ebbe origini tedesche di religione ebraica, la madre era di origine irlandese cattolica, e Frankenheimer fu educato cos\u00ec.\nJohn Frankenheimer crebbe frequentando una scuola militare a Oakdale, La Salle Military Academy, diplomandosi nel 1947. Frequent\u00f2 in seguito Inglese al Williams College, a Williamstown, Massachusetts, laureandosi nel 1951. Si avvicin\u00f2 alla regia durante il servizio di leva nella United States Air Force, dove gir\u00f2 diversi documentari. Nel 1953 venne assunto dal network televisivo CBS, nel ruolo di assistente alla regia, per poi passare rapidamente al ruolo principale di primo regista per alcune serie televisive.\nNel 1957 debutt\u00f2 nel cinema dirigendo \"Colpevole innocente\", a cui segu\u00ec un grande successo con \"L'uomo di Alcatraz\" (1962), film che ottenne quattro candidature al Premio Oscar. In \"Sette giorni a maggio\" (1964), Frankenheimer descrisse un colpo di Stato militare organizzato dal Capo di Stato maggiore statunitense (impersonato da Burt Lancaster) per impedire la firma del Presidente degli Stati Uniti di un protocollo per il disarmo nucleare, sventato grazie alla lealt\u00e0 di un ufficiale (impersonato da Kirk Douglas) e al coraggio del Presidente (interpretato da Fredric March).\nDurante la campagna elettorale per le presidenziali statunitensi del 1968, diresse la propaganda cinematografica di Robert Kennedy. Nel 1999 apparve per la prima ed unica volta nel ruolo di attore, nel film \"La figlia del generale\", diretto da Simon West. Mor\u00ec a causa di un ictus in seguito a un intervento alla colonna vertebrale."}
{"id": "1095568", "revid": "116183408", "url": "https://it.wikipedia.org/wiki?curid=1095568", "title": "Simul stabunt vel simul cadent", "text": "L'espressione latina simul stabunt vel simul cadent significa \"insieme staranno oppure insieme cadranno\". \u00c8 attualmente usata, in diritto, per indicare i casi nei quali il venir meno di una situazione ha, per conseguenza, la fine contestuale di un'altra e viceversa.\nIl primo uso diffuso sui media, che rese familiare l'espressione anche ai non giuristi, fu in occasione di una delle prime crisi tra l'Italia fascista e il Vaticano a proposito del Concordato da poco sottoscritto. Si attribuisce la frase a Papa Pio XI che avrebbe affermato che la messa in discussione del Concordato avrebbe travolto gli interi patti Lateranensi e fatto riaprire la Questione Romana.\nLa locuzione latina ebbe un momento di popolarit\u00e0 quando fu pronunciata, in una versione corrotta (\"simul stabunt vel simul cadunt\"), da Claudio Martelli, in un discorso parlamentare del 1988. L'errore, corretto al volo da Alessandro Natta (\u201cCadent, Martelli, cadent!\u201d), ebbe uno strascico in una successiva interrogazione parlamentare.\nDiritto costituzionale italiano.\nI costituzionalisti italiani contemporanei, in particolare quelli specializzati nello studio del diritto regionale, applicano spesso questa espressione al meccanismo previsto dall', terzo comma, della Costituzione italiana, come modificato dalla legge costituzionale 1/1999. \nPer la citata norma costituzionale la rimozione, l'impedimento permanente, la morte o le dimissioni del presidente della Giunta regionale (nei casi in cui il Presidente della Giunta sia stato eletto con suffragio universale diretto) comporta, senza la necessit\u00e0 di ulteriori atti, le dimissioni della Giunta e lo scioglimento del Consiglio regionale. Allo stesso modo, l'approvazione, da parte del Consiglio (a maggioranza assoluta dei suoi componenti) di una mozione motivata di sfiducia nei confronti del presidente della Giunta ovvero le dimissioni contestuali della maggioranza dei consiglieri regionali comportano l'obbligo di dimissioni per la Giunta e per il presidente e lo scioglimento dell'assemblea regionale.\nLa Corte costituzionale ha adoperato l'espressione \"simul stabunt simul cadent\" nella sentenza 13 gennaio 2004, n. 2, concernente un progetto di statuto della Regione Calabria (peraltro respinto).\nAnaloghi meccanismi presiedono, fin dal 1993, all'ordinamento delle amministrazioni provinciali e comunali.\nDiritto commerciale italiano.\nNel Codice civile italiano \u00e8 consentita la validit\u00e0 di una clausola siffatta, inserita nello statuto delle societ\u00e0 per azioni, che preveda la decadenza dell'intero consiglio di amministrazione alla cessazione di anche uno degli amministratori, perlopi\u00f9 affinch\u00e9 siano sempre rispettati gli equilibri in termini di composizione del consiglio di amministrazione. Saranno dunque gli amministratori non cessati, o in caso di efficacia immediata della clausola, i sindaci, a convocare l'assemblea in sede ordinaria per l'elezione dei nuovi amministratori.\nVarianti e abbreviazioni.\nL'espressione \u00e8 rintracciabile anche nelle seguenti varianti e abbreviazioni:"}
{"id": "1095569", "revid": "125071112", "url": "https://it.wikipedia.org/wiki?curid=1095569", "title": "Fabrizio De Andr\u00e9 (Antologia nera)", "text": "Fabrizio De Andr\u00e9 \u00e8 un album antologico di Fabrizio De Andr\u00e9 pubblicato nel 1976. Comunemente \u00e8 denominato anche \"Antologia nera\", per il colore dominante su fronte e retro copertina; la fotografia (poi sostituita da un'altra, a colori, che ritrae De Andr\u00e9 in concerto) \u00e8 il dettaglio da uno degli scatti presenti nell'interno di \"Vol. 8\" (1975), all'epoca il pi\u00f9 recente lavoro di studio dell'artista.\nLa raccolta, composta da otto brani usciti tra il 1967 e il 1975, si segnala per la presenza del brano \"Il pescatore\", pubblicata in origine solamente su singolo. Nelle altre tracce, \"Il testamento\" e la \"Canzone dell'amore perduto\" sono presenti nelle reincisioni uscite rispettivamente sugli album \"Volume III\", e \"Canzoni\". \nQuesta \u00e8 a tutti gli effetti la prima antologia di De Andr\u00e9 con materiali usciti per case discografiche anche distinte, ma convogliate nel tempo sotto un'unica distribuzione, dalla Bluebell alla Produttori Associati/Ricordi, sotto il cui marchio esce inizialmente il disco (gi\u00e0 nella serie economica della Ricordi, la \"Orizzonte\"), per venire molto presto ristampato dalla Casa madre, con uguale numero di catalogo."}
{"id": "1095570", "revid": "148107", "url": "https://it.wikipedia.org/wiki?curid=1095570", "title": "Superbase", "text": "In chimica, il termine superbase indica una base estremamente forte che praticamente riesce a strappare ioni &lt;chem&gt;H+&lt;/chem&gt; dalla quasi totalit\u00e0 dei composti noti. I chimici utilizzano come termine di riferimento per determinare la forza di una superbase l'idrossido di sodio. Mentre lo ione ossidrile &lt;chem&gt;OH-&lt;/chem&gt; rappresenta la base pi\u00f9 forte che possa esistere in soluzione acquosa (vedi effetto livellante), esistono specie chimiche pi\u00f9 basiche in grado di originare una reazione acido-base con l'acqua producendo lo ione &lt;chem&gt;OH-&lt;/chem&gt; e la superbase protonata. Un'altra caratteristica delle superbasi consiste nella capacit\u00e0 di dare\nformula_1deprotonazione quantitativa di un composto carbonilico con l'ottenimento di uno ione enolato, cosa non possibile con una classica base forte. Nonostante ci\u00f2 il termine \"superbase\" non gode di una definizione chimica standard.\nEsistono principalmente tre principali classi di superbase: organica, metallorganica e inorganica.\nEsempi di superbasi.\nLe \"spugne di protoni\" sono una categoria di superbasi organiche tanto impedite stericamente da riuscire solamente a legare il piccolo &lt;chem&gt;H+&lt;/chem&gt; e nessun altro tipo di catione. Altri esempi di superbasi organiche sono rappresentati da litio diisopropilammide (LDA) e da una combinazione di \"n\"-butillitio (composto metallorganico) e dal potassio t-butossido (la miscela costituisce la base di Lochmann-Schlosser).\nSuperbasi inorganiche sono tipicamente sali con piccoli ioni negativi che possiedono grande carica, come del caso del nitruro di litio (&lt;chem&gt;Li3N&lt;/chem&gt;), la cui elevata densit\u00e0 di carica negativa interagisce fortemente con gli ioni acquosi &lt;chem&gt;H+&lt;/chem&gt;. Anche gli idruri ionici possono considerarsi delle superbasi, essi strappano uno ione idrogeno dall'acqua tramite la reazione:\nformula_2,\nspostando la base pi\u00f9 debole &lt;chem&gt;OH-&lt;/chem&gt; con produzione di idrogeno gassoso."}
{"id": "1095571", "revid": "110157", "url": "https://it.wikipedia.org/wiki?curid=1095571", "title": "Let's Start a War", "text": "Let's Start a War o Let's Start a War... (Said Maggie One Day) \u00e8 un album del gruppo punk rock The Exploited pubblicato nel 1983 da Combat Records. Il titolo si riferisce alla decisione di Margaret Thatcher di entrare in guerra nel 1982 (Guerra delle Falkland), suggerendo che l'abbia fatta quasi come un capriccio. La guerra controversa ha alimentato molte canzoni di protesta di gruppi punk."}
{"id": "1095573", "revid": "1718925", "url": "https://it.wikipedia.org/wiki?curid=1095573", "title": "Cuzzupa", "text": "La cuzz\u00f9pa, o sguta, o ang\u00f9ta, o vuta, o pizzatola, o cull\u00f9ra, \u00e8 un dolce tipico pasquale calabrese, viene chiamato con nomi diversi e forme anche in maniera diversa, con la caratteristica dell'uovo simbolo della Pasqua, prodotto su tutto il territorio della Calabria, simile anche ai Cuddhuraci, prodotto nella provincia di Reggio Calabria, nella parte meridionale della provincia di Catanzaronella provincia di Crotone e in provincia di Cosenza. \nQuesto dolce pasquale \u00e8 di origine orientale e simboleggia la fine del digiuno di quaresima: l'uovo \u00e8 il simbolo della risurrezione di Ges\u00f9.\nPreparazione.\nPu\u00f2 avere varie forme, a discrezione di chi la prepara; solitamente riguarda un tema pasquale: gallina, pesce, cuore o altro. Al centro della cuzzupa \u00e8 posto un uovo sodo che la tradizione vuole porti fortuna.\nLa lievitazione deve avvenire in ambienti caldi e poco aerati per evitare che il processo si interrompa.\nSi usa amalgamare l'impasto nei primi giorni della settimana Santa in modo tale da poter gustare il dolce per il venerd\u00ec Santo o per la domenica di Pasqua.\nNormalmente gli si d\u00e0 la forma di lettere dell'alfabeto, soprattutto le iniziali dei nomi dei bambini, di uccelli o di altri animali, Nel caso in cui in una famiglia ci sia una coppia di fidanzati, di solito la suocera, nei confronti del futuro genero usa fare una grande cuzzupa a forma di cuore, all'interno della quale vi incastona alcune uova. Una volta pronta la teglia, si inforna a 180\u00a0\u00b0C per 20-25 minuti.\nA fine cottura, alcuni usano cospargere la cuzzupa con l'\"annaspero\", una cremina bianca fatta con zucchero, bianco d'uovo e succo di limone, che va sbattuta continuamente per non farla solidificare. L'operazione va effettuata subito dopo la cottura, altrimenti l'\"annaspero\" non si lega alla cuzzupa. Si possono aggiungere dei granelli di cioccolata colorata.\nIngredienti.\nGli ingredienti sono: latte, farina, uova, olio o strutto, lievito, zucchero."}
{"id": "1095574", "revid": "1073227", "url": "https://it.wikipedia.org/wiki?curid=1095574", "title": "Il viaggio (Fabrizio De Andr\u00e9)", "text": "Il viaggio \u00e8 una raccolta del cantautore italiano Fabrizio De Andr\u00e9, pubblicata nel 1991.\nDescrizione.\nL'album contiene, per la prima volta in un solo supporto (sia LP che CD), pressoch\u00e9 tutte le prime incisioni di De Andr\u00e9 per la Karim, dal 1961 al 1967, pur non seguendo un iter cronologico e pur mancando le prime versioni in assoluto (mai ripubblicate) de \"La ballata del Mich\u00e9\" e \"La ballata dell'eroe\", che De Andr\u00e9 registr\u00f2 per il suo secondo 45 giri.\nLe diciotto tracce erano state inserite in ripetute antologie, a partire dal 1966 con l'album \"Tutto Fabrizio De Andr\u00e9\", e gi\u00e0 dai primi anni '70 il gruppo PolyGram aveva acquisito i diritti su quel catalogo. La stessa scaletta de \"Il viaggio\" verr\u00e0 riproposta nel 1995 in un CD economico intitolato \"La canzone di Marinella\", lasciando fuori per\u00f2 i brani \"Geordie\" e \"Delitto di paese\". Le stesse canzoni verranno poi reinserite in un'ulteriore ristampa del 2000, \"Peccati di giovent\u00f9\" (la prima raccolta del periodo Karim approvata dagli eredi del cantautore), che a sua volta escludeva i brani \"Nuvole barocche\" e \"E fu la notte\". In sostanza, \"Il viaggio\" rimane a tutt'oggi la pi\u00f9 esauriente raccolta del primo De Andr\u00e9."}
{"id": "1095575", "revid": "152528", "url": "https://it.wikipedia.org/wiki?curid=1095575", "title": "Let's Start a War (Said Maggie One Day)", "text": ""}
{"id": "1095578", "revid": "287204", "url": "https://it.wikipedia.org/wiki?curid=1095578", "title": "Matteo Palmieri", "text": "Biografia.\nFiglio di Marco, esercit\u00f2 per alcuni anni l'arte paterna dello speziale, poi entr\u00f2 nella vita pubblica e fu sempre di fede politica medicea: nel 1434 fece parte della Bal\u00eca che sanc\u00ec il rientro in Firenze di Cosimo il Vecchio. Tutta legata ai Medici \u00e8 anche la sua carriera politica, che lo vide ufficiale dello Studio e del Monte, priore (1445-1468), gonfaloniere di giustizia nel 1453, conservatore delle leggi, capitano in alcune terre del contado soggette a Firenze (dal 1432 alla morte) e varie volte ambasciatore.\nMatteo Palmieri, avviato agli studi umanistici, era stato allievo di Giovanni Sozomeno da Pistoia, di Carlo Marsuppini e di Ambrogio Traversari; fu amico di Leonardo Bruni, di Poggio Bracciolini, di Niccol\u00f2 Della Luna e di Leonardo Dati. Quest'ultimo scrisse un commento al poema palmieriano \"La citt\u00e0 di vita\", per difenderne le poco ortodosse concezioni, esposte in cento canti di faticose terzine, che risente l'influsso del neoplatonismo e contiene tesi origeniane.\nAgli ideali che Palmieri ebbe in comune con i primi umanisti s'ispira il trattato della \"Vita civile\", steso fra il 1431 e il 1438, incentrato sulla tematica del cittadino perfetto, che esalta l'importanza dell'educazione del cittadino e vagheggia una societ\u00e0 fondata sulle virt\u00f9 attive e l'operosit\u00e0. Il dialogo, che s'immagina tenuto nel 1430, in una villa mugellana, si pone difatti a fianco dei Libri della famiglia Albertiani, dotando il lettore, nei quattro libri, di un ricco bagaglio di precetti morali e pratici, ispirati al ben vivere.\nPalmieri lasci\u00f2 un notevole \"Libro di ricordi\". Dopo la sua morte, la dottrina delle anime, da lui enunciata ne \"La citt\u00e0 di vita\", fu dichiarata eretica: di conseguenza le sue ossa vennero dissotterrate e sepolte fuori del sagrato.\nIn latino Matteo Palmieri scrisse \"Liber de temporibus\", un compendio di storia, dalla Creazione di Adamo ai suoi tempi; \"Historia Florentina\", \"De captivitate Pisarum liber\", sull'assedio posto dai Fiorentini a Pisa nel 1406; un elogio funebre di Carlo Marsuppini e una biografia di Niccol\u00f2 Acciaiuoli.\nFrancesco Botticini lo ritrasse in una tavola con l'\"Assunzione di Maria\", oggi alla National Gallery di Londra, che si trovava nella sua cappella funeraria nella chiesa di San Pier Maggiore a Firenze, insieme alla sua vedova Niccolosa. Di lui resta anche un busto in marmo di Antonio Rossellino, oggi al Bargello di Firenze. Il busto si trovava sulla casa dove Palmieri mor\u00ec, in via Pietrapiana, (allora via dei Pianellai), poco distante dalla Farmacia del Canto alle Rondini che egli stesso aveva gestito."}
{"id": "1095580", "revid": "104485", "url": "https://it.wikipedia.org/wiki?curid=1095580", "title": "Enolo", "text": ""}
{"id": "1095582", "revid": "767487", "url": "https://it.wikipedia.org/wiki?curid=1095582", "title": "Maurice White", "text": "\u00c8 noto soprattutto per essere stato fondatore e frontman degli Earth, Wind &amp; Fire.\nBiografia.\nEsordi e successo.\nWhite, dopo aver fondato gli Earth, Wind &amp; Fire, partecip\u00f2 ad alcuni progetti paralleli, tra i quali The Emotions.\nDopo un periodo di tre anni nel gruppo di Ramsey Lewis, White se ne stacc\u00f2 per formare gli Earth, Wind &amp; Fire assieme ad alcuni cantanti della zona di Chicago. La band si trasfer\u00ec a Los Angeles nel 1970, e venne rifondata con l'ingresso di nuovi membri nel 1971. Il successo del gruppo \u00e8 testimoniato da quindici canzoni di enorme successo, nonch\u00e9 da ventisei tra dischi d'oro e di platino assegnati agli album pubblicati. Due tra i fratelli di Maurice White divennero componenti degli Earth, Wind &amp; Fire: il bassista Verdine ed il batterista Fred.\nA Maurice White va attribuito il merito di avere introdotto il suono della Kalimba - uno strumento di origini africane - e quello dei Phoenix Horns (una sezione di fiati nella formazione definitiva comprendente Louis Satterfield, Rahmlee Michael Davis, Michael Harris e Don Myrick) nelle sonorit\u00e0 degli EWF.\nMaurice produsse numerosi artisti famosi, tra cui Barbra Streisand, The Emotions, Ramsey Lewis, Jennifer Holliday, The Tubes, Deniece Williams, e Neil Diamond. Lavor\u00f2 inoltre con molti artisti internazionali come Charito e gli Urban Knights assieme a Ramsey Lewis.\nPubblic\u00f2 un unico album solista, l'eponimo \"Maurice White\", nel 1985.\nNel 2000 il suo gruppo degli Earth, Wind &amp; Fire fu inserito nella Rock and Roll Hall of Fame, mentre White entr\u00f2 nella Songwriters Hall of Fame nel 2010.\nMalattia, ultimi anni e morte.\nNella seconda met\u00e0 degli anni novanta White fu colpito dalla malattia di Parkinson. Aggravatosi quasi subito, decise di non esibirsi pi\u00f9 dal vivo nelle tourn\u00e9e del gruppo, ma rimase comunque a lungo impegnato nell'ambiente musicale, soprattutto nella produzione di nuovi artisti, fino alla morte, avvenuta a Los Angeles il 4 febbraio 2016 all'et\u00e0 di 74 anni per le complicazioni della patologia.\nMaurice White pubblic\u00f2 il suo ultimo progetto intitolato \"Interpretations\": \"Celebrating the Music of Earth, Wind &amp; Fire\" a marzo 2007, in collaborazione con artisti quali Meshell Ndegeocello, Chaka Khan, Kirk Franklin, Mint Condition, Ledisi e Angie Stone. Negli ultimi anni White lavor\u00f2 anche con il fratello di Gregory Hines, Maurice Hines, per lo spettacolo teatrale \"Hot Feet\", presentato a Broadway e basato sulle musiche degli Earth Wind &amp; Fire; compose inoltre alcuni brani assieme alla storica collaboratrice Allee Willis.\nNel 2008 ricevette un dottorato onorario in musicologia dal Berklee College of Music insieme a Philip Bailey, Steve Winwood, Rosa Passos."}
{"id": "1095584", "revid": "160143", "url": "https://it.wikipedia.org/wiki?curid=1095584", "title": "Iphiclides podaliurus", "text": ""}
{"id": "1095585", "revid": "106908", "url": "https://it.wikipedia.org/wiki?curid=1095585", "title": "La canzone di Marinella (album 1995)", "text": "La canzone di Marinella \u00e8 un album di Fabrizio De Andr\u00e9 pubblicato nel 1995. Stampa in CD in edizione economica dei brani del periodo Karim, \u00e8 una delle poche raccolte di quel periodo contenente, fra le altre, \"E fu la notte\", \"Nuvole Barocche\", \"Per i tuoi larghi occhi\" e \"Il fannullone\"."}
{"id": "1095588", "revid": "1305772", "url": "https://it.wikipedia.org/wiki?curid=1095588", "title": "Gneo Papirio Carbone", "text": "Gneo Papirio Carbone (in latino \"Gnaeus Papirius Carbo\") fu il nome di due consoli della Repubblica romana, padre e figlio:"}
{"id": "1095589", "revid": "15756", "url": "https://it.wikipedia.org/wiki?curid=1095589", "title": "Duh (album)", "text": "Duh \u00e8 l'album di debutto del gruppo punk rock, Lagwagon, pubblicato il 20 giugno 1992 da Fat Wreck Chords.\nTutti i brani sono stati scritti da Joey Cape eccetto Beer Goggles, scritto da Cape, Dewey &amp; Plourde."}
{"id": "1095590", "revid": "1073227", "url": "https://it.wikipedia.org/wiki?curid=1095590", "title": "Mediterraneo (Fabrizio De Andr\u00e9)", "text": "Mediterraneo \u00e8 una raccolta di brani di Fabrizio De Andr\u00e9, pubblicata nel 2001."}
{"id": "1095593", "revid": "183694", "url": "https://it.wikipedia.org/wiki?curid=1095593", "title": "Matteo Marangoni", "text": "Biografia.\nFiglio di Maria Augusta Malvisi e di Carlo Marangoni, insegnante di fisica, prese la maturit\u00e0 classica nel 1896 ma non prosegu\u00ec subito gli studi. Appassionato di musica, si trasfer\u00ec a Londra, dove si esib\u00ec come pianista in locali pubblici e compose brevi pezzi musicali per voce e pianoforte: \"Barcarola\", nel 1897, \"Serenata\", nel 1900, \"Le pastorelle montanine di Franco Sacchetti\", nel 1901, \"Tre canti di Giacomo Leopardi\" e \"Gavotta\", nel 1902.\nTornato a Firenze, si iscrisse alla Facolt\u00e0 di scienze laureandosi nel 1905 in antropologia: trasferitosi a Parigi e poi a Londra, viaggi\u00f2 anche in Germania, maturando un profondo interesse per l'arte figurativa cos\u00ec che, rientrato in Italia nel 1909, frequent\u00f2 a Bologna un corso di storia dell'arte. Si spos\u00f2 nel 1910 con Drusilla Tanzi (da cui ebbe un figlio, Andrea) e s'impieg\u00f2 come funzionario volontario nella Soprintendenza di Firenze, della quale divenne ispettore nel 1913 e successivamente direttore, mentre dal 1916 al 1925 insegn\u00f2 storia dell'arte nel Collegio della SS. Annunziata di Poggio Imperiale. Per breve tempo diresse anche, nel 1920, la Pinacoteca di Brera e nel 1924 la Galleria nazionale di Parma.\nIn questo periodo s'interess\u00f2 particolarmente alla pittura del Seicento, sulla quale pubblic\u00f2 numerosi articoli nelle riviste \u00abL'Arte\u00bb, \u00abBollettino d'arte\u00bb, \u00abDedalo\u00bb, \u00abRassegna d'arte\u00bb, \u00abRivista d'arte\u00bb, \u00abVita d'Arte\u00bb. Nel 1925 fu incaricato dall'Universit\u00e0 di Palermo del corso di storia dell'arte e l'anno dopo pass\u00f2 come libero docente all'Universit\u00e0 di Pisa. Nel 1927 pubblic\u00f2 \"Arte barocca\" e \"Come si guarda un quadro\", cui segu\u00ec nel 1933 \"Saper vedere\", due libri, questi ultimi, molto fortunati che avranno numerose edizioni e traduzioni anche postume.\nDal 1938 insegn\u00f2 storia dell'arte all'Universit\u00e0 di Milano, ritornando all'ateneo pisano dal 1946 fino al pensionamento nel 1951. Pubblic\u00f2 ancora nel 1953 \"Capire la musica\", e a Pisa visse gli ultimi anni, lasciando alla morte, avvenuta nel 1958, il suo ultimo lavoro, una monografia sul \"Guercino\", pubblicata nel 1959.\nDi cultura crociana, la critica di Marangoni mir\u00f2 alla discriminazione dei puri valori figurativi, in cui s'identificano i valori poetici dell'opera d'arte. I suoi libri risentono positivamente della scuola di Benedetto Croce e Heinrich W\u00f6lfflin, arrivando alla chiarificazione dei concetti sulla base dell'osservazione e seguendo una logica come scienza del concetto puro. Sono molti i critici d'arte moderni e contemporanei che hanno usufruito nei loro studi delle opere e dell'insegnamento di Marangoni.\nGli \u00e8 stata dedicata una strada a Pisa."}
{"id": "1095596", "revid": "287204", "url": "https://it.wikipedia.org/wiki?curid=1095596", "title": "Da Genova", "text": "Da Genova \u00e8 un album postumo di Fabrizio De Andr\u00e9 pubblicato nel 1999."}
{"id": "1095604", "revid": "729019", "url": "https://it.wikipedia.org/wiki?curid=1095604", "title": "Episodi di Otto sotto un tetto (settima stagione)", "text": "Questa pagina contiene la lista di episodi della settima stagione della serie TV Otto sotto un tetto."}
{"id": "1095605", "revid": "92723", "url": "https://it.wikipedia.org/wiki?curid=1095605", "title": "Matteo de' Pasti", "text": "Biografia.\nTra 1444 e il 1445 collabor\u00f2 con Giorgio d'Alemagna a Verona e a Ferrara nella miniatura di 10 quaderni di un breviario per Lionello d'Este. Era entrato intanto in contatto con il Pisanello, di cui fu aiuto come medaglista nelle stesse citt\u00e0, e lo segu\u00ec a Rimini nel 1446, eseguendo alcune delle sue pi\u00f9 delicate medaglie, come quelle delle serie di Sigismondo e di Isotta (1446), cui seguirono quelle raffiguranti Guarino Veronese, Timoteo Maffei, Leon Battista Alberti.\nLa sua attivit\u00e0 di architetto si esplic\u00f2 a Rimini nel rinnovamento interno (1446-1468) della chiesa medievale di San Francesco (detta poi Tempio Malatestiano), per cui si occup\u00f2 dell'acquisto dei materiali, della progettazione delle cappelle interne e della direzione dei lavori, in seguito, anche della decorazione esterna, ideata dall'Alberti. Realizz\u00f2 i fregi degli sguanci della porta e della finestra che si aprono nel prospetto, mentre assai discussa \u00e8 l'attribuzione di altre parti, realizzate in collaborazione con Agostino di Duccio.\nDi particolare interesse \u00e8 la medaglia coniata nel 1450 dove sul verso si trova l'aspetto del Tempio Malatestiano secondo il progetto originario, dotato di un'immensa cupola, unica testimonianza dell'effetto desiderato al termine dei mai conclusi lavori."}
{"id": "1095606", "revid": "599013", "url": "https://it.wikipedia.org/wiki?curid=1095606", "title": "Oaj", "text": ""}
{"id": "1095609", "revid": "1149807", "url": "https://it.wikipedia.org/wiki?curid=1095609", "title": "Oak", "text": ""}
{"id": "1095611", "revid": "599013", "url": "https://it.wikipedia.org/wiki?curid=1095611", "title": "Oax", "text": ""}
{"id": "1095613", "revid": "599013", "url": "https://it.wikipedia.org/wiki?curid=1095613", "title": "Obf", "text": ""}
{"id": "1095616", "revid": "599013", "url": "https://it.wikipedia.org/wiki?curid=1095616", "title": "Ocf", "text": ""}
{"id": "1095617", "revid": "1805885", "url": "https://it.wikipedia.org/wiki?curid=1095617", "title": "Asiago", "text": "Asiago (\"Slege\" in cimbro, pronuncia ) \u00e8 un comune italiano di abitanti della provincia di Vicenza in Veneto. Centro principale dell'altopiano dei Sette Comuni, al confine con il Trentino, fu un tempo capitale della Spettabile Reggenza dei Sette Comuni. Asiago si trovava, dopo l'Offensiva di Primavera nella prima guerra mondiale, nella terra di nessuno e sub\u00ec dei terribili bombardamenti che la rasero completamente al suolo. \u00c8 una nota localit\u00e0 per il turismo invernale (in particolare per lo sci nordico) e il turismo estivo (escursionismo, mountain bike), la pi\u00f9 importante dell'altopiano. Asiago lega inoltre il suo nome a prodotti caseari noti in tutto il mondo.\nGeografia fisica.\nTerritorio.\nAsiago si trova su un altopiano a un'altitudine media di 1.000 , nella parte settentrionale della Provincia di Vicenza al confine con la Provincia di Trento. \u00c8 circondata a nord da una catena montuosa con rilievi che superano i 2.000 metri di altezza (massima elevazione in Cima XII) e a sud da un'altra catena di monti con altitudini meno elevate. Sia le montagne a nord che quelle a sud sono ricoperte prevalentemente da estesi boschi: in particolare, oltre i 1.700-1.800 metri, la vegetazione prevalente \u00e8 costituita da boschi di pino mugo con presenza di larici, mentre pi\u00f9 in basso sono diffusi i boschi di abete rosso, abete bianco e faggio.\nAsiago si estende per 162,95\u00a0km\u00b2, ma in realt\u00e0 gran parte di questo territorio attiene agli altri 6 Comuni dell'altopiano: tutta la zona sommitale infatti appartiene ai vari enti altopianesi ma il censuario di questo territorio fa riferimento al solo Comune di Asiago.\nClima.\nAsiago, per la sua particolare posizione e per l'elevato valore di \"sky-view factor\" dell'altopiano, raggiunge temperature minime anche molto basse ed \u00e8 considerato uno dei centri abitati pi\u00f9 freddi delle Alpi.\nIl suo record ufficiale \u00e8 di -31\u00a0\u00b0C, registrato il 22 e 23 gennaio 1942, seguito da un valore di -30\u00a0\u00b0C il giorno 24. Il 1\u00ba marzo 2005 la temperatura raggiunse i -27\u00a0\u00b0C.\nOrigini del nome.\nIl toponimo \"Asiago\" \u00e8 di origine latina e dimostra come i Cimbri si siano insediati su un territorio gi\u00e0 in parte abitato da popolazioni romanze. Citato per la prima volta nel 1204 come \"Axiglagum\", sembra essere un prediale riferito a un \"Asellius\" o a un \"Acilius\" (analogamente ad Asigliano Veneto, sempre in territorio vicentino).\nIn passato erano diffuse varianti del tipo \"Aselago\" e \"Asegiago\", quest'ultima ancora utilizzata da Gaetano Macc\u00e0 e attestata da Dante Olivieri. La forma cimbra \"Slege\" dovrebbe esserne un adattamento (\"Aselago\" \u2192 \"Selago\" \u2192 \"Slago\" \u2192 \"Slege\") e non ha quindi fondamento la paraetimologia che vorrebbe il toponimo derivato dal tedesco \"(Holz)schl\u00e4ge\" \"taglio di boschi\", riferimento all'attivit\u00e0 dei coloni bavaresi.\nStoria.\nI primi insediamenti umani risalgono al periodo paleolitico e mesolitico e i primi abitanti stabili appartengono all'epoca preromana.\nFederazione dei Sette Comuni.\nSull'altopiano di Asiago, nel 1310 si costitu\u00ec uno dei primi governi autonomi e democratici della storia, la \"Spettabile Reggenza dei Sette Comuni\", costituita dai Sette Comuni Cimbri, con milizia propria. Asiago ne fu la capitale.\nCinque secoli dopo, con la vittoria dei francesi sull'Austria, il Veneto entr\u00f2 a far parte dell'Impero napoleonico. Alla Reggenza dei Sette Comuni fu tolto lo \"status\" di terra separata e quindi nel 1807 fu abolita la sua indipendenza e sovranit\u00e0 ed essa fu integrata ai territori occupati dai francesi.\nPrima guerra mondiale.\nLa Citt\u00e0 di Asiago, come tutti gli altri paesi dell'altopiano, \u00e8 stata direttamente interessata dagli eventi della prima guerra mondiale: durante l'Offensiva di Primavera la citt\u00e0, bombardata sia dalle artiglierie austroungariche che italiane, venne completamente rasa al suolo. Fu ricostruita subito dopo la fine delle ostilit\u00e0.\nIl grande monumento ossario, costruito sul colle Leiten nel dopoguerra per raccogliere le spoglie dei soldati caduti in tre anni di aspri combattimenti, \u00e8 diventato, insieme con quelli del Pasubio, del Monte Grappa e di Tonezza del Cimone, simbolo della provincia di Vicenza.\nResistenza.\nAsiago \u00e8 tra le Citt\u00e0 decorate al valor militare per la guerra di liberazione, essendo stata insignita della Medaglia d'Argento al Valor Militare per i sacrifici delle sue popolazioni e per la sua attivit\u00e0 nella lotta partigiana durante la seconda guerra mondiale.\nOnorificenze.\nCon decreto reale del 23 ottobre 1924, a seguito delle vicende subite durante la Grande guerra (1915-18), Asiago \u00e8 stata onorata con l'attribuzione del titolo di Citt\u00e0 e decorata con la Croce di guerra al valor militare. Ad Asiago, come ricordato, \u00e8 stata conferita anche la Medaglia d'Argento al Valor Militare per i sacrifici delle sue popolazioni durante la Resistenza:\nMonumenti e luoghi d'interesse.\nOsservatori astronomici.\nL'Universit\u00e0 di Padova ha nel comune di Asiago due osservatori astronomici, che costituiscono il principale centro italiano di astronomia ottica.\nNel 1996 gli astronomi dell'Universit\u00e0 di Padova hanno dedicato ad Asiago il nome dell'asteroide numero 7679.\nSociet\u00e0.\nLingue e dialetti.\nCome gli altri centri dell'Altopiano, anche Asiago fu abitata dai Cimbri, un gruppo etno-linguistico di origine germanica.\nL'origine dei Cimbri \u00e8 stata a lungo disputata. Inizialmente furono considerati eredi dell'omonima popolazione germanica originaria dello Jutland che, sconfitta da Gaio Mario alla fine del II secolo a.C., si sarebbe ritirata sull'Altopiano conservando idioma e tradizioni. In tempi pi\u00f9 recenti \u00e8 stato dimostrato che, a partire dal X secolo, la zona fu interessata da migrazioni di popolazioni tedesche provenienti da un'area della Germania meridionale, estesa tra Tirolo, Baviera e Svevia. Tuttavia, ancora negli ultimi anni, c'\u00e8 chi si riallaccia alla \"teoria scandinava\", .\nNegli ultimi due secoli questo idioma ha sub\u00ecto una rapida regressione a favore del veneto prima e dell'italiano poi. Gi\u00e0 nel 1816 i parroci abbandonarono la consuetudine di recitare l'omelia in tedesco; se all'inizio del Novecento ancora un quinto della popolazione conosceva il cimbro, attualmente nessun asiaghese lo parla e in tutto l'Altopiano solo una decina di roanesi, per lo pi\u00f9 anziani, lo conoscono.\nIn realt\u00e0 l'\"essere cimbri\" va ben oltre la conoscenza del linguaggio, poich\u00e9 gli asiaghesi sono ancora accomunati da usanze e tradizioni particolari, che derivano proprio dalla loro ascendenza Germanica. Una buona percentuale degli abitanti si sente di \"etnia cimbra\", pur non parlandone la lingua.\nGeografia antropica.\nContrade.\nIl comune \u00e8 composto da molte contrade: Ave, Klama, Longhini, Campomezzavia, P\u00e8nnar, Stocke, Laiten, Orkentaal (ora Valdorco), Ebene, Untargeicke, Podest\u00e0, Pr\u00fcdegar (ora Rodeghieri), Balde (ora Bosco), B\u00fcscar, Tulle, Bortune (ora Bortoni), L\u00e0mara, Schacher, Oba, Taal (ora Valle), Bischofarn (ora Vescovi), H\u00f6llar, R\u00fctzer, Mosele, M\u00f6rar, Schbanz (ora Coda), Kaberlaba.\nFrazioni.\nCal\u00e0 del Sasso.\nL'unica frazione di Asiago, Sasso, \u00e8 collegata con il fiume Brenta, in prossimit\u00e0 del comune di Valstagna, con la scalinata aperta al pubblico pi\u00f9 lunga del mondo (4444 gradini), detta la \"Cal\u00e0 del Sasso\".\nAnche l'unica frazione, Sasso, \u00e8 suddivisa in contrade: Lobba, Chiesa, Mori, Grulli, Sprunch, Gianesoni, Colli, Cotti, Ecchelen, Ruggi, Caporai.\nInfrastrutture e trasporti.\nFerrovia.\nDal 1910 al 1958 era in funzione la Ferrovia Rocchette-Asiago che collegava Piovene Rocchette con Asiago. Asiago aveva quindi la sua stazione ferroviaria, che dopo essere rimasta inutilizzata per anni \u00e8 adibita oggi ad uffici.\nAeroporto.\nL'Aeroporto di Asiago \u00e8 l'unico aeroporto civile in Italia sopra i 1000 metri di quota.\nAmministrazione.\nGemellaggi.\nAsiago \u00e8 gemellata con:\nIl gemellaggio con Noventa Vicentina si deve al fatto che, durante la grande guerra, con Asiago occupata, il Municipio di Asiago venne provvisoriamente costituito in tale citt\u00e0.\nI gemellaggi con le citt\u00e0 sarde sono dovuti invece alla presenza di un gran numero di soldati sardi sull'Altopiano, sempre durante la prima guerra mondiale.\nGrazie ad un collegamento Skype, Asiago e Lockport hanno firmato un gemellaggio, che vuole riavvicinare le tante famiglie di discendenza altopianese oggi residenti nel centro dello stato dell'Illinois, situato a circa 100 chilometri da Chicago.\nReferendum.\nNel 2006 la popolazione degli otto comuni dell'Altopiano (Asiago, Conco, Enego, Foza, Gallio, Lusiana, Roana e Rotzo) vot\u00f2 a grande maggioranza (94%) a un referendum per il distacco del territorio dalla Regione Veneto e per la successiva aggregazione alla Regione Trentino-Alto Adige. L'anno seguente arriv\u00f2 il parere negativo da parte sia della provincia di Bolzano che da quella di Trento, mentre il Parlamento, che doveva dare l'esito definitivo, non si espresse mai.\nCultura.\nMusei.\nAd Asiago sono presenti i seguenti Musei:\nBiblioteche.\nNel capoluogo vi \u00e8 la Biblioteca civica, che fa parte della rete di biblioteche vicentine \"Biblioinrete\", insieme con la maggior parte della biblioteche appartenenti alla Rete Bibliotecaria Vicentina.\nIstruzione.\nUniversit\u00e0.\nAd Asiago vi \u00e8 una delle 22 sedi dell'Universit\u00e0 degli adulti/anziani del Vicentino.\nSport.\nMountain Bike.\nLa pratica della mountain bike \u00e8 possibile su centinaia di chilometri di strade sterrate.\nGolf.\nAd Asiago vi \u00e8 un campo da golf a 18 buche, considerato una delle migliori strutture di montagna in Europa.\nHockey.\nAffermata la locale compagine di hockey su ghiaccio, l'Asiago Hockey 1935, squadra pluriscudettata.\nAffermata anche la locale squadra di hockey in-line della citt\u00e0, gli Asiago Vipers, vincitrice di numerosi titoli, che ne fanno la societ\u00e0 di in-line pi\u00f9 titolata d'Italia.\nCiclismo.\nPer il ciclismo, Asiago \u00e8 stata pi\u00f9 volte sede di arrivo di tappa del Giro d'Italia: nel 1930, 1972, 1993, 1998, 2017.\nSci.\nL'altopiano di Asiago \u00e8 un comprensorio sciistico specializzato nello sci nordico, con sette centri di fondo e oltre cinquecento chilometri di piste battute. Ha ospitato i Campionati mondiali juniores di sci nordico nel 1987 e nel 1996, oltre a varie tappe della Coppa del Mondo di sci di fondo."}
{"id": "1095619", "revid": "599013", "url": "https://it.wikipedia.org/wiki?curid=1095619", "title": "Och", "text": ""}
{"id": "1095622", "revid": "599013", "url": "https://it.wikipedia.org/wiki?curid=1095622", "title": "Ocj", "text": ""}
{"id": "1095624", "revid": "599013", "url": "https://it.wikipedia.org/wiki?curid=1095624", "title": "Odb", "text": ""}
{"id": "1095627", "revid": "228587", "url": "https://it.wikipedia.org/wiki?curid=1095627", "title": "Ode (disambigua)", "text": ""}
{"id": "1095629", "revid": "599013", "url": "https://it.wikipedia.org/wiki?curid=1095629", "title": "Ods", "text": ""}
{"id": "1095633", "revid": "599013", "url": "https://it.wikipedia.org/wiki?curid=1095633", "title": "Oer", "text": ""}
{"id": "1095636", "revid": "599013", "url": "https://it.wikipedia.org/wiki?curid=1095636", "title": "Off", "text": ""}
{"id": "1095640", "revid": "599013", "url": "https://it.wikipedia.org/wiki?curid=1095640", "title": "Ogb", "text": ""}
{"id": "1095644", "revid": "599013", "url": "https://it.wikipedia.org/wiki?curid=1095644", "title": "Ogd", "text": ""}
{"id": "1095646", "revid": "767487", "url": "https://it.wikipedia.org/wiki?curid=1095646", "title": "Trashed (Lagwagon)", "text": "Trashed \u00e8 il secondo album del gruppo punk rock Lagwagon, pubblicato il 4 Gennaio 1994."}
{"id": "1095649", "revid": "599013", "url": "https://it.wikipedia.org/wiki?curid=1095649", "title": "Ogs", "text": ""}
{"id": "1095654", "revid": "599013", "url": "https://it.wikipedia.org/wiki?curid=1095654", "title": "Oha", "text": ""}
{"id": "1095658", "revid": "228587", "url": "https://it.wikipedia.org/wiki?curid=1095658", "title": "Ohr", "text": ""}
{"id": "1095663", "revid": "599013", "url": "https://it.wikipedia.org/wiki?curid=1095663", "title": "Oht", "text": ""}
{"id": "1095665", "revid": "599013", "url": "https://it.wikipedia.org/wiki?curid=1095665", "title": "Oim", "text": ""}
{"id": "1095667", "revid": "1305772", "url": "https://it.wikipedia.org/wiki?curid=1095667", "title": "OKA", "text": ""}
{"id": "1095668", "revid": "599013", "url": "https://it.wikipedia.org/wiki?curid=1095668", "title": "Okc", "text": ""}
{"id": "1095670", "revid": "599013", "url": "https://it.wikipedia.org/wiki?curid=1095670", "title": "Okd", "text": ""}
{"id": "1095672", "revid": "599013", "url": "https://it.wikipedia.org/wiki?curid=1095672", "title": "Okk", "text": ""}
{"id": "1095675", "revid": "599013", "url": "https://it.wikipedia.org/wiki?curid=1095675", "title": "Oko", "text": ""}
{"id": "1095676", "revid": "228587", "url": "https://it.wikipedia.org/wiki?curid=1095676", "title": "Piazza San Giovanni", "text": ""}
{"id": "1095679", "revid": "117367175", "url": "https://it.wikipedia.org/wiki?curid=1095679", "title": "Conti di Fiandra", "text": "I conti di Fiandra furono i governanti della Contea delle Fiandre dal IX secolo fino al 1790, anno in cui il titolo fu abolito dai rivoluzionari francesi.\nI primi governanti, da Arnolfo I in poi, della regione erano indicati come Marchesi, ma a partire dal XII secolo questo titolo venne abbandonato, rimpiazzato dal titolo di Conte.\nI conti delle Fiandre allargarono progressivamente i loro domini attraverso una serie di manovre diplomatiche che portarono, grazie a matrimoni politici, all'annessione delle contee di Hainaut, Namur, B\u00e9thune, Nevers, Auxerre, Rethel, Borgogna, e Artois.\nIronicamente, nel 1405, la contea delle Fiandre seguir\u00e0 lo stesso destino. Con il matrimonio di Margherita III e Filippo l'Ardito, Duca di Borgogna le Fiandre verranno annesse ai dominii borgognoni.\nLista dei conti di Fiandra.\nCasa di Fiandra.\nLa Casa delle Fiandre fu il risultato dell'unione della Casa dei Morini, di origine celtica (il nome del casato era anche quello di una trib\u00f9), e della casata germanica dei Carolingi.\nCasa d'Asburgo.\nTra il 1706 ed il 1714 le Fiandre furono invase dagli olandesi e dagli inglesi durante la Guerra di successione Spagnola. Nel 1713 con la pace di Utrecht le Fiandre passarono al ramo austriaco della Casa d'Asburgo.\nIl titolo di conti di Fiandra fu abolito di fatto dall'invasione da parte della Francia nel 1795, ma rivendicato fino alla morte di Carlo I d'Austria nel 1922.\nCasa di Orange-Nassau.\nCon il Congresso di Vienna fu creato il Regno Unito dei Paesi Bassi e fu posto sul trono Guglielmo I dei Paesi Bassi. Nel 1830 la Rivoluzione Belga divise il regno nelle due parti ancora oggi esistenti.\nCasa di Sassonia Coburgo Gotha.\nDal 1831 il titolo di conte delle Fiandre \u00e8 stato attribuito ad alcuni principi della famiglia reale belga.\nCasa di Borbone.\nIl titolo di conte di Fiandra \u00e8 uno dei titoli collegato alla Corona spagnola; si tratta di un retaggio storico, meramente cerimoniale."}
{"id": "1095680", "revid": "599013", "url": "https://it.wikipedia.org/wiki?curid=1095680", "title": "Oky", "text": ""}
{"id": "1095683", "revid": "599013", "url": "https://it.wikipedia.org/wiki?curid=1095683", "title": "Ols", "text": ""}
{"id": "1095686", "revid": "599013", "url": "https://it.wikipedia.org/wiki?curid=1095686", "title": "Olu", "text": ""}
{"id": "1095690", "revid": "599013", "url": "https://it.wikipedia.org/wiki?curid=1095690", "title": "Omb", "text": ""}
{"id": "1095693", "revid": "834", "url": "https://it.wikipedia.org/wiki?curid=1095693", "title": "Omc", "text": ""}
{"id": "1095694", "revid": "599013", "url": "https://it.wikipedia.org/wiki?curid=1095694", "title": "Omf", "text": ""}
{"id": "1095696", "revid": "599013", "url": "https://it.wikipedia.org/wiki?curid=1095696", "title": "Onl", "text": ""}
{"id": "1095699", "revid": "599013", "url": "https://it.wikipedia.org/wiki?curid=1095699", "title": "Onm", "text": ""}
{"id": "1095701", "revid": "1702319", "url": "https://it.wikipedia.org/wiki?curid=1095701", "title": "Ono", "text": ""}
{"id": "1095703", "revid": "599013", "url": "https://it.wikipedia.org/wiki?curid=1095703", "title": "Onp", "text": ""}
{"id": "1095706", "revid": "599013", "url": "https://it.wikipedia.org/wiki?curid=1095706", "title": "Ont", "text": ""}
{"id": "1095708", "revid": "599013", "url": "https://it.wikipedia.org/wiki?curid=1095708", "title": "Ool", "text": ""}
{"id": "1095710", "revid": "599013", "url": "https://it.wikipedia.org/wiki?curid=1095710", "title": "Opf", "text": ""}
{"id": "1095712", "revid": "599013", "url": "https://it.wikipedia.org/wiki?curid=1095712", "title": "Opo", "text": ""}
{"id": "1095714", "revid": "599013", "url": "https://it.wikipedia.org/wiki?curid=1095714", "title": "Ord", "text": ""}
{"id": "1095716", "revid": "697352", "url": "https://it.wikipedia.org/wiki?curid=1095716", "title": "Ork", "text": ""}
{"id": "1095718", "revid": "599013", "url": "https://it.wikipedia.org/wiki?curid=1095718", "title": "Orm", "text": ""}
{"id": "1095720", "revid": "599013", "url": "https://it.wikipedia.org/wiki?curid=1095720", "title": "Orn", "text": ""}
{"id": "1095722", "revid": "599013", "url": "https://it.wikipedia.org/wiki?curid=1095722", "title": "Ort", "text": ""}
{"id": "1095724", "revid": "599013", "url": "https://it.wikipedia.org/wiki?curid=1095724", "title": "Orw", "text": ""}
{"id": "1095727", "revid": "599013", "url": "https://it.wikipedia.org/wiki?curid=1095727", "title": "Ory", "text": ""}
{"id": "1095729", "revid": "125846566", "url": "https://it.wikipedia.org/wiki?curid=1095729", "title": "Osa (Roma)", "text": "Osa \u00e8 una frazione di Roma Capitale, situata nel territorio del Municipio Roma VI (ex Municipio Roma VIII) che si estende dalla zona X Lunghezza (dove ricade via Fosso dell'Osa - zona urbanistica 8E) fino alla zona XI San Vittorino, (lungo la via Polense - zona urbanistica 8H). Il tratto a sud, a ridosso del fiume e del fosso dell'Osa presso l'Osteria dell'Osa, attiene alla via Prenestina Vecchia e ricade nel comune di Monte Compatri.\nGeografia fisica.\nStoria e Territorio.\nSorge all'intersezione di via Prenestina con via Polense, a sud della frazione di Castelverde, ai margini del cratere Castiglione (Vulcano Laziale), solcata da fossi (Fosso dell'Osa e Fosso di Volpignola), un tempo dedicata a latifondo e pascolo e luogo di passaggio e sosta per le battute di caccia dal '600 al '900.\nIl cosiddetto \u00abpasso dell'Osa\u00bb, attraverso il fiume, il ponte e l'osteria omonimi, costitu\u00ec un crocevia di fondamentale importanza per l'area Prenestina-Tiburtina-Casilina per un arco temporale assai vasto che va dalla protostoria a tutto il Medioevo sino all'epoca moderna, e, per questo, fu riportato in molteplici carte topografiche e ricordato da molti autori. In questo territorio la continuit\u00e0 abitativa nel corso dei secoli, lungo il fosso e il crinale della valle dell'Osa, da Lunghezza fino alle tenute di Castiglione e di Pantano, si deve alla posizione strategica, alla ricchezza di acque, alla fertilit\u00e0 dei terreni, alla presenza di canneti e aree boschive. Per l'et\u00e0 del bronzo, l'et\u00e0 del ferro, l'epoca pre-romana e quella romana vi sono studi e documenti su alcuni siti di grande rilevanza come le necropoli dell'Osa e di Castiglione e l'antica e famosa citt\u00e0 di Gabii, a cui l'area fu strettamente legata. Gabii sorta prima dell\u2019affermazione della potenza di Roma fin\u00ec per essere assoggettata da questa. Per l'epoca medievale sono gli studi sugli edifici fortificati a mostrarci la persistenza nei secoli degli insediamenti presenti sul territorio, testimoniata fino ai periodi pi\u00f9 recenti. La maggiore estensione dell\u2019area appartenne dal Medioevo all'epoca moderna alla tenuta di Lunghezza, come risultava ancora nel 1600 nella carta del Catasto Alessandrino dell\u2019Archivio di Stato di Roma denominata \"Casale di Longhezza Lunghezzina\", dove era Il Castellaccio dell'Osa e dove erano compresi i territori detti \"Prato\" e \"Pratone\" della \"Valle\" e del \"Fosso dell'Osa\", i \"Pascolari\" detti \"Castellaccio\" e \"Quarto della\" \"Hosteria dell'Osa.\" Parte del territorio ricadde nella confinante Tenuta e Casale di Castiglione. Molti i castelli edificati nelle vicinanze di quest\u2019area; lungo la valle dell'Osa (a Castelverde) sorgeva il Castello dell'Osa. \nIl sito, che condivise con il vicino Castello di Lunghezza parte della sua storia, era noto sin dal Medioevo con il nome di \"Castrum Osae\" o \"Losae\" dal vicino fosso dell'Osa altrimenti detto Veresi, sin dal secolo XI appartenente all'abbazia di San Paolo fuori le mura, e i suoi resti noti successivamente con l'appellativo di \"Castellaccio\", nel passato furono concordemente ritenuti da studiosi e viaggiatori quanto rimaneva della antica citt\u00e0 di Collatia, tesi oggi confutata.\nSiti archeologici.\nAlla fine degli anni settanta, sul lato nord della via Polense , \u00e8 stato aperto lo scavo della necropoli protostorica dell\"'Osteria dell'Osa\", pubblicato nel 1992. Il sito \u00e8 legato alla citt\u00e0 di Gabii e fu usato per pi\u00f9 di tre secoli, dal IX al VI secolo a.C., costituito da circa 600-700 sepolture sia a inumazione che (in minor numero) a incinerazione. I suoi corredi e l'organizzazione delle tombe hanno fornito importanti notizie sull'organizzazione delle popolazioni preromane dell'antico Lazio.\nReperti del sito sono esposti nella nuova sezione \"Protostoria\" del Museo nazionale romano alle Terme di Diocleziano. Tra questi, due iscrizione arcaiche tra le pi\u00f9 antiche mai ritrovate al mondo, una in lingua greca datata all'VIII secolo a.C. (di difficile interpretazione, forse \"EUOIN\" come grido delle baccanti o \"EULIN\" nel senso di \"ben levigato\") e una in lingua latina datata al VII secolo a.C. (probabilmente \"SALVETOD TITA\", ossia \"ti saluto, o Tita\").\nOdonimia.\nLe strade sono dedicate a comuni della regione Marche."}
{"id": "1095731", "revid": "599013", "url": "https://it.wikipedia.org/wiki?curid=1095731", "title": "Osc", "text": ""}
{"id": "1095734", "revid": "599013", "url": "https://it.wikipedia.org/wiki?curid=1095734", "title": "Osd", "text": ""}
{"id": "1095737", "revid": "599013", "url": "https://it.wikipedia.org/wiki?curid=1095737", "title": "Osl", "text": ""}
{"id": "1095739", "revid": "599013", "url": "https://it.wikipedia.org/wiki?curid=1095739", "title": "Osp", "text": ""}
{"id": "1095741", "revid": "599013", "url": "https://it.wikipedia.org/wiki?curid=1095741", "title": "Osr", "text": ""}
{"id": "1095745", "revid": "599013", "url": "https://it.wikipedia.org/wiki?curid=1095745", "title": "Osu", "text": ""}
{"id": "1095750", "revid": "37401", "url": "https://it.wikipedia.org/wiki?curid=1095750", "title": "Spadice", "text": "Lo spadice \u00e8 un tipo di infiorescenza simile alla spiga riscontrabile in molte specie di piante monocotiledoni, soprattutto della famiglia delle Araceae. La foglia, spesso colorata, che lo avvolge, si chiama spata. \u00c8 un tipo particolare di brattea.\n\u00c8 caratterizzato da un asse principale spesso ed ingrossato e fiori a volte unisessuali e sessili (privi di peduncolo).\nSe i fiori sono ermafroditi, quelli femminili tendono a concentrarsi verso il basso, mentre quelli maschili si trovano piuttosto nella parte alta dell'infiorescenza, in maniera tale da ostacolare l'autofecondazione della pianta.\nL'antesi avviene dal basso verso l'alto. "}
{"id": "1095753", "revid": "793215", "url": "https://it.wikipedia.org/wiki?curid=1095753", "title": "Guerre anglo-olandesi", "text": "Le guerre anglo-olandesi furono una serie di quattro conflitti distinti combattuti fra la Gran Bretagna e la Repubblica delle Sette Province Unite (attuali Paesi Bassi) dal 1652 al 1784.\nL'antefatto.\nNel 1651, a seguito del rifiuto da parte delle Province Unite di divenire di fatto uno stato del Commonwealth Britannico, Cromwell fece approvare dal parlamento britannico un atto di navigazione che obbligava a trasportare le merci verso i porti del suo territorio esclusivamente con navi battenti bandiera britannica o dei paesi dai quali provenivano le merci. Ci\u00f2 di fatto escludeva dai traffici marittimi la flotta mercantile olandese che rappresentava la maggior fonte economica della nazione. A seguito di questo atto scaturirono tre guerre che durarono per oltre un ventennio: la posta in gioco era il dominio commerciale nel nuovo mondo dell'economia coloniale. Di fatto, questi conflitti ebbero strascichi per tutto il secolo successivo, quando la quarta guerra anglo-olandese, con l'ennesima vittoria inglese, sanc\u00ec la decadenza delle Province Unite a potenza commerciale di secondo ordine.\nPrima guerra anglo-olandese.\nIl \"casus belli\" che scaten\u00f2 la prima guerra anglo-olandese accadde nel maggio del 1652 quando, nel Canale della Manica, una flotta mercantile olandese, incrociando una flotta britannica, non ammain\u00f2 le bandiere in segno di saluto come previsto dall'atto di Cromwell. L'ammiraglio Robert Blake apr\u00ec il fuoco dando inizio alla battaglia di Goodwin Sands che termin\u00f2 con la vittoria degli Inglesi.\nDopo numerosi scontri la guerra ebbe termine con la vittoria dell\u2019Inghilterra che vide il riconoscimento del Commonwealth da parte dell'Olanda e la sua accettazione dell'atto di navigazione che aveva dato origine alla guerra.\nSeconda guerra anglo-olandese.\nLa seconda guerra anglo-olandese venne dichiarata dalla Gran Bretagna il 4 marzo 1665. La Gran Bretagna aveva conquistato alcuni territori e colonie olandesi in Africa e in Nord America, territori che erano poi stati riconquistati dagli olandesi. Dopo una serie di battaglie navali e terrestri con risultato alterno si concluse con il trattato di Breda del 31 luglio 1667. Con esso i britannici ottennero il mantenimento dei territori attorno a Nuova Amsterdam (oggi New York) mentre gli olandesi si videro riconoscere la sovranit\u00e0 sul Suriname.\nTerza guerra anglo-olandese.\nLa terza guerra anglo-olandese fu combattuta tra Inghilterra e Olanda dal 1672 al 1674. L'Inghilterra, che aveva stipulato un trattato con Paesi Bassi e Svezia, la Triplice alleanza nel 1668, stipul\u00f2 poi in segreto il Trattato di Dover con la Francia nel 1670. La guerra ebbe inizio quando la Francia invase i Paesi Bassi nel 1672. I Paesi Bassi si allearono con la Spagna e condussero la guerra su terra ed in mare costringendo prima la Francia e poi l'Inghilterra a ritirarsi. La guerra si concluse con il trattato di Westminster nel 1674.\nQuarta guerra anglo-olandese.\nLa quarta guerra anglo-olandese, sviluppatasi nell'ambito della Guerra d'indipendenza americana, oppose la Gran Bretagna alla Repubblica delle Sette Province Unite, alleata al Regno di Francia ed al Regno di Spagna. Dur\u00f2 dal 1780 al 1783, ma il trattato di pace venne firmato solo nel 1784. La disastrosa impreparazione militare delle Province Unite, permise alla Gran Bretagna di guadagnare alcune concessioni territoriali nelle Indie olandesi e pose le condizioni per la Prima Rivoluzione batava."}
{"id": "1095758", "revid": "103424", "url": "https://it.wikipedia.org/wiki?curid=1095758", "title": "Capanna Monte Rosa", "text": ""}
{"id": "1095759", "revid": "28057", "url": "https://it.wikipedia.org/wiki?curid=1095759", "title": "Condizione femminile", "text": "La condizione femminile si riferisce al complesso di norme, costumi e visioni del mondo che riguardano il ruolo della donna nella societ\u00e0.\nMolte culture diverse hanno riconosciuto alla donna capacit\u00e0 e ruoli limitati alla procreazione e alla cura della prole e della famiglia. L'emancipazione femminile ha rappresentato, negli ultimi secoli, la ricerca di un'uguaglianza formale e sostanziale tra la donna e l'uomo.\nPreistoria.\nNella preistoria di \"Homo sapiens\" la situazione \u00e8 stata sicuramente variata e diversificata a seconda delle culture, epoche e luoghi geografici. Partendo da 200\u00a0000 anni fa, la societ\u00e0 ha presentato variabili modelli, dal cacciatore di piccole prede e raccoglitore del paleolitico medio organizzato in piccole unit\u00e0 sociali, attraverso le pi\u00f9 numerose societ\u00e0 dedite alla caccia dei grossi mammiferi come mammut e ungulati, fino alle culture stanziali dedite ad agricoltura ed allevamento dell'et\u00e0 del rame.Attraverso le varie epoche si sono potuti ipotizzare vari schemi sociali, e secondo alcune teorie anche matriarcato o societ\u00e0 con parit\u00e0 di genere come nel caso delle sei nazioni, formate da popoli ascrivibili al neolitico, ma in nord America giunte alla cultura europea in epoca storica, in popolazioni melanesiane, ed altre ancora.\nNell'immaginario, sicuramente supportato da diverse prove, ma non esauriente tutte le situazioni, mentre l'uomo si dedicava alla caccia le donne si specializzarono nella raccolta di bacche commestibili, radici e frutti. Si ritiene, in alcune situazioni, che fossero impegnate per gran parte della loro vita da gravidanze, allattamento e cura della prole, fossero meno mobili e si dedicassero alla raccolta dei vegetali commestibili e dei piccoli animali.\nAlla fine del paleolitico superiore si ritiene che la donna avesse come compito primario quello di procreare, come si dedurrebbe dal fatto che in alcune sculture (di epoca magdaleniana), vengono evidenziati gli organi connessi alla riproduzione: a scapito delle altre parti del corpo, il ventre e i fianchi sono decisamente prominenti, il seno voluminoso. In altri reperti invece, sempre afferenti alle veneri paleolitiche si evidenziano fatture longilinee.\nIn alcuni periodi in cui parte dell'umanit\u00e0 viveva allo stato nomade, si suppone che esse fossero sottomesse al maschio. Secondo altre teorie, almeno alcune societ\u00e0 primitive erano invece matriarcali e, solo in un secondo momento, si svilupp\u00f2 la supremazia maschile. Non ci sono sufficienti dati archeologici per convalidare o confutare completamente le teorie.\nEt\u00e0 antica.\nIn un primo momento nella civilt\u00e0 egizia ed in quelle mesopotamiche (Persia, Assiria, Babilonia) la donna aveva una posizione molto elevata all'interno della societ\u00e0. In questi luoghi \u00e8 stato presente anche il matriarcato ma poi, con l'ascesa delle monarchie militari, persero di prestigio e si iniziarono a formare i ginecei, dai quali le donne non potevano uscire e dove non potevano vedere nessun uomo ad eccezione degli eunuchi e del proprio marito. In Egitto vi furono anche casi di donne di casta elevata, che riuscirono, spesso governando in nome dei figli ancora piccoli, dopo essere rimaste vedove, a divenire persino faraone: esempi furono Hatshepsut, Nefertiti e Cleopatra. Nefertari, la moglie di Ramses II, influenz\u00f2 grandemente la politica del marito.\nGrecia antica.\nNella civilt\u00e0 minoica la condizione della donna era molto pi\u00f9 avanzata che fra i micenei e la Grecia classica.\nNella Grecia omerica la donna veniva rispettata ma esistevano comunque numerose contraddizioni. Nell'et\u00e0 di Pericle la donna ricca era tenuta in casa, mentre le donne povere erano costrette a lavorare e quindi avevano una certa libert\u00e0. Le donne non avevano diritti politici (non potevano quindi votare o essere elette membri dell'assemblea, durante l'et\u00e0 delle poleis) e non erano oggetto di legislazione giuridica (una donna non era colpevole, ad esempio del reato di adulterio, a differenza dell'uomo, perch\u00e9 ritenuta \"oggetto del reato\"). La condizione femminile ad Atene era assimilata a quella dello schiavo e dello straniero, o del maschio ancora minorenne. La donna passava molto tempo a contatto con la madre del marito, nel gineceo, e quest'ultima aveva un ruolo primario sulla sua educazione. Paradossalmente, se nella pi\u00f9 raffinata Atene la donna era in condizione di inferiorit\u00e0, nella militarista Sparta le donne della classe dominante (spartiati), pur non potendo governare o combattere, erano addestrate alle arti militari e godevano di maggiore libert\u00e0.\nNella societ\u00e0 greca alle donne era vietato assistere a qualsiasi manifestazione pubblica, oltre che praticare qualsiasi attivit\u00e0 sportiva (ad Atene), mentre a Sparta potevano dedicarsi a sport di tipo esclusivamente ginnico (danza, corsa, ecc). In occasione dei Giochi olimpici alle donne non era nemmeno permesso di avvicinarsi al perimetro esterno del santuario, pena la morte. Secondo un'antica tradizione, si diceva addirittura che, se mai una donna avesse praticato una qualche attivit\u00e0 sportiva, grandi sventure sarebbero arrivate in seguito a tutto il genere femminile. Ci\u00f2 conferma la condizione di inferiorit\u00e0 a cui era soggetta la donna nella societ\u00e0 greca, molto diversa, ad esempio, dalla condizione di relativa emancipazione di cui godeva la donna nel mondo romano.\nIn Grecia esistevano le \u03b3\u03c5\u03bd\u03b1\u1fd6\u03ba\u03b5\u03c2 (mogli) che si dedicavano esclusivamente all'educazione dei figli legittimi, le \u03c0\u03b1\u03bb\u03bb\u03b1\u03ba\u03b1\u1f76 (concubine) che avevano rapporti sessuali stabili con l'uomo e l'\u1f11\u03c4\u03b1\u03af\u03c1\u03b1 (compagna), per il piacere. Esisteva inoltre la \u03c0\u03bf\u03c1\u03bd\u03ae (prostituta), che svolgeva il suo lavoro nelle strade o nelle case di tolleranza e alla quale spettava l'ultimo \"gradino\" nella scala sociale. Il tragediografo Euripide fa dire a Medea, nella sua omonima tragedia:\nE, sempre Euripide:\nAristotele affermava inoltre che la donna era inferiore all'uomo in quanto aveva cervello pi\u00f9 piccolo e che la donna era un maschio mutilato.\nPlatone invece fu uno dei primi a pronunciarsi in favore delle donne, almeno in parte: sosteneva che le donne istruite alla filosofia, nello stato ideale da lui delineato, avessero uguali diritti politici degli uomini, e potessero accedere al governo.\nQuesta tradizione rimarr\u00e0 diffusa negli ambienti del platonismo.\nAnche Epicuro rivendicava pari dignit\u00e0 per le donne, all'interno della sua scuola filosofica, che accettava anche schiavi e stranieri.\nDurante l'et\u00e0 ellenistica la condizione femminile miglior\u00f2 molto. Durante il dominio romano sul mondo greco (I secolo a.C.-IV secolo d.C) molte donne di cultura ricoprivano ruoli importanti nella societ\u00e0, come Ipazia di Alessandria.\nRoma antica.\nA Roma la donna era considerata quasi pari all'uomo: entrambi i genitori avevano pari obblighi nei confronti dei figli e la donna poteva accompagnare il marito ad una festa. \nIn et\u00e0 arcaica era sottomessa al padre e al marito, mentre verso la fine della Repubblica e in et\u00e0 imperiale le donne di condizione elevata potevano svolgere una vita indipendente, ottenere il divorzio e risposarsi, mentre quelle delle classi basse erano rimaste sotto la soggezione maschile, con eccezioni delle prostitute, che pur essendo al gradino pi\u00f9 basso (ad eccezione delle donne schiave), avevano una discreta libert\u00e0. Una certa indipendenza avevano le donne sacerdotesse dei vari templi.\nNon mancarono tuttavia le limitazioni poste dal diritto romano alla capacit\u00e0 giuridica delle donne: esse non avevano lo ius suffragii e lo ius honorum, ci\u00f2 che impediva loro di accedere alle magistrature pubbliche. Anche per esercitare i diritti civili (sposarsi, ereditare, fare testamento) aveva bisogno del consenso di un tutore, di un uomo che esercitasse su di lei la tutela. I giuristi latini spiegavano le limitazioni alla capacit\u00e0 giuridica attribuendo alla donna romana qualit\u00e0 negative come lignorantia iuris\" (ignoranza della legge), \"imbecillitas mentis\" (deficienza mentale), \"infirmitas sexus\" (passivit\u00e0 o infermit\u00e0 sessuale), \"levitatem animi\" (leggerezza d'animo). Basti pensare che le donne romane non avevano diritto al nome proprio. Alla nascita infatti al maschio venivano assegnati tre nomi: il \"praenomen\" (p.es. Marco; in tutto erano circa una ventina), il \"nomen\" (p.es. Tullio) e il \"cognomen\" (p.es. Cicerone); e uno solo alla femmina, quello della gens a cui apparteneva, usato al femminile\"'. La donna veniva considerata non come individuo, ma come parte di un nucleo familiare (familias). Tra la fine del I a. C. ed i primi anni dell\u2019impero nel diritto romano fu introdotto l'istituto del matrimonio \"sine manu, che\" determinava una maggiore indipendenza della donna, che, pur continuando a rimanere sotto la potest\u00e0 del padre, non ricadeva sotto quella del marito o degli uomini della famiglia acquisita. Nel campo del diritto privato era inoltre negata alle donne la patria potestas, prerogativa esclusiva del \"pater\", e conseguentemente la capacit\u00e0 di adottare.\nIl principio \u00e8 espresso per il diritto classico dal giurista romano Gaio nelle sue Istituzioni: \"Feminae vero nullo modo adoptare possunt, quia ne quidem naturales liberos in potestate habent\" (\"Le donne non possono affatto adottare, perch\u00e9 non hanno libera potest\u00e0 neanche sui figli naturali\"). Sempre da Gaio apprendiamo che alle donne, con l'eccezione delle Vestali, non era consentito in epoca arcaica di poter fare testamento. Tale ultima limitazione venne per\u00f2 abrogata gi\u00e0 in epoca repubblicana. Eva Cantarella (\"Passato prossimo. Donne romane da Tacita a Sulpicia,\" pp.\u00a0133\u2013146) afferma che, a differenza delle donne greche, la cui emancipazione rimase essenzialmente immutata fino all'ellenismo, la condizione delle donne romane sub\u00ec nel corso dei secoli cambiamenti assai profondi. Infatti, partendo da una totale mancanza di autonomia, all'et\u00e0 di Augusto raggiunsero un buon grado di emancipazione e, secondo l'autrice, la causa del mutamento della condizione femminile fu il succedersi quasi ininterrotto di due secoli di guerre. L'espansione di Roma determin\u00f2 la decimazione della popolazione maschile e un numero sempre maggiore di donne, persi in guerra i padri e i mariti, si trov\u00f2 a essere indipendente anche nella gestione degli affari e del patrimonio familiare.\nTra i casi di donne importanti, si pu\u00f2 ricordare:\nAgrippina minore, moglie e nipote dell'imperatore Claudio e madre di Nerone, che durante l'assenza del marito in guerra, divenne l'unica imperatrice a battere moneta con la propria effigie e a governare \"de facto\" l'impero romano.\nLivia Drusilla, moglie di Augusto e madre del futuro imperatore Tiberio che fece entrare nelle grazie di Augusto suo figlio affinch\u00e9 egli diventasse imperatore e la gens Claudia salisse sul trono.\nGiulia Maggiore, figlia di Augusto ricordata per la sua condotta deplorevole in una politica morale tanto austera come quella del padre, tanto che egli dovette bandirla ed esiliarla.\nCornelia figlia di Scipione Africano celebre poich\u00e9 a una matrona che ostentava i propri gioielli ella rispose \"ecco, questi invece sono i miei gioielli\" mostrandole appunto i suoi tre figli.\nNell'impero romano d'Oriente vi furono donne che regnarono e governarono in maniera assoluta, senza dividere il potere con i consorti, un esempio fu l'imperatrice Irene d'Atene.\nChiesa delle origini.\nIl messaggio cristiano contenuto nel Nuovo Testamento, che sotto questo punto di vista supera e reinterpreta notevolmente i precedenti testi dell'Antico Testamento, giunge ad equiparare di fatto uomo e donna. Ges\u00f9 non si faceva scrupolo di predicare alle donne come agli uomini, dei miracoli narrati nei Vangeli ne beneficiavano tanto le donne quanto gli uomini, esse erano protagoniste delle parabole al pari degli uomini, e infine Ges\u00f9 appare dopo risorto alle donne prima che agli uomini. Nelle lettere di Paolo, che descrivono la vita della primordiale chiesa apostolica, le donne vengono in alcuni passi esplicitamente equiparate agli uomini ().\nNon mancano per\u00f2 testi delle epistole paoline in cui riemerge una visione impregnata dell'Antico Testamento, in cui s'invitano le donne alla sottomissione all'uomo (), o ne limitano l'attivit\u00e0 nelle varie chiese locali (). Il tenore dei passi per\u00f2 non sarebbe cos\u00ec marcato da indurre a parlare di misoginia e l'esame del contesto storico e letterario dei passi 'misogini' ridimensiona maggiormente il tenore del discredito:: in 1Tm Paolo si riferisce a un problema concreto che la comunit\u00e0 di Efeso aveva con alcune fedeli (), mentre in 1Cor la richiesta di silenzio durante i momenti carismatici dedicati alla profezia richiama il fenomeno della libera profezia femminile, spesso in contrasto con l'insegnamento degli Apostoli e della guida dei vescovi, che evolver\u00e0 in seguito nel montanismo. La chiesa, se in principio aveva nella propria gerarchia anche donne, nel ruolo di diacono, successivamente riserver\u00e0 agli uomini l'ordinazione sacerdotale, regola tuttora in vigore nella chiesa cattolica, e abolito invece nelle varie chiese protestanti e riformate.\nMedioevo.\nCon l'arrivo dei Franchi e i Longobardi in Italia, la condizione della donna peggiora. Essa \u00e8 infatti un oggetto nelle mani del padre, finch\u00e9 questi non decida di venderla ad un uomo, anche se vi furono regine che tennero il potere di fatto, come in effetti accadeva a volte nelle trib\u00f9 barbariche.\nIl Cristianesimo medioevale impose la sottomissione della donna all'uomo, ma la consider\u00f2 importante in quanto doveva crescere spiritualmente i figli.\nCon l'inquisizione alcune donne vennero ritenute rappresentanti del Diavolo sulla Terra (le streghe), capaci di trarre in inganno l'uomo spingendolo al peccato in qualsiasi modo.\nTuttavia, dopo il 1000, con l'avvento del dolce stil novo, la donna venne angelicata e considerata un tramite tra Dio e l'uomo.\nTra le donne di potere vi fu e contessa Matilde di Canossa.\nEt\u00e0 moderna.\nSettecento e Rivoluzione francese.\nAlcuni filosofi illuministi avevano in precedenza preso posizione a favore dell'uguaglianza fra i sessi: fra essi d'Holbach, Condorcet, Voltaire.\nNelle insurrezioni le donne lottano a fianco degli uomini. Sono presenti il 14 luglio 1789 (presa della Bastiglia) e il 10 agosto del 1792 (assalto alle Tuileries). Nell'ottobre 1789 sono le prime a mobilitarsi e a marciare su Versailles, seguite nel pomeriggio dalla guardia nazionale. Quando la guerra porta gli uomini al fronte sono loro a sostituirli nelle fabbriche e nei laboratori con un salario minimo e inferiore a quello dei maschi. Non possono votare n\u00e9 essere elette, sono totalmente escluse dalla vita politica e dalle assemblee. Ma le donne non si arrendono e chiedono di essere arruolate nell'esercito per difendere la propria patria; l'assemblea legislativa glielo nega. Nonostante ci\u00f2, centinaia e centinaia di donne riescono a partire e a marciare verso il fronte. La girondina Olympe de Gouges fu una militante per i diritti femminili, ghigliottinata per aver difeso la regina Maria Antonietta e attaccato i giacobini di Robespierre.\nNel 1793 le repubblicane di Parigi chiedono che a tutte le donne sia fatto obbligo di portare la \"coccarda\" simbolo della rivoluzione e diritto alla cittadinanza. La convenzione approva, ma gli uomini hanno paura che poi chiedano anche il berretto frigio e le armi. Inoltre gli uomini trovano insopportabile che gli stessi diritti possono essere estesi anche alle donne e pensano che debbano ritornare alle faccende domestiche e non immischiarsi nella guerra.\nL'Ottocento.\nNell'Ottocento si diffusero anche le prime istanze femministe e di suffragio a livello europeo e negli Stati Uniti: si pronunciarono e lottarono per l'eguaglianza William Godwin e sua moglie Mary Wollstonecraft, quest'ultima dando inizio al movimento femminista. Il suffragio femminile fu sostenuto anche da John Stuart Mill, nel periodo della sua elezione come deputato alla Camera dei comuni.\nAnche il movimento marxista e socialista ebbe un ruolo importante nell'emancipazione femminile.\nRisorgimento italiano.\nLe donne ebbero parte importante nel risorgimento italiano, ricordiamo numerose patriote: Cristina Trivulzio di Belgiojoso, Anita Garibaldi, Rosalia Montmasson (una dei Mille), Giuditta Bellerio Sidoli (amica di Giuseppe Mazzini).\nEpoca vittoriana.\nLa condizione delle donne nell'era vittoriana, nonostante il fatto che il sovrano fosse una donna, \u00e8 spesso vista come l'emblema della discrepanza notevole fra il potere e le ricchezze nazionali dell'Inghilterra e l'arretrata condizione sociale. Durante il regno della regina Vittoria, la vita delle donne divenne sempre pi\u00f9 difficile a causa della diffusione dell'ideale della \"donna angelo\", condiviso dalla maggior parte della societ\u00e0. I diritti legali delle donne sposate erano simili a quelli dei figli: esse non potevano votare, citare qualcuno in giudizio n\u00e9 possedere alcuna propriet\u00e0.\nInoltre, le donne erano viste come esseri puri e puliti. A causa di questa visione, i loro corpi erano visti come templi che non dovevano essere adornati con gioielli n\u00e9 essere utilizzati per sforzi fisici o nella pratica sessuale. Il ruolo delle donne si riduceva a procreare ed occuparsi della casa. Non potevano esercitare una professione, a meno che non fosse quella di insegnante o di domestica, n\u00e9 era loro riconosciuto il diritto di avere propri conti correnti o libretti di risparmio. A dispetto della loro condizione di \"angeli del focolare\", venerate come sante, la loro condizione giuridica era spaventosamente misera.\nDopo la Prima guerra mondiale.\nIl primo traguardo importante \u00e8 il conseguimento del diritto di voto per il quale si batterono le suffragette. In seguito ai conflitti mondiali le donne, che avevano rimpiazzato i molti uomini mandati al fronte sul lavoro, ottennero maggiori ruoli in societ\u00e0 e possibilit\u00e0 lavorative fuori dalla famiglia. Inoltre iniziarono ad aprire esercizi commerciali autonomi.\nLa condizione femminile nel mondo.\nPaesi occidentali industrializzati.\nLe donne si sono battute per sostenere cambiamenti nel campo del diritto, dal voto all'IVG, dal divorzio alle leggi in materia di violenza sessuale.\nLe conquiste femminili nel mondo occidentale si sono tradotte in maggiori diritti e in un divario meno ampio tra i sessi. Malgrado questo, nemmeno nel mondo occidentale \u00e8 stata raggiunta un'effettiva parit\u00e0.\nLa violenza sulle donne \u00e8 una piaga presente tutt'oggi anche nei paesi occidentali. In base ad un'indagine del Parlamento Europeo, \"almeno il 20% delle donne europee ha subito violenza nelle relazioni familiari e questa \u00e8 una delle principali cause di decesso per le donne.\"\nSituazione in Italia.\nIl World Economic Forum, con un'indagine chiamata \"Global Gender Gap Index\", che nel 2015, su 145 Paesi, l'Italia si trova al 41\u00ba posto per uguaglianza di genere.\nIn Italia, pari dignit\u00e0 sociale e uguali diritti delle donne rispetto agli uomini sono garantiti dall\u2019articolo tre della Costituzione.\nTuttora per\u00f2 si registrano diverse disparit\u00e0 nonostante molti progressi si siano fatti per raggiungere una parit\u00e0 sostanziale. In particolare sul fronte della rappresentanza politica ancora l'Italia ha visto le donne in una posizione marginale nelle sedi istituzionali ed in modo estremamente marcato, infatti nel confronto con i principali Paesi europei si \u00e8 manifestato uno squilibrio di genere nella rappresentanza elettiva per cui nel 2006 l'Italia figurava all'ultimo posto nella graduatoria. Negli ultimi anni si \u00e8 notato un miglioramento ad esempio nel Parlamento della Repubblica Italiana della XVIII legislatura le donne rappresentano il 34,48% al Senato e il 35,71% alla Camera dei deputati\ncon un risultato non molto inferiore rispetto alla composizione del Parlamento europeo, nel quale le donne rappresentano circa il 41%. Tuttavia, nelle amministrazioni locali vi \u00e8 un tasso di rappresentanza inferiore rispetto alle istanze nazionali. A seguito delle nuove elezioni del Consiglio provinciale di Salerno e di Crotone nel dicembre 2021, la Cav. Michelina Manzillo (OMRI)\nha denunciato una mancanza di parit\u00e0 di genere. Solo 2 consigliere su un totale di 16 sono donne nel salernitano; solo 1 nel crotonese. Manzillo denuncia che \u201c Questi dati sono lo specchio di una proporzione sbilanciata anche a livello nazionale, dove solo un terzo dei membri del Parlamento sono donne.\u201d"}
{"id": "1095761", "revid": "103424", "url": "https://it.wikipedia.org/wiki?curid=1095761", "title": "Capanna B\u00e9temps", "text": ""}
{"id": "1095762", "revid": "75435", "url": "https://it.wikipedia.org/wiki?curid=1095762", "title": "Condizione della donna", "text": ""}
{"id": "1095763", "revid": "205063", "url": "https://it.wikipedia.org/wiki?curid=1095763", "title": "Amba Aradam", "text": "L'Amba Aradam (amarico: \u12a0\u121d\u1263 \u12a0\u1228\u12f0\u121d, \"\u0100miba \u0100redemi\") \u00e8 un altopiano montuoso (amba) situato a sud della citt\u00e0 di Macall\u00e8 e a circa 500\u00a0km a nord della citt\u00e0 di Addis Abeba in Etiopia, nel sud-est della regione dei Tigr\u00e8. \nIl monte \u00e8 noto per l'omonima battaglia combattuta il 15 febbraio 1936, durante la guerra d'Etiopia, tra il Regio Esercito italiano, guidato da Filiberto di Savoia-Genova, e quello etiope, guidato da ras Mulughiet\u00e0. Prima della battaglia l'esercito italiano aveva stretto delle alleanze con alcune trib\u00f9 locali che tuttavia, in base alle trattative in corso, cambiarono pi\u00f9 volte schieramento. Nella lingua italiana questa situazione ha dato vita, tramite una crasi, alla parola \"ambaradan\", che indica infatti una situazione confusa e caotica o un'impresa complessa. "}
{"id": "1095767", "revid": "682087", "url": "https://it.wikipedia.org/wiki?curid=1095767", "title": "Anfetamine", "text": ""}
{"id": "1095770", "revid": "73447", "url": "https://it.wikipedia.org/wiki?curid=1095770", "title": "Jump Blues", "text": ""}
{"id": "1095772", "revid": "73447", "url": "https://it.wikipedia.org/wiki?curid=1095772", "title": "Chicago Blues", "text": ""}
{"id": "1095774", "revid": "767487", "url": "https://it.wikipedia.org/wiki?curid=1095774", "title": "Primer 55", "text": "I Primer 55 sono stati un gruppo musicale rap metal statunitense, originario di Memphis e in attivit\u00e0 dal 1997 al 2015.\nStoria del gruppo.\nFormazione e debutto (1997\u20131999).\nIl gruppo fu formato nel 1997 a Memphis, dal cantante J-Sin e dal chitarrista Bobby Burns. I due si erano incontrati quando il precedente gruppo del primo apriva concerti del vecchio gruppo del secondo. Sulla falsariga delle esperienze musicali di quel periodo, Burns decise di fondere i suoi influssi heavy metal con quelli hip hop di J-Sin, dando luogo a un gruppo con tipiche sonorit\u00e0 rap rock e rap metal. Ai due si unirono il bassista Mike \"Jr.\" Christopher e il batterista Josh McLane.\nPrimo contratto discografico, \"Introduction to Mayhem\" e \"(the) New Release\" (2001\u20132002).\nDopo aver pubblicato un EP per conto dell'etichetta indipendente Propellant Transmissions, i Primer 55 firmarono un contratto per la Island Records e rieditarono l'EP con l'aggiunta di nuove tracce, pubblicando cos\u00ec il loro primo album in studio \"Introduction to Mayhem\", il 25 gennaio 2000. Il nuovo album comprendeva collaborazioni con Chris Kilmore, dj degli Incubus, e Jared Gomes, cantante degli Hed P.E..\nIl gruppo and\u00f2 in tour coi colleghi Biohazard, Slipknot, Machine Head e Dope, e sostenne esibizioni secondarie nell'edizione del 2000 del festival Ozzfest. Nello stesso anno si esibirono a fianco di Soulfly, downset. e Slaves on Dope. In quel periodo sperimentarono numerosi cambi di formazione, un percorso continuato durante la registrazione del secondo album in studio e poi anche in seguito.\nIl 14 agosto 2001 i Primer 55 pubblicarono l'opera seconda \"(the) New Release\". L'album raggiunse la prima posizione della classifica Billboard Heatseekers Chart e la numero 102 della \"Billboard\" 200. Il singolo \"This Life\" raggiunse la posizione numero 37 della classifica Billboard's Mainstream Rock Tracks Chart. Dopo un iniziale successo, l'album risent\u00ec del boicottaggio da parte della Island Records. Il chitarrista Burns disse, in un'intervista all'emittente radiofonica PureGrainAudio, che \"l'album aveva pagato le conseguenze del fatto di essere stato pubblicato poco prima degli attentati terroristici dell'epoca.\"\nNonostante il boicottaggio, il gruppo prese parte al \"The $12 Riot Tour\", il 31 ottobre dello stesso anno, a fianco di Dope, Skinlab e Society 1. Un anno dopo i Primer 55 si presentarono in veste di gruppo di apertura al concerto Gathering of the Juggalos a Peoria.\nSilenzio (2003).\nNel 2003 il gruppo entr\u00f2 in silenzio, per via di scontri con diverse etichette discografiche e di contrasti interni. Burns si un\u00ec ai Soulfly, con cui si era gi\u00e0 esibito nel 2000 all'Ozzfest, e intraprese un tour internazionale in veste di bassista del gruppo, con cui collabor\u00f2 ad alcuni album. J-Sin cominci\u00f2 ad avere problemi di alcolismo e tossicodipendenza, e in seguito Burns disse che \"il cantante non era in grado di prendere parte a nuove esibizioni.\"\nRientro in scena, \"New American Gangsters\" (2007\u2013presente).\nMentre i Soulfly entrarono in silenzio nel 2007, l'etichetta discografica Crash Music contatt\u00f2 Burns, convincendolo a riunirsi ai Primer 55 con J-Sin, e ai colleghi Love Said No. Negli ultimi mesi di quell'anno i due gruppi intrapresero il \"Crash Music Metal Crusade Tour\". Il 6 novembre il gruppo pubblico l'EP \"Family for Life\", una raccolta di vecchi brani inediti registrati tra il 1998 e il 2002.\nAll'inizio del 2008 il rapper Donny \"The DRP\" Polinske apr\u00ec un'esibizione dei Primer 55, nel tentativo di coinvolgere Burns e J-Sin in una collaborazione nel suo album solista. Dopo tre settimane di tour, J-Sin dovette lasciare il gruppo, per problemi riguardanti la scarsa qualit\u00e0 percepita delle sue esibizioni e le sue recenti dipendenze, che in seguito lo condussero a programmi di riabilitazione, temporaneamente sostituito da un amico del chitarrista, Heath Joyce. In seguito The DRP divento il nuovo cantante dei Primer 55, che nel 2008 si esibirono al Gathering of the Juggalos, insieme a2 Live Crew, Ice-T e Twiztid.\nNel 2009 il Primer 55 pubblicarono il brano \"Flexin'\", accompagnato da un video musicale. In quel periodo era in lavorazione un terzo album in studio, intitolato \"New American Gangsters\", ma nel gennaio 2010 Burns licenzi\u00f2 gli altri membri del gruppo, e il progetto fu abbandonato. Alla fine dell'anno il gruppo annunci\u00f2 sul sito MySpace il ritorno di J-Sin in formazione, ancora alle prese con collaborazioni con The DRP.\nAll'inizio del 2012 i Primer 55 iniziarono esibizioni acustiche negli Stati Uniti, ispirati da prove precedenti ad MTV Unplugged.\nIl gruppo entr\u00f2 in silenzio indefinito il 7 ottobre 2015, poi culminato in scioglimento. Burns cominci\u00f2 a lavorare col suo gruppo Murder The Flesh. Il 10 agosto 2018 J-Sin mor\u00ec di epatite C."}
{"id": "1095776", "revid": "767487", "url": "https://it.wikipedia.org/wiki?curid=1095776", "title": "Hoss", "text": "Hoss \u00e8 il terzo album del gruppo punk rock Lagwagon, pubblicato il 21 novembre 1995 da Fat Wreck Chords. Il titolo dell'album \u00e8 dedicato al personaggio di Hoss della serie televisiva Bonanza."}
{"id": "1095777", "revid": "120696173", "url": "https://it.wikipedia.org/wiki?curid=1095777", "title": "Antonino Pietro Gullotti", "text": "Biografia.\nQueste le tappe della sua carriera politica:\nTra i fondatori nel 1958 della corrente dorotea, si avvicin\u00f2 sempre di pi\u00f9 ad Aldo Moro e Benigno Zaccagnini e successivamente a Ciriaco De Mita.\nUomo potente ma discreto, scrissero di lui che possedeva \"il 41 per cento delle tessere bianche in Sicilia\". Calogero Mannino (che firm\u00f2 un articolo di commemorazione sull'organo ufficiale della DC \"Il Popolo\", il giorno dopo la sua morte) lo descrisse in questi termini: \"Sua regola fu la tolleranza senza debolezze, il rispetto per gli altri e per le ragioni degli altri. La lezione del suo impegno politico, rimane fondamentale per tutti. Fondamentale la sua lezione di umilt\u00e0 come signorilit\u00e0\".\nSuo nipote Francantonio Genovese \u00e8 stato sindaco della citt\u00e0 di Messina in quota Margherita."}
{"id": "1095779", "revid": "81646", "url": "https://it.wikipedia.org/wiki?curid=1095779", "title": "Funzione di partizione (fisica)", "text": ""}
{"id": "1095790", "revid": "93328", "url": "https://it.wikipedia.org/wiki?curid=1095790", "title": "Aut simul stabunt aut simul cadent", "text": ""}
{"id": "1095795", "revid": "93328", "url": "https://it.wikipedia.org/wiki?curid=1095795", "title": "Simul stabunt aut simul cadent", "text": ""}
{"id": "1095799", "revid": "93328", "url": "https://it.wikipedia.org/wiki?curid=1095799", "title": "Simul stabunt, simul cadent", "text": ""}
{"id": "1095800", "revid": "93328", "url": "https://it.wikipedia.org/wiki?curid=1095800", "title": "Simul simul", "text": ""}
{"id": "1095801", "revid": "30300", "url": "https://it.wikipedia.org/wiki?curid=1095801", "title": "Antonio Gullotti", "text": ""}
{"id": "1095807", "revid": "767487", "url": "https://it.wikipedia.org/wiki?curid=1095807", "title": "Mike Katz", "text": "Alto circa 190 cm, insieme con Lou Ferrigno \u00e8 stato uno dei culturisti pi\u00f9 alti di sempre.\nHa ottenuto le seguenti vittorie:\nDa ricordare anche il 4\u00ba posto al Mister Universo, svoltosi nel 1975 a Pretoria, in Sudafrica."}
{"id": "1095809", "revid": "149587", "url": "https://it.wikipedia.org/wiki?curid=1095809", "title": "Juvestabia", "text": ""}
{"id": "1095812", "revid": "124247916", "url": "https://it.wikipedia.org/wiki?curid=1095812", "title": "Lucrezia d'Este", "text": "Biografia.\nFu la figlia terzogenita del duca di Ferrara Ercole II d'Este e della consorte Renata di Francia, figlia di Luigi XII di Francia e di Anna di Bretagna.\nSuoi nonni paterni furono Alfonso I d'Este e Lucrezia Borgia, figlia del papa Alessandro VI. Il fratello maggiore Alfonso II d'Este fu l'ultimo duca di Ferrara.\nA Lucrezia d'Este e a sua sorella Eleonora (o Leonora) Torquato Tasso dedic\u00f2 la lirica \"O figlie di Renata\".\nAmante delle arti e della vita mondana, il 18 febbraio 1570 spos\u00f2 Francesco Maria II Della Rovere, duca di Urbino. Il matrimonio dur\u00f2 otto anni e fu infelice a causa della notevole differenza di et\u00e0, poich\u00e9 Francesco Maria era molto pi\u00f9 giovane. Questa tuttavia non fu l'unica difficolt\u00e0 che si trov\u00f2 ad affrontare. Prima del matrimonio Lucrezia aveva avuto una relazione con il conte Ercole Contrari, che continu\u00f2 anche dopo le nozze. Appena Alfonso II ne venne informato ordin\u00f2 che il conte venisse strangolato in sua presenza. In seguito Lucrezia ebbe una relazione con il conte Luigi Montecuccoli.\nNel 1578 fu sancita la separazione ma non l'annullamento del matrimonio con Francesco Maria II e Lucrezia torn\u00f2 a Ferrara.\nMor\u00ec nel 1598. Solo allora il marito fu in condizione di risposarsi con Livia Della Rovere, di 36 anni pi\u00f9 giovane, per tentare di assicurare un erede al ducato.\nRapporti con la casata estense e ruolo avuto nella devoluzione di Ferrara.\nLucrezia ad iniziare dal 1575 ebbe rapporti sempre pi\u00f9 tesi e difficili con gli altri esponenti degli Este, cio\u00e8 da quando il suo amante Ercole Contrari venne fatto uccidere da Alfonso II dopo la scoperta della loro relazione. Lucrezia si avvicin\u00f2 sempre pi\u00f9 alle posizioni di Roma, in contrasto con quelle del ducato di Ferrara, e questo in una fase politica cruciale, dopo l'avvenuta pubblicazione, nel 1567, della bolla pontificia \"Prohibitio alienandi et infeudandi civitates et loca Sanctae Romanae Ecclesiae\" di papa Pio V nella quale era ricordata la necessit\u00e0 di una discendenza legittima perch\u00e9 la casata potesse rinamere al potere. \nAlla morte di Alfonso II d'Este lei si mostr\u00f2 ostile al suo successore designato Cesare d'Este. Questi venne anche scomunicato dal papa Clemente VIII che non intendeva rinnovare l'investitura agli Este per l'antico feudo papale ferrarese. Cesare tuttavia, confidando nella sua vicinanza alle posizioni di Roma, la mand\u00f2 ad incontrare Pietro Aldobrandini che si stava muovendo su disposizione papale verso Ferrara. L'incontro ebbe luogo a Faenza e il 12 gennaio 1598 fu concordato un accordo, noto come la \"Convenzione faentina\", che concesse ogni diritto alla Santa Sede tradendo cos\u00ec le attese di Cesare. Il dominio di Ferrara pass\u00f2 direttamente al papato, ed anche i territori che non facevano parte con certezza del feudo papale e che avrebbero potuto rimanere agli Este, come Comacchio, Lugo, Bagnacavallo, Conselice a vari altri vennero perduti e Cesare fu costretto ad accettare tutte le peggiori condizioni ed a prepararsi ad abbandonare Ferrara. Nel 1598 si consum\u00f2 cos\u00ec la devoluzione di Ferrara."}
{"id": "1095813", "revid": "114072", "url": "https://it.wikipedia.org/wiki?curid=1095813", "title": "Wa\u0142\u0119sa", "text": ""}
{"id": "1095816", "revid": "767487", "url": "https://it.wikipedia.org/wiki?curid=1095816", "title": "Ritratto di Esmeralda Brandini", "text": "Il Ritratto di Esmeralda Brandini \u00e8 un dipinto a tempera su tavola (67,5x41 cm) di Sandro Botticelli, databile al 1475 circa e conservato nel Victoria and Albert Museum di Londra.\nStoria.\nUn'iscrizione sul davanzale ricorda Esmeralda Donati, madre di Michelangelo Brandini e quindi nonna dello scultore Baccio Bandinelli e moglie di Viviano Brandini.\nDante Gabriel Rossetti fu uno dei proprietari del dipinto, al quale oper\u00f2 alcuni ritocchi."}
{"id": "1095821", "revid": "1543377", "url": "https://it.wikipedia.org/wiki?curid=1095821", "title": "\u0160koda Felicia", "text": "La \u0160koda Felicia \u00e8 un'automobile prodotta dal costruttore ceco \u0160koda tra il 1994 e il 2001. Riprende il nome di un modello gi\u00e0 prodotto tra il 1959 e il 1964.\nIl contesto.\nFu il primo modello della \u0160koda a trarre reali benefici dalla gestione del gruppo Volkswagen; si trattava di una riedizione della Favorit, ma con un aspetto pi\u00f9 moderno, con un frontale ridisegnato, e una gamma pi\u00f9 ampia di motori. La produzione in serie inizi\u00f2 nell'autunno del 1994.\nIl nome \"Felicia\" non \u00e8 stato usato per la prima volta, ma riprendendo una denominazione usata originariamente dalla \u0160koda negli anni sessanta per automobili sportive a due posti un tempo molto diffuse e di cui tutt'oggi sono ancora operativi alcuni esemplari.\nLa gamma della Felicia includeva il motore 1.3 L OHV \u0160koda, che equipaggiava la precedente \"Favorit\", da 1.289\u00a0cm\u00b3, disponibile con iniezione single point Motronic della Bosch (fino a 1997) e successivamente con iniezione \"multipoint\" Bosch o Siemens e due livelli di potenza di 54 Cv (40 kW) e di 68 Cv (50\u00a0kW), e due motori di cilindrata maggiore di derivazione Volkswagen, il 1.6 L (1,598 l) a benzina da 75 Cv (55\u00a0kW) e il 1.9 SDI (1,896 l) diesel da 64 Cv (47\u00a0kW). Su tutti i modelli era montata una trasmissione a cinque marce. Il motore di 1.6 L servi' come base per omologare la \"\u0160koda Felicia Kit-Car\" usata nel Campionato Mondiale Rally nella classe F2.\nLa Felicia venne costruita con vari tipi di carrozzerie: il modello di base era la berlina a 5 porte, successivamente affiancata dalla versione station wagon che prese il nome di \"Felicia Wagon\"; fecero seguito, per l'uso professionale la \"Felicia Vanplus\" (furgone) e la \"Felicia Pickup\" (pick-up).\nNel 1998 sub\u00ec l'unico restyling della sua carriera, con modifiche soprattutto alla parte anteriore, completamente ridisegnata. Tra gli accessori a richiesta per le versioni base, di serie per le \"comfort\", il climatizzatore e l'ABS, a richiesta il tetto apribile e l'EDS.\nLa produzione cess\u00f2 alla fine del 2000, un anno dopo il lancio sul mercato della Fabia, anche se alcuni modelli furono disponibili per la vendita anche per parte del 2001.\nIn tutto ne sono stati prodotti 1.420.441 esemplari."}
{"id": "1095825", "revid": "439724", "url": "https://it.wikipedia.org/wiki?curid=1095825", "title": "Shooting Rubberbands at the Stars", "text": "Shooting Rubberbands at the Stars \u00e8 il primo album in studio del gruppo musicale statunitense Edie Brickell &amp; New Bohemians, pubblicato il 9 agosto 1988."}
{"id": "1095834", "revid": "287204", "url": "https://it.wikipedia.org/wiki?curid=1095834", "title": "Academie francaise", "text": ""}
{"id": "1095841", "revid": "838137", "url": "https://it.wikipedia.org/wiki?curid=1095841", "title": "Gneo Papirio Carbone (console 113 a.C.)", "text": "Biografia.\nFiglio di Gaio Papirio Carbone pretore nel 168 a.C., ebbe come fratello Gaio Papirio Carbone e come figlio Gneo Papirio Carbone. Nel 116 a.C. fu propretore d'Asia.\nMentre era console nel 113, i Cimbri penetrarono nel Norico ed Illiria. Carbone fu, quindi, inviato a fermarli a capo di un esercito (che aveva come quartier generale Aquileia), ma i Cimbri lo misero in fuga presso Noreia. In seguito Marco Antonio Oratore lo mise sotto accusa, non si sa quale: Carbone prefer\u00ec togliersi la vita."}
{"id": "1095851", "revid": "8425375", "url": "https://it.wikipedia.org/wiki?curid=1095851", "title": "Lemmikainen", "text": ""}
{"id": "1095852", "revid": "77358", "url": "https://it.wikipedia.org/wiki?curid=1095852", "title": "Associazione Calcio Milan rosa 2004-2005", "text": ""}
{"id": "1095855", "revid": "149726", "url": "https://it.wikipedia.org/wiki?curid=1095855", "title": "Lucio Cornelio Scipione (figlio di Lucio)", "text": ""}
{"id": "1095857", "revid": "339392", "url": "https://it.wikipedia.org/wiki?curid=1095857", "title": "Nunziatella", "text": ""}
{"id": "1095858", "revid": "1718925", "url": "https://it.wikipedia.org/wiki?curid=1095858", "title": "Costa veneziana", "text": "La Costa veneziana \u00e8 la \"riviera\" turistica della provincia di Venezia ed \u00e8 un tratto di costa marina lunga circa 130 chilometri che si affaccia sul golfo prendendo il nome dal capoluogo regionale, parte della pi\u00f9 ampia Riviera Veneta che comprende anche la costa adriatica veneta in provincia di Rovigo.\nGeografia.\nIl termine \u00e8 usato appropriatamente in quanto indica un tratto di costa del Mare Adriatico prettamente basso con fondali poco profondi e sabbiosi.\n\u00c8 caratterizzata da spiagge ampie e sabbiose, con la presenza nella sua estensione nordorientale di frequenti zone naturalistiche (lagune, valli e pinete), mentre al centro si ha la laguna di Venezia seguita a breve distanza dalla piccola Laguna del Mort e dalla successiva Laguna di Caorle retrostante la spiaggia di Brussa.\nNei centri di Jesolo, Caorle e Bibione si \u00e8 assistito, negli ultimi 50 anni, ad una progressiva crescita urbanistica dovuta all'incremento del turismo di massa.\nDal dopoguerra in avanti l'affluenza turistica in questa area \u00e8 stata infatti inarrestabile, facilitata anche dalla facile raggiungibilit\u00e0 dal nord Europa e da tutto il settentrione d'Italia.\nPercorrendo il lungomare da sud ovest a nord est si incontrano le seguenti localit\u00e0 balneari:\nLa Costa Veneziana \u00e8 uno dei pi\u00f9 grandi comprensori turistici ed \u00e8 il primo d'Italia (con oltre 30 milioni di presenze nel 2005.\nLa proposta d'ospitalit\u00e0 che viene offerta ai visitatori italiani e stranieri \u00e8 la pi\u00f9 varia, passando dalle localit\u00e0 di divertimento e frenesia (quali Jesolo e Bibione) alle citt\u00e0 d'arte come Venezia e Caorle oppure alle spiagge vocate alle vacanze per famiglie come Eracleamare. Nel 2008 le localit\u00e0 di Cavallino-Treporti, Jesolo, Eracleamare, Caorle e Bibione hanno ottenuto dalla FEE il riconoscimento della Bandiera Blu per la qualit\u00e0 della balneazione e la certificazione dei servizi a spiaggia.\nNel 2009 tutte le localit\u00e0 turistiche della Costa Veneziana hanno ricevuto dalla FEE il riconoscimento della Bandiera Blu a conferma del processo di certificazione turistica ed ecologica in corso sul litorale del Veneto.\nDati climatologici.\nI rilevamenti climatici di riferimento provengono dalla stazione meteorologica di Venezia Tessera che si trova nell'area climatica dell'Italia nord-orientale, nel Veneto, presso l'area aeroportuale di Tessera, a 6 metri s.l.m, e baricentrica rispetto all'andamento ad arco della costa.\nIn base alla media trentennale di riferimento (1961-1990) per l'Organizzazione Mondiale della Meteorologia, la temperatura media giornaliera del mese pi\u00f9 freddo, gennaio, si attesta a +2,5\u00a0\u00b0C, quella del mese pi\u00f9 caldo, luglio, \u00e8 di +22,7\u00a0\u00b0C; mediamente si contano 59 giorni di gelo all'anno. D'estate, da giugno a settembre, la temperatura massima media \u00e8 attorno ai 25\u00a0\u00b0C e rappresenta l'icona del \"clima fresco temperato\" principale attenzione dei turisti che frequentano ogni anno il comprensorio turistico.\nLe precipitazioni medie annue, distribuite in modo irregolare con un minimo relativo invernale, risultano attorno agli 800\u00a0mm e distribuite mediamente in 83 giorni."}
{"id": "1095859", "revid": "339392", "url": "https://it.wikipedia.org/wiki?curid=1095859", "title": "Knock Out", "text": ""}
{"id": "1095860", "revid": "77358", "url": "https://it.wikipedia.org/wiki?curid=1095860", "title": "Associazione Calcio Milan rosa 2005-2006", "text": ""}
{"id": "1095862", "revid": "77358", "url": "https://it.wikipedia.org/wiki?curid=1095862", "title": "Associazione Calcio Milan rosa 2003-2004", "text": ""}
{"id": "1095864", "revid": "663330", "url": "https://it.wikipedia.org/wiki?curid=1095864", "title": "Alex Kingston", "text": "Con Kenneth Branagh a teatro ha interpretato Lady Macbeth in \"Macbeth\".\nBiografia.\nSi appassiona alla recitazione dopo aver preso parte ad alcune recite scolastiche, e appena quindicenne ottiene un ruolo nella serie tv inglese \"Grange Hill\".\nFrequenta la Royal Academy of Dramatic Arts e successivamente fa parte della prestigiosa Royal Shakespeare Company. Comincia cos\u00ec, una frenetica attivit\u00e0 teatrale che la porta a recitare in moltissime produzioni, ma non disdegna anche cinema e televisione, tanto che nel 1997 entra nel cast di \"E.R. - Medici in prima linea\".\nNel cinema ha lavorato in film come \"Il cuoco, il ladro, sua moglie e l'amante\" di Peter Greenaway, \"Il colpo - Analisi di una rapina\" di Mike Hodges con Clive Owen, \"Carrington\" con Emma Thompson e \"Alpha Dog\" di Nick Cassavetes.\nNel 2009 partecipa ad alcuni episodi della serie televisiva \"FlashForward\".\nVita privata.\nDal 1993 al 1997 \u00e8 stata sposata con l'attore Ralph Fiennes, conosciuto alla Royal Academy of Dramatic Arts mentre entrambi la frequentavano da studenti. Nel 1998 sposa lo scrittore e giornalista tedesco Florian Haertel, dal quale ha avuto una figlia, Salome Violetta Haertel, nata il 28 marzo 2001, ma si separano e Kingston continua a vivere in America. Il 18 luglio 2015 sposa a Roma, in terze nozze, il produttore Jonathan Guy Stamp, con una cerimonia anglicana.\nDoppiatrici italiane.\nNelle versioni in italiano, Alex Kingston \u00e8 stata doppiata da:"}
{"id": "1095866", "revid": "27723", "url": "https://it.wikipedia.org/wiki?curid=1095866", "title": "Messo a terra", "text": ""}
{"id": "1095867", "revid": "27723", "url": "https://it.wikipedia.org/wiki?curid=1095867", "title": "Messa a massa", "text": ""}
{"id": "1095873", "revid": "110157", "url": "https://it.wikipedia.org/wiki?curid=1095873", "title": "Museo Piaggio Giovanni Alberto Agnelli", "text": "Il Museo Piaggio \"Giovanni Alberto Agnelli\" \u00e8 un museo industriale italiano con sede a Pontedera.\nStoria.\n\u00c8 stato inaugurato il 29 marzo del 2000 nell'ex attrezzerie della Piaggio a Pontedera su progetto di Andrea Bruno, che ha recuperato l'attrezzeria, la zona pi\u00f9 antica della fabbrica costruita negli anni venti.\nA volere fortemente il museo fu Giovanni Alberto Agnelli allora presidente della Piaggio, che per\u00f2 mor\u00ec tre anni prima dell'inaugurazione e a cui fu quindi dedicato.\nEsposizione.\nIl museo narra la storia dei principali prodotti che hanno caratterizzato l'eccellenza e la creativit\u00e0 dell'azienda e dei suoi progettisti pi\u00f9 importanti (Giovanni Casiraghi, Luigi Pegna, Corradino d'Ascanio)\nAll'ingresso del museo si possono ammirare l'aereo Piaggio P.148, soprannominato amichevolmente \"Piaggino\" dai suoi piloti per le sue ridotte dimensioni, e un'automotrice diesel-elettrica costruita dalla Piaggio per le Ferrovie Calabro Lucane e restaurata, collocata come a sfondare l'entrata.\nAll'interno vi sono esposti i modelli pi\u00f9 significativi delle Vespa e di altri scooter Piaggio e Gilera come il Ciao e il Si. Trovano posto anche modelli particolari quale la Vespa di Salvador Dal\u00ed, la Vespa Siluro o la Vespa Alpha (una Vespa 180 Super Sport trasformata dalla Piaggio e dalla inglese Alpha Willis, in grado \u2013 nella finzione filmica \u2013 di correre su strada, di volare come un elicottero, di navigare e di immergersi come un piccolo sommergibile) usata nel film \"Dick Smart, Agente 2007\" con Richard Wyler, Margaret Lee e Rosanna Tapados.\nArchivio Antonella Bechi Piaggio.\nIl museo ospita anche l'archivio storico \"Antonella Bechi Piaggio\" che risulta essere tra gli archivi d'impresa pi\u00f9 ricchi del mondo. Contiene oltre 150.000 documenti tra fotografie, audiovisivi, pubblicit\u00e0 d'epoca in diversi formati incluso il vasto fondo del personale dagli inizi dell'azienda fino agli anni settanta. L'archivio \u00e8 consultabile su prenotazione al costo di 30 euro.\nNel 2003 il Museo ha vinto il Premio Impresa e Cultura come miglior Museo e Archivio d'impresa in Italia.\nNel 2006 in occasione del sessantennale della Vespa \u00e8 stato annunciato la realizzazione di un nuovo edificio per il museo realizzato da Massimiliano Fuksas. Avr\u00e0 una superficie di 5.500 metri quadrati e sorger\u00e0 all'interno di un capannone dove per ora vengono stoccate le vespe."}
{"id": "1095877", "revid": "70217", "url": "https://it.wikipedia.org/wiki?curid=1095877", "title": "Antonella Bechi Piaggio", "text": "Biografia.\nEra figlia del tenente colonnello dei paracadutisti Alberto Bechi Luserna, comandante del IV battaglione del 187\u00ba Reggimento paracadutisti \"Folgore\", e della nobildonna Paola dei conti Antonelli. \nNata a Roma da una famiglia di origine toscana, fu successivamente adottata dal secondo marito della madre, l'industriale produttore dello \"scooter\" Vespa, Enrico Piaggio, e nel 1959 spos\u00f2 l'industriale Umberto Agnelli, dal quale ebbe due gemelli (Alberto ed Enrico), nati nel 1962 e morti pochissimi giorni dopo la nascita e un figlio, Giovanni Alberto Agnelli, nato nel 1964; detto Giovannino e annunciato dallo zio Gianni Agnelli come erede prescelto per guidare l'azienda di famiglia, e morto di cancro nel 1997 a soli 33 anni.\nAntonella Bechi Piaggio divorzi\u00f2 da Umberto Agnelli nel 1974 e si rispos\u00f2 lo stesso anno con il duca Uberto Visconti di Modrone, dal quale ebbe una figlia, Chiara. In quegli stessi anni si trasfer\u00ec negli Stati Uniti d'America con la famiglia, tra cui Giovannino, ad Atlanta, in Georgia. \nPoco dopo la morte del figlio Giovannino le venne proposto l'incarico di consigliere di amministrazione della Piaggio, che lei accett\u00f2, viaggiando spesso tra gli Stati Uniti e l'Italia. Tra gli obiettivi portati a termine da Antonella Piaggio c'\u00e8 l'apertura del Museo Piaggio.\nAffetta da una grave forma di cardiopatia, mor\u00ec nel 1999 all'et\u00e0 di 60 anni, negli Stati Uniti.\nArchivio storico.\nL'archivio storico \"Antonella Bechi Piaggio\" presso il Museo Piaggio Giovanni Alberto Agnelli a Pontedera contiene oltre 150.000 documenti tra fotografie, audiovisivi, pubblicit\u00e0 d'epoca in diversi formati incluso il vasto fondo del personale dagli inizi dell'azienda fino agli anni settanta.\nNel 2003 il Museo ha vinto il \"Premio Impresa e Cultura\" come miglior museo e archivio d'impresa in Italia.\nCultura popolare.\nAntonella Bechi Piaggio \u00e8 tra i personaggi principali di \"Enrico Piaggio. Un sogno italiano\", serie televisiva prodotta dalla Rai nel 2019 con Umberto Marino alla regia, che racconta la storia dell'inventore della Vespa e della sua famiglia."}
{"id": "1095879", "revid": "765341", "url": "https://it.wikipedia.org/wiki?curid=1095879", "title": "Miracolo eucaristico di Rimini", "text": " \nIl miracolo eucaristico di Rimini, o \"della mula\", sarebbe avvenuto, secondo la tradizione, a Rimini nel 1223, ed \u00e8 attribuito all'intercessione di Sant'Antonio di Padova. Secondo le pi\u00f9 antiche biografie del santo, episodi analoghi sarebbero avvenuti anche a Tolosa e a Bourges.\nLa storia.\nA Rimini, in quella che oggi \u00e8 chiamata piazza Tre Martiri, esiste una cappella chiamata \"Tempietto\", accanto al santuario di San Francesco da Paola, in ricordo di un famoso prodigio eucaristico che si sarebbe verificato nel 1223.\nSecondo la tradizione, Sant'Antonio si trovava nella citt\u00e0 romagnola per predicare la reale presenza di Ges\u00f9 nell'Eucaristia, quando un eretico di nome Bonovillo gli avrebbe detto che, se avesse provato con un miracolo la vera presenza di Cristo nell'ostia consacrata, avrebbe aderito all'insegnamento della Chiesa cattolica.\nL'eretico avrebbe organizzato la \"sfida\" in questo modo: avrebbe tenuto chiusa per tre giorni nella stalla la sua mula senza darle da mangiare, poi l'avrebbe portata in piazza, mettendole davanti della biada. Contemporaneamente il santo avrebbe dovuto mettere l'ostia di fronte alla mula: se l'animale avesse trascurato il foraggio per inginocchiarsi dinanzi alla particola, Bonovillo avrebbe creduto.\nNel giorno convenuto il santo, dopo aver celebrato la Messa, rec\u00f2 in processione l'ostia consacrata in piazza Tre Martiri e, giunto davanti alla mula, avrebbe detto: \nCome il santo ebbe finito di parlare, la mula, lasciando da parte il fieno, si sarebbe veramente avvicinata e inginocchiata, tra lo stupore e la commozione dei presenti, e l'eretico si sarebbe convertito."}
{"id": "1095880", "revid": "125875120", "url": "https://it.wikipedia.org/wiki?curid=1095880", "title": "Il commissario Lo Gatto", "text": "Il commissario Lo Gatto \u00e8 un film diretto da Dino Risi del 1986.\nTrama.\nIl commissario Natale Lo Gatto \u00e8 stato trasferito sull'Isola di Favignana come punizione per avere osato chiedere l\"'alibi\" a papa Giovanni Paolo II mentre indagava su un omicidio avvenuto in Vaticano.I primi mesi sull'isola passano senza che accada nulla di particolare, ma non appena scoppia l'afosa estate siciliana, sparisce improvvisamente dalla sua abitazione Wilma Cerulli, una donna giovane e benestante dall'oscuro passato di valletta e dalle importanti frequentazioni. Pare verosimile che sia stata assassinata, viste le abbondanti tracce di sangue lasciate sul pavimento dell'abitazione. Non mancano i possibili moventi, data la vita sentimentale piuttosto burrascosa condotta dalla scomparsa, condita da invidie e gelosie, che fa s\u00ec che molti personaggi in vacanza sull'isola siano per vari motivi sospettati. Il commissario, che soggiorna presso una pensione gestita dalle tre sorelle Patan\u00e8, inizia le sue ricerche aiutato dal giovane agente Gridelli, trasferito anche lui insieme al commissario che ammira e che considera il suo modello di uomo e di professionista. Si fa avanti per aiutare Lo Gatto anche un singolare giornalista, Vito Ragusa, che a sua volta spera di fare carriera seguendo un investigatore dal futuro promettente.\nAl termine di lunghe e infruttuose indagini risulta che non c'\u00e8 stato alcun omicidio e la presunta vittima non solo \u00e8 viva e vegeta, ma in realt\u00e0 si trovava in segreto su una nave della Marina Militare in compagnia del Presidente del Consiglio in carica, in una scappatella extra-coniugale. Lo Gatto e i suoi superiori cercano in tutti i modi di tacitare l'accaduto, ma la notizia trapela e d\u00e0 origine a un clamoroso scandalo che fa cadere il governo. Il nuovo Presidente del Consiglio, Giulio Andreotti, vuole ricompensare adeguatamente il commissario dato che in fondo \u00e8 stato il clamore da lui suscitato intorno alla vicenda a consentirgli di tornare al potere. Promosso vicequestore e trasferito a Milano assieme a Gridelli, Lo Gatto commette una nuova clamorosa \"gaffe\"; durante un \"summit\" internazionale, infatti, fa tuffare in una piscina i leader del G7 per sventare un presunto imminente attentato, avendo scambiato per la canna di un Kala\u0161nikov il bocchettone d'un aspirapolvere. In conseguenza di ci\u00f2, Lo Gatto, promosso questore, viene trasferito nuovamente in Sicilia a combattere la mafia.\nCritica.\n\"Lo schema dell'investigazione poliziesca \u00e8 il pretesto per una commedia di costume con intenti di satira sociale\" (Morando Morandini).\nIl film \u00e8 stato presentato nella sezione retrospettiva \"La situazione comica (1937-1988)\" della \"67\u00aa Mostra internazionale d'arte cinematografica di Venezia\" (2010).\nCuriosit\u00e0.\nNonostante il titolo, attraverso il labiale poi ridoppiato, in molte scene il protagonista e diversi comprimari chiamano il commissario col cognome Martufello."}
{"id": "1095888", "revid": "547034", "url": "https://it.wikipedia.org/wiki?curid=1095888", "title": "Squadra di Nibionno", "text": "La Squadra di Nibionno fu una speciale pieve amministrativa del Ducato di Milano costituitasi negli inizi del Quattrocento con capoluogo Nibionno secessionando dalla Pieve di Incino. La sua particolarit\u00e0 deriva dal fatto di non essersi evoluta come un calco di strutture religiose, ma di essere un puro risultato di dinamiche feudali.\nStoria.\nLa Squadra di Nibionno era costituita da un insieme di diversi territori e comuni della Lombardia milanese accentrati attorno al comune di Nibionno, come ad esempio le odierne frazioni di Tabiago e Cibrone, il vicino paese di Costa Masnaga, Camisasca e Rogeno, tutte originariamente ricomprese nella Pieve di Incino.\nLa fondazione della Squadra di Nibionno risale al 1440, anno in cui venne affidata in un primo tempo a Luigi Dal Verme, nobile condottiero al soldo dei Visconti, passando poi agli Sfondrati. Secondo un antico modello romano, usualmente le pievi erano ripartite in quattro \"squadre\" che non costituivano organi amministrativi ma bens\u00ec circoscrizioni a fini fiscali, censuari, statistici e, appunto, elettorali, come collegi per determinare i seggi al Consiglio generale della pieve. I motivi per cui la Squadra riusc\u00ec ad affrancarsi dalla Pieve di Incino divenendo nei fatti, anche se non nel titolo, una pieve a s\u00e9, \u00e8 oggetto di insoluto dibattito storiografico: si pu\u00f2 ipotizzare che i feudatari siano riusciti a guadagnarsi un potere proprio talmente grande da elevare nei fatti il loro feudo al rango di baronia, dandogli una configurazione separata, ma non \u00e8 da escludersi un'ipotesi che riconduce ad una vera e propria spartizione politica della Pieve di Incino che lasci\u00f2 il vecchio capoluogo al Partito guelfo, staccandogli per\u00f2 le squadre periferiche a maggioranza ghibellina.\nDal Rinascimento dunque, il nibionnese costitu\u00ec una circoscrizione amministrativa con un proprio Consiglio generale. Questo processo storico non deve comunque stupire, dato che in quei secoli il potere statale non aveva alcun interesse ad interferire con quello locale fintanto quanto gli venisse garantito quello che era il suo principale interesse, ossia il gettito fiscale. La struttura amministrativa si evolse dal basso, senza alcun inquadramento legislativo, e dunque la formazione di entit\u00e0 \"anomale\" non poteva nei fatti escludersi. La pieve rimase in auge sino al Settecento, venendo ingrandita con Mojana dalle riforme amministrative dell'Imperatrice Maria Teresa, e giungendo sino al 1797 quando perse la propria autonomia venendo soppressa dalla Repubblica Cisalpina in seguito all'arrivo dell'esercito di Napoleone.\nTerritorio.\nNella seconda met\u00e0 del XVIII secolo, il territorio della corte era cos\u00ec suddiviso:\nDal punto di vista ecclesiastico, tutto il territorio era a quel tempo incluso nella Pieve di Santa Maria Nascente di Erba."}
{"id": "1095890", "revid": "92723", "url": "https://it.wikipedia.org/wiki?curid=1095890", "title": "Campionato mondiale di scherma 1971", "text": "Il Campionato mondiale di scherma del 1971 si \u00e8 svolto ad Vienna in Austria. e competizioni cominciarono il 4 luglio e terminarono il 17 luglio del 1971.\nSono stati assegnati 2 titoli femminili e 6 titoli maschili:"}
{"id": "1095891", "revid": "110157", "url": "https://it.wikipedia.org/wiki?curid=1095891", "title": "Partito Nazionalista Portoricano", "text": "Il Partito Nazionalista Portoricano (in spagnolo: Partido Nacionalista de Puerto Rico) \u00e8 un partito politico di Porto Rico fondato il 17 settembre 1922 a San Juan, il cui ideale di fondo mira a ottenere l'indipendenza portoricana.\nStoria.\nNel 1919, Jos\u00e9 Coll y Cuch\u00ed, un membro dell'ex partito Unione di Porto Rico, pens\u00f2 che il suo partito non stesse facendo abbastanza per la causa di Porto Rico e, assieme ad altri membri, si distacc\u00f2 dal suo partito per formare la nuova Associazione nazionalista di Porto Rico, a San Juan. Ma a quell'epoca esistevano gi\u00e0 altre due organizzazioni per l'indipendenza: il Giovane nazionalismo e l'Associazione indipendentista. Fu cos\u00ec che il 17 settembre 1922 le tre forze politiche si coalizzarono per formare il Partito nazionalista portoricano e Jos\u00e9 Coll y Cuch\u00ed fu eletto presidente.\nNel 1924 Pedro Albizu Campos entr\u00f2 nel partito e fu eletto vice presidente per diventare presidente sei anni dopo, l'11 maggio 1930."}
{"id": "1095907", "revid": "767487", "url": "https://it.wikipedia.org/wiki?curid=1095907", "title": "S\u00f8ren Rasted", "text": "Biografia.\nCon il gruppo incise due album. Il primo, \"Aquarium\", risalente al 1997, contava hit da primo in classifica quali: \"Barbie Girl\", \"Dr. Jones\", \"My oh My\", \"Roses are Red\". Il secondo album, \"Aquarius\", del 2000, riscosse meno successo del primo ma contava comunque singoli ben posizionati all'interno delle classifiche mondiali, come ricordano \"Cartoon Heroes\" e \"Around the World\". Poco dopo la tourn\u00e9e promozionale di \"Aquarius\" il quartetto si sciolse. S\u00f8ren alcuni mesi dopo spos\u00f2 la voce femminile del gruppo, Lene Grawford Nystr\u00f8m, dalla quale si \u00e8 separato nel 2017.\nNel 2004 con il progetto pop/parlato Lazyboy ha pubblicato l'album \"Lazyboy TV\", e in seguito alcuni singoli. In seguito ha formato assieme al nipote Nicolaj Rasted il gruppo pop Hej Matematik con cui ha pubblicato nel 2008 gli album \"Vi Burde Ses Noget Mere\" e \"Vi Burde Ses Noget Mere; Incl. 'Walkmand\"' e nel 2010 \"Alt G\u00e5r Op I 6\", oltre a diversi singoli."}
{"id": "1095910", "revid": "92719", "url": "https://it.wikipedia.org/wiki?curid=1095910", "title": "Catagonus", "text": ""}
{"id": "1095911", "revid": "12255", "url": "https://it.wikipedia.org/wiki?curid=1095911", "title": "Mura (nautica)", "text": ""}
{"id": "1095914", "revid": "767487", "url": "https://it.wikipedia.org/wiki?curid=1095914", "title": "Alectrione", "text": "Alectrione (\u1f0a\u03bb\u03b5\u03ba\u03c4\u03c1\u03c5\u03ce\u03bd) \u00e8 il termine con cui in greco antico si indicava il gallo.\nSecondo la mitologia greca Alectrione era un giovane che venne incaricato da Ares di fare la guardia fuori dalla porta della stanza, mentre il dio si concedeva un illecito incontro amoroso con Afrodite. Il giovane per\u00f2 fin\u00ec per addormentarsi ed Helios, il sole, sorprese la coppia di amanti. Ares, adirato per l'accaduto, trasform\u00f2 Alectrione in un gallo, animale che da allora non dimentica mai di segnalare al mattino l'arrivo del sole."}
{"id": "1095915", "revid": "46291", "url": "https://it.wikipedia.org/wiki?curid=1095915", "title": "Pyrus sicanorum", "text": "Il pero sicano (\"Pyrus sicanorum\" ) \u00e8 una specie endemica della Sicilia, presente nel settore centro-occidentale dell'Isola, facente capo al sistema orografico dei Monti Sicani. Per quanto affine a \"Pyrus pyraster\" la nuova specie se ne discosta soprattutto per un diverso rapporto lunghezza/larghezza delle foglie, la forma e le dimensioni del frutto.\nDescrizione.\nAlbero medio, spinescente, eretto, con rami assurgenti e chioma tendenzialmente cilindrica; corteccia da grigio a bruno-rossastra.\nFoglie.\nFoglie con lamina da lanceolata ad ellittica, con margine intero, ondulato o leggermente crenulato; base acuta ed apice da acuto ad acuminato, leggermente mucronato; picciolo glabro o con pochi e sparsi peli semplici. Stipole lineari, precocemente caduche.\nFiori.\nCorimbo di 5-7 fiori. Calice con sepali lineari-triangolari, lanosi. Corolla con petali da obovati ad oblunghi, leggermente asimmetrici, con unghia evidente e pronunciata. Stami 20 di cui 10 pi\u00f9 corti. Stili 5, di diversa lunghezza, pelosi nella parte inferiore.\nFrutti.\nPomo turbinato-cidoniforme, di grossa dimensione. Calice da persistente a semipersistente.\nDistribuzione.\n\"Pyrus sicanorum\" ha una distribuzione geografica limitata ad un'area localizzata nella parte centro-occidentale della Sicilia.\nConservazione.\n\"Pyrus sicanorum\" \u00e8 considerata una specie minacciata (EN).\nCuriosit\u00e0.\nIl nome dell'epiteto \u00e8 riferito al \"locus typicus\" dei Monti Sicani."}
{"id": "1095930", "revid": "1745361", "url": "https://it.wikipedia.org/wiki?curid=1095930", "title": "Stilbe", "text": "Stilbe () \u00e8 un personaggio della mitologia greca. \u00c8 una ninfa naiade.\nMitologia.\nFiglia del dio fluviale Peneo e della naiade Creusa secondo Diodoro Siculo o di Oceano e Teti secondo la prefazione di Igino.\nDa Apollo ebbe i gemelli Centauro (il progenitore della stirpe dei Centauri) e Lapite il progenitore dei Lapiti.\nSecondo un'altra versione del mito, Centauro era invece figlio di Issione e di Nefele.\nAltri figli a lei accreditati sono Oineo (avuto da Apollo) e la ninfa Cariclo avuta da Cicreo."}
{"id": "1095931", "revid": "1305772", "url": "https://it.wikipedia.org/wiki?curid=1095931", "title": "Nieuwpoort", "text": "Nieuwpoort (\"Nieuwp\u00f4ort\" in fiammingo, Nieuport in francese) \u00e8 un comune belga di 11.451 abitanti, situato nella provincia fiamminga delle Fiandre Occidentali.\nLa municipalit\u00e0 comprende la citt\u00e0 di Nieuwpoort vera e propria e le cittadine di Ramskapelle e Sint-Joris.\nAl 1\u00ba gennaio 2012 Nieuwpoort contava una popolazione di 11.368 abitanti. L'area totale \u00e8 di 31.00\u00a0km\u00b2, il che comporta una densit\u00e0 di popolazione di 366 abitanti per km\u00b2.\nA Nieuwpoort il fiume Yser si getta nel mar del Nord.\nStoria.\nOttenne lo \"status\" di citt\u00e0 nel 1163 dal conte Filippo I delle Fiandre.\nVi si svolse nel 1600 la battaglia di Nieuwpoort, tra olandesi e spagnoli.\nDurante la battaglia dell'Yser, nella Prima guerra mondiale, Karel Cogge apr\u00ec per due volte le chiuse alle bocche del fiume Yser per allagare l'entroterra, fermando cos\u00ec l'avanzata dell'esercito tedesco.\nCitt\u00e0.\nIl centro storico di Nieuwpoort \u00e8 situato a circa tre chilometri dall'attuale linea di costa. Vicino al mare si \u00e8 sviluppato un nuovo centro turistico. Le due parti formano un'area continua, unita da costruzioni lungo la Albert I Laan e il porto peschereccio."}
{"id": "1095935", "revid": "46291", "url": "https://it.wikipedia.org/wiki?curid=1095935", "title": "Pieris (botanica)", "text": "Pieris \u00e8 un genere di arbusti sempreverdi della famiglia Ericaceae.\nTassonomia.\nLe specie appartenenti a questo genere sono:"}
{"id": "1095937", "revid": "86757", "url": "https://it.wikipedia.org/wiki?curid=1095937", "title": "Moshe Bejsky", "text": ""}
{"id": "1095939", "revid": "1457659", "url": "https://it.wikipedia.org/wiki?curid=1095939", "title": "Via del Ronco", "text": "Via del Ronco si trova a Firenze, tra via Romana e il Giardino di Boboli.\nQuesta strada prese il nome da un certo Ronco, proprietario di un tiratoio di lana detto del Cavallo. Un figlio di Ronco, Morello, fu alfiere nell'esercito di Cosimo I durante la Guerra di Siena (1554). Fu fatto prigioniero da Piero Strozzi, maresciallo del re di Francia e venne impiccato nel 1555 insieme ad altri, per rappresaglia contro il marchese di Marignano.\nAnticamente la via si chiamava via (o chiasso) della Cava, da una cava di pietre che era collocata nella collina di Boboli. Via della Cava, che girava dietro Palazzo Pitti e usciva in via Guicciardini, venne chiusa quando si cre\u00f2 il Giardino di Boboli dopo il 1550.\nIn via del Ronco si riuniva segretamente Michele di Lando, (gi\u00e0 Connestabile dei Balestrieri del Comune, poi Caporale degli Scardassieri di Niccolaio degli Albizi), coi suoi compagni per organizzare il Tumulto dei Ciompi nel 1378."}
{"id": "1095950", "revid": "3535", "url": "https://it.wikipedia.org/wiki?curid=1095950", "title": "Ert\u00e9", "text": ""}
{"id": "1095951", "revid": "3535", "url": "https://it.wikipedia.org/wiki?curid=1095951", "title": "Art D\u00e9co", "text": ""}
{"id": "1095964", "revid": "438678", "url": "https://it.wikipedia.org/wiki?curid=1095964", "title": "Petroldragon", "text": "La Petroldragon \u00e8 stata una societ\u00e0 nata alla fine degli anni settanta dello scorso secolo per lo sfruttamento di un brevetto che i proponenti affermavano idoneo a trasformare i rifiuti in petrolio, gas e carbone. Agli inizi degli anni novanta, l'azienda e il suo titolare, Andrea Rossi, finiscono sotto inchiesta per diversi reati legati allo smaltimento dei rifiuti. Nel 1993, una Commissione interministeriale incaricata di collaudare la bont\u00e0 del brevetto escluse che il ciclo di lavorazione messo in atto da Rossi fosse idoneo a produrre oli greggi.\nLa vicenda viene oggi indicata come esempio di \"ecotruffa\" che fa uso di \"tecnologie tarocche\".\nLa presunta invenzione.\nIl presunto processo inventato da Andrea Rossi, chiamato lo \"Sceicco della Brianza\" a causa di questa sua invenzione, sarebbe una variante del processo di depolimerizzazione, che permette di ottenere il cracking delle grosse molecole organiche, provenienti dalle plastiche, composti vegetali, animali, gomme ecc. riducendole nella forma di carbone-petrolio-gas. Il processo avviene in assenza di ossigeno, inizialmente ad una bassa temperatura (250\u00a0\u00b0C), ma elevata pressione (4 MPa) per un tempo di circa 15 minuti, in questa fase i composti organici si trasformerebbero in composti ricchi di idrocarburi, ma fisicamente simili ad una \"cenere\" nera ad alto contenuto carbonioso, questa \"cenere\" viene successivamente fatta passare in un processo di trasformazione a media temperatura (500\u00a0\u00b0C) che romperebbe le lunghe catene aromatiche (cracking), facendola diventare in una certa percentuale petrolio, secondo quanto affermava l'inventore.\nPrima della presunta invenzione di Andrea Rossi (Ottobre 1977) questo tipo di processo era piuttosto dispendioso in quanto l'energia prodotta era inferiore a quella consumata per sostenere il processo stesso. La \"Petroldragon\" invece dichiarava un'efficienza di conversione in peso dei rifiuti a prodotti combustibili in ragione dell'80%.\nLa Petroldragon.\nLa raccolta e lo stoccaggio dei rifiuti: l'inizio della attivit\u00e0.\nAndrea Rossi (Milano, 3 giugno 1950), laureato in filosofia, nel 1982 firma un accordo con l'ENI che prevede lo sfruttamento del processo da lui inventato sul piano industriale e commerciale in Italia e nel mondo. Nello stesso anno su proposta di Francesco Colucci, sottosegretario socialista alle Finanze, viene approvata una legge sui \"liquidi combustibili ottenuti dal trattamento dei rifiuti industriali o urbani\" che agevolava l'attivit\u00e0 di aziende come la Petroldragon.\nNel 1983 la regione Lombardia autorizza la sperimentazione del processo sotto il controllo dei ricercatori Eni; dopo un anno e mezzo di sperimentazioni, i tecnici dell'Eni concludono che \"la scadente qualit\u00e0 dei liquidi prodotti, ne rende problematico l'utilizzo senza ulteriori e costosi trattamenti\" inoltre \"la presenza di composti clorurati rende improponibile la possibilit\u00e0 di impiego nei forni industriali\" per gli stessi tecnici anche il carbone prodotto era inutilizzabile e da \"mandare in discarica\".\nNonostante queste risultanze fino al 1986 la regione Lombardia autorizza l'azienda di Rossi a trattare fino a 30 tonnellate al giorno di rifiuti industriali; alla fine degli anni ottanta Rossi conta su un giro d'affari miliardario e centri di stoccaggio vengono realizzati a Lacchiarella (dove la Petroldragon ha rilevato l'ex raffineria Omar), Dresano, Airuno, Zanica, Spinetta Marengo, Mosio e Piossasco\nDopo pochi anni le attivit\u00e0 di Rossi richiamano l'attenzione sia dei movimenti ambientalisti sia dei cittadini che vivono nelle zone di stoccaggio che lamentano episodi di inquinamento.\nFine della attivit\u00e0 e problemi giudiziari.\nNel 1989 la Guardia di Finanza sequestra l'impianto di smaltimento di rifiuti di Caponago della Petroldragon con altri sei depositi: le indagini avevano mostrato come il presunto petrolio che proveniva dall'azienda non avesse mai avuto collocazione sul mercato (il \"prodotto\" infatti era stato o stoccato in silos o illegalmente smaltito). Dalle analisi tale sostanza era risultata un \"miscuglio di rifiuti tossici non trattati contenenti solventi chimici altamente dannosi e con accentuata presenza di cloro e acido solforico\"..\nNel 1996 sar\u00e0 avviata la bonifica dei terreni. Per la bonifica al 1997 erano stati spesi 57 miliardi di lire sostenuti dalla Regione Lombardia e dallo Stato (la spesa sar\u00e0 al 2004 di 41 milioni di euro).\nLe societ\u00e0 di Rossi falliscono e viene quindi avviato un procedimento di risarcimento dei costi di smaltimento. Andrea Rossi viene processato per vari reati. Lo stesso Rossi verr\u00e0 nuovamente arrestato a Roma nel 2000, dopo essersi trasferito in USA e durante un rientro in Italia, in qualit\u00e0 di latitante. Nell'autunno 2001 viene fatta una transazione che prevede che le 300 aziende clienti della Petroldragon risarciscano la regione Lombardia con circa 11 miliardi di lire Nel 2003 a Dresano erano ancora presenti 74\u00a0000 tonnellate di rifiuti tossici\nNel 2004 Andrea Rossi \u00e8 assolto dalle accuse di associazione a delinquere finalizzata al riciclaggio di rifiuti tossici e nocivi per insussistenza del fatto. Si tratta della terza assoluzione dopo quelle ottenute nei processi tenuti presso i tribunali di Monza e Ariano Irpino dove erano stati precedentemente trasferiti alcuni tronconi dell'inchiesta. Rossi \u00e8 stato sanzionato definitivamente solo per vicende minori legate al mancato rispetto delle autorizzazioni che aveva ottenuto per lo smaltimento dei rifiuti.\nPer Rossi a novembre 2011 pendeva ancora in appello il processo per la bancarotta fraudolenta legata al crac finanziario della Petroldragon, dopo una condanna in primo grado a 8 anni di reclusione.\nSul proprio sito web Andrea Rossi scrive che \"di 56 processi, tutti quelli per i quali \u00e8 stato incarcerato finiranno con un'assoluzione; di tutti i processi per motivazioni fiscali, derivati dalle bancarotte causate dalla chiusura della Omar e della Petroldragon, 5 finiscono con una condanna [...]. Tutti gli altri finiscono con assoluzioni e prescrizioni\"."}
{"id": "1095965", "revid": "72396", "url": "https://it.wikipedia.org/wiki?curid=1095965", "title": "Enrico Ruta", "text": "Visse prevalentemente a Napoli, dove conobbe e frequent\u00f2 Benedetto Croce, e dove nel 1930 lo troviamo docente di dottrina politica presso l'Istituto superiore di scienze economiche e commerciali. Ingegno versatile, ha lasciato opere di narrativa e di scienze politiche e sociali. Importante \u00e8 stata anche la sua opera di traduttore di testi di Nietzsche e Treitschke. Fu collaboratore del quotidiano napoletano \"Il Mattino\". Negli anni trenta svilupp\u00f2 teorie politiche in armonia con l'ideologia del regime fascista.\nOpere.\nNarrativa\nSaggi\nTraduzioni"}
{"id": "1095968", "revid": "99089", "url": "https://it.wikipedia.org/wiki?curid=1095968", "title": "Treitschke", "text": ""}
{"id": "1095970", "revid": "88740", "url": "https://it.wikipedia.org/wiki?curid=1095970", "title": "Donativo", "text": "Durante l'impero romano, un donativo era una ricompensa eccezionale (in latino \"donativa\" o \"liberalitates\"), concesso a dei corpi dell'esercito, solitamente equivalente a parecchi anni di \"stipendium\". I pretoriani (guardia personale dell'imperatore) ricevevano frequentemente un donativo: per l'arrivo di un nuovo imperatore, per la nascita o per il matrimonio all'interno della famiglia imperiale. Gli altri corpi dell'esercito (legioni e truppe ausiliarie) ricevevano donativi meno frequentemente, o addirittura non ne ricevevano.\nSi differenziavano dai \"congiaria\" che rappresentavano, invece, libere elargizioni distribuite alla plebe di Roma, seppure costituissero una identica forma di \"liberalitas\" del \"princeps\".\nAl momento del suo conferimento, solitamente effettuato nell'accampamento, era usanza che il soldato (incerto se ci\u00f2 riguardasse chi era stato insignito della corona o tutti coloro che ricevevano il donativo) dovesse indossare la corona d'alloro. Celebre il caso, riferito da Tertulliano (\"De corona militis\"), del soldato cristiano che, al momento dell'elargizione della gratifica da parte degli \"eccellentissimi imperatori\" (Settimio Severo, Caracalla e Geta o i soli Caracalla e Geta), rifiut\u00f2 di cingersi il capo con la corona, preferendo tenerla in mano. Il soldato, al tribuno che gli chiedeva conto del \"diversus habitu\", rispose di essere cristiano (\"Christianus sum\"), e perci\u00f2 venne punito con la carcerazione.\nStoria.\nVale la pena ricordare che il \"donativum\" era un'integrazione dello \"stipendium\" (paga regolare) dovuta al generico soldato romano, a partire dal legionario romano. I primi donativi risalirebbero al tempo della Repubblica romana, continuando poi sia durante l'alto Impero sia durante il tardo Impero romano, come segue:"}
{"id": "1095971", "revid": "116307253", "url": "https://it.wikipedia.org/wiki?curid=1095971", "title": "Twelve (Patti Smith)", "text": "Twelve \u00e8 il decimo album della cantautrice statunitense Patti Smith. Pubblicato il 24 aprile 2007, \u00e8 composto (come suggerisce il titolo dell'album) da 12 tracce, tutte cover di vari artisti, da Jimi Hendrix ai Nirvana. La cantautrice ha scelto i brani considerando l'influenza che questi hanno avuto nel corso del suo excursus musicale.\nL'uscita dell'album \u00e8 stata accompagnata da un EP intitolato \"Two More\", contenente due brani non compresi nell'album: \"Perfect Day\" di Lou Reed e \"Here I Dreamt I Was an Architect\" dei The Decemberists."}
{"id": "1095973", "revid": "41933", "url": "https://it.wikipedia.org/wiki?curid=1095973", "title": "Donativum", "text": ""}
{"id": "1095975", "revid": "767487", "url": "https://it.wikipedia.org/wiki?curid=1095975", "title": "Via dei Ramaglianti", "text": "Via dei Ramaglianti si trova a Firenze, da Borgo San Jacopo a via dello Sprone. I Ramaglianti erano un'importante famiglia ghibellina che aveva una cappella nella chiesa di San Jacopo sopr'Arno e una torre in questa via, la torre dei Ramaglianti, appunto.\nNel 1439 questa via, molto corta e stretta, si chiam\u00f2 via dei Giudei, perch\u00e9 la Signoria, preoccupata per lo sviluppo dell'usura esercitata da i banchieri fiorentini, chiam\u00f2 da altre citt\u00e0 gli ebrei, autorizzandoli ad esercitarvi l'arte del cambio e del prestito sotto determinate norme, fra le quali quella di abitare con le famiglie tutti in questa via, dove rimasero fino al 1560, quando Cosimo I li fece trasferire nel quartiere del Ghetto in Mercato Vecchio. Fino al 1944, prima che la zona fosse minata dai tedeschi in ritirata, in un edificio sulla strada esistevano le tracce dell'ex-sinagoga."}
{"id": "1095976", "revid": "10652", "url": "https://it.wikipedia.org/wiki?curid=1095976", "title": "Morus papyrifera", "text": ""}
{"id": "1095977", "revid": "2990", "url": "https://it.wikipedia.org/wiki?curid=1095977", "title": "La Piccola Principessa", "text": ""}
{"id": "1095985", "revid": "1979289", "url": "https://it.wikipedia.org/wiki?curid=1095985", "title": "Cardiochirurgia", "text": "La cardiochirurgia \u00e8 una branca della medicina che si occupa della chirurgia del cuore e dei vasi sanguigni ad esso collegati. Le prime operazioni sul pericardio avvennero nel XIX secolo, ma la cardiochirurgia si svilupp\u00f2 sensibilmente solo dopo la met\u00e0 del XX secolo. \nNegli anni cinquanta Alfred Blalock e Helen Taussig studiarono la possibilit\u00e0 di trattare il cosiddetto \"morbo blu\" (ossia le malattie che come sintomo principale hanno la cianosi) mediante un intervento chirurgico sulle vene che portano sangue al cuore. L'intervento che prese il nome di intervento di Blalock ha consentito a migliaia di bambini affetti da tetralogia di Fallot in tutto il mondo di sopravvivere e di arrivare ad una et\u00e0 adulta per essere sottoposti dopo parecchi anni ad un intervento definitivo.\nNuove scoperte della fisiopatologia cardiaca e continue innovazioni tecnologiche hanno permesso di ottenere nel giro di pochi decenni risultati chirurgici eccezionali nella correzione sia delle cardiopatie congenite sia delle cardiopatie acquisite. Gli interventi cardiochirurgici pi\u00f9 frequenti, eseguiti nell'adulto, consistono in:"}
{"id": "1095993", "revid": "21880", "url": "https://it.wikipedia.org/wiki?curid=1095993", "title": "Plantaginales", "text": ""}
{"id": "1095995", "revid": "640277", "url": "https://it.wikipedia.org/wiki?curid=1095995", "title": "Santuario di Nostra Signora della Guardia (Genova)", "text": ""}
{"id": "1095998", "revid": "8911", "url": "https://it.wikipedia.org/wiki?curid=1095998", "title": "Caminetto", "text": ""}
{"id": "1095999", "revid": "149726", "url": "https://it.wikipedia.org/wiki?curid=1095999", "title": "Publio Decio Mure (nipote di Publio)", "text": ""}
{"id": "1096001", "revid": "287204", "url": "https://it.wikipedia.org/wiki?curid=1096001", "title": "Sottocampionamento", "text": "Il sottocampionamento o decimazione (\"downsampling\" in inglese) \u00e8 nella teoria dei segnali l'operazione di riduzione della frequenza di campionamento del segnale elettrico.\nTale tecnica viene impiegata solitamente per comprimere la velocit\u00e0 di trasmissione o la dimensione dei dati in formato digitale. Se i dati sono di tipo grafico (ad esempio, immagini digitali), l'operazione prende il nome di \"subsampling\", e in quel caso consiste nella riduzione dei pixel che compongono l'immagine.\nIl fattore di \"downsampling\" (comunemente denotato con la lettera \"M\") \u00e8 nella maggior parte dei casi un intero o una frazione razionale maggiore dell'unit\u00e0. Questo fattore moltiplica il periodo di campionamento o, in maniera equivalente, ne divide la frequenza. Ad esempio, se ad un CD audio viene applicato un fattore M uguale a 5/4, la risultante frequenza di campionamento scender\u00e0 da 44.100 a 35.280 Hz, e la velocit\u00e0 di trasmissione dei dati passer\u00e0 da 1.411.200 a 1.128.960 bit al secondo.\nMantenere l'integrit\u00e0 del segnale.\nSiccome l'operazione di sottocampionamento riduce la frequenza di campionamento, bisogna verificare che il teorema del campionamento di Nyquist-Shannon non venga infranto. Se invece il teorema non viene soddisfatto allora il significato risultante presenter\u00e0 aliasing. Al fine di assicurare che il teorema sia soddisfatto, \u00e8 usato un filtro passa basso assieme ad un filtro anti-aliasing per ridurre l'ampiezza di banda del segnale prima che esso venga compresso."}
{"id": "1096002", "revid": "1718925", "url": "https://it.wikipedia.org/wiki?curid=1096002", "title": "Sedecia", "text": "Sedechia (in ebraico: \u05e6\u05b4\u05d3\u05b0\u05e7\u05b4\u05d9\u05b8\u05bc\u05d4\u05d5\u05bc, \"\u015eidhqiyy\u0101h\u00fb\"; in greco: \u03b6\u03b5\u03b4\u03b5\u03ba\u03b9\u03b1\u03c2, \"Zedekias\"; in arabo; \u0635\u062f\u0642\u064a\u0627, \"\u015eidqiyy\u0101\") fu l'ultimo re del Regno di Giuda. Egli fu il terzo figlio di Giosia.\nIl regno di Sedechia dur\u00f2 11 anni dal 597 al 586 a.C.\nAntefatto.\nIl Regno di Israele, alla morte di Re Salomone (931 a.C.) sub\u00ec una grave crisi dinastica che port\u00f2 alla sua scissione in due regni rivali: le dieci trib\u00f9 settentrionali diedero vita al Regno d'Israele che venne distrutto dagli Assiri nel 721 a.C., a causa del mancato pagamento delle tasse di vassallaggio, con capitale Samaria. L'ultimo re d'Israele fu Osea (757 a.C. - 721 a.C.) e tutta la popolazione ebraica fu portata in esilio dal re assiro Sargon II (754 a.C. - 705 a.C.) e sostituita con altri popoli mesopotamici.\nLe due trib\u00f9 meridionali, invece, diedero origine al Regno di Giuda, vassallo degli Assiri sino al 612 a.C., quando l'alleanza tra Caldei (Neobabilonesi), Medi ed Elamiti mand\u00f2 in frantumi l'Impero Assiro.\nIl Regno di Giuda, che mantenne come propria capitale Gerusalemme, pass\u00f2 di vassallaggio in vassallaggio. Re Giosia (643 a.C. - 609 a.C.) era vassallo degli Assiri e tent\u00f2 d'impedire che gli Egizi del faraone Necho II (651 a.C. - 594 a.C.) tenessero in vita l'ultima piazzaforte assira ad Harran (Carre), al confine tra le attuali Siria e Turchia, non lontano dal fiume Eufrate.\nLa battaglia venne ingaggiata nel 605 a.C. presso Megiddo e vide la vittoria arridere agli Egizi e la morte in battaglia di Giosia. Ma proprio questa battaglia ritard\u00f2 fatalmente la marcia dell'esercito egizio, che venne attaccato da Nabucodonosor II di Babilonia (637 a.C. - 562 a.C.) presso la citt\u00e0 di Carchemish (Dura Europos) nella tarda estate del 605 a.C. Gli egizi furono messi in rotta, e il confine tra Egitto e Impero Neobabilonese fu posto appena a settentrione della citt\u00e0 di Gaza (che rimase l'unica citt\u00e0 della Palestina ancora in mano egizia).\nGli egizi avevano imposto sul trono del Regno di Giuda il sovrano vassallo Ioiakim (632 a.C. - 597 a.C.), dispotico e crudele, ma - soprattutto - poco diplomatico. Nel frattempo, agli Egizi si sostituirono, come protettori di Ioiakim, i Babilonesi, cui il re si ribell\u00f2. Ci\u00f2 comport\u00f2 l'assedio di Gerusalemme e la sua caduta in mano ai Babilonesi, che per\u00f2 risparmiarono il tempio dal saccheggio. I nobili di Giuda vennero per\u00f2 portati ostaggi a Babilonia. Tra di essi, Ioiachin (612 a.C. - 550 a.C.), il neoeletto re di Giuda e figlio di Ioiakim (morto durante l'assedio), il quale mor\u00ec esule a Babilonia, ospite pi\u00f9 che prigioniero.\nSedecia messo sul trono da Nabucodonosor di cui si proclam\u00f2 inizialmente fedele vassallo (al posto del nipote Ioiachin deportato), si ribell\u00f2 ai Babilonesi dopo nove anni. Nabucodonosor assedi\u00f2 Gerusalemme (587 a.C.), la espugn\u00f2, distrusse il Tempio e pose fine al regno di Giuda. Sedecia, fuggito di citt\u00e0 prima dell'espugnazione, fu raggiunto e catturato, accecato e portato prigioniero a Babilonia dove mor\u00ec.\n\"Sedec\u00eca figlio di Giosia divenne re al posto di Con\u00eca figlio di Ioiak\u00ecm\" narra la Bibbia. Si evince, quindi, che Sedecia era fratello di Ioiakim e zio di Ioiachin (detto \"Con\u00eca\").\nVita e regno.\nIl suo nome era Mattania, ma il re Nabucodonosor, quando lo mise sul trono al posto di Ioiachin, gli cambi\u00f2 il nome in Sedecia (cfr. II Re ). Nacque nel 619 a.C. e mor\u00ec nel 585 a.C.\nSedecia aveva ventun'anni quando divenne re e regn\u00f2 undici anni a Gerusalemme; sua madre si chiamava Camit\u00e0l figlia di Geremia ed era di Libna.\nIl profeta Geremia fu suo consigliere, ma egli \nSal\u00ec al trono all'et\u00e0 di ventun anni e il suo regno dipendeva da Nabucodonosor. E fu un vassallo molto ambiguo, dal momento che i suoi consiglieri erano divisi in una fazione filo-babilonese e una (maggioritaria) filo-egiziana. Nel 588 a.C. la fazione filo-egiziana, basandosi sulle promesse d'intervento del faraone Psammetico II (629 a.C. - 588 a.C.), costrinse Sedecia alla denuncia del trattato di vassallaggio con Babilonia. Non ascolt\u00f2 i consigli di Geremia (652 a.C. - 581 a.C.), profeta e suo consigliere, il quale proponeva la sottomissione a Nabucodonosor, e si ribell\u00f2 a Babilonia. Morto il faraone, nel frattempo, il nuovo sovrano d'Egitto, Apries (607 a.C. - 569 a.C.), si guard\u00f2 bene dall'appoggiare gli Ebrei nella ribellione.\nL'esercito di Nabucodonosor attacc\u00f2, e dopo un assedio prolungato, conquist\u00f2 e saccheggi\u00f2 Gerusalemme. Sedecia fu arrestato e portato a Babilonia come prigioniero. Il Regno di Giuda fu ridotto a provincia dell'impero babilonese. Per il popolo ebraico inizi\u00f2 l'esilio babilonese. Esso terminer\u00e0 con la conquista persiana di Babilonia (18 ottobre 538 a.C.), quando il re Ciro il grande (585 a.C. - 529 a.C.), con un editto, acconsentir\u00e0 al rimpatrio degli Ebrei prigionieri e la ricostruzione del tempio (521 a.C. - 488 a.C.).\nUna parte dell'esercito ebraico abbandon\u00f2 il re e il suo s\u00e8guito gi\u00e0 appena fuori le mura di Gerusalemme, dirigendosi a sud, anzich\u00e9 a est, al fine di non venir intercettati dai babilonesi. Essi varcarono il confine con l'Egitto presso il fiume noto nei testi biblici col nome di \"Torrente d'Egitto\". Gli Egiziani stanziarono questa colonna di disertori ebraici presso il confine con la Nubia, nel profondo Sud del Paese, nella citt\u00e0 di Elefantina, impiegandoli come guardie di frontiera assieme a un contingente di mercenari greci. Coi secoli, questi coloni ebrei si fusero con la popolazione locale e tornarono al politeismo, adorando un Pantheon composto da una triade divina con a capo un dio di nome \"Yah\u00f9\", evidente storpiatura del nome del dio ebraico \"Yaveh\".\nLa caduta di Gerusalemme.\nLa Bibbia narra che \"Allora nel decimo mese dell'anno nono del suo regno, il dieci del mese, venne Nabucod\u00f2nosor re di Babilonia con tutto l'esercito contro Gerusalemme. Costoro si accamparono intorno ad essa e costruirono attorno opere d'assedio. La citt\u00e0 rimase assediata fino all'undecimo anno del re Sedec\u00eca. Nel quarto mese, il nove del mese, mentre la fame dominava nella citt\u00e0 e non c'era pi\u00f9 pane per la popolazione, fu aperta una breccia nella citt\u00e0. Allora tutti i soldati fuggirono, uscendo dalla citt\u00e0 di notte per la via della porta fra le due mura, che era presso il giardino del re e, mentre i Caldei erano intorno alla citt\u00e0, presero la via dell'Araba\".\nEd ancora: \"Le truppe dei Caldei per\u00f2 inseguirono il re e raggiunsero Sedec\u00eca nelle steppe di Gerico; allora tutto il suo esercito lo abbandon\u00f2 e si disperse. Il re fu catturato a tarda notte e condotto a Ribla nel paese di Amat presso il re di Babilonia che pronunzi\u00f2 la sentenza contro di lui. Il re di Babilonia fece sgozzare i figli di Sedec\u00eca sotto i suoi occhi e fece sgozzare anche tutti i capi di Giuda in Ribla; cav\u00f2 gli occhi a Sedec\u00eca e lo fece legare con catene e condurre a Babilonia, dove lo tenne in carcere fino alla sua morte. Nel quinto mese, il dieci del mese, essendo l'anno decimonono del regno di Nabucod\u00f2nosor re di Babilonia, Nabuzarad\u00e0n, capo delle guardie, che prestava servizio alla presenza del re di Babilonia, entr\u00f2 a Gerusalemme. Egli incendi\u00f2 il tempio del Signore e la reggia e tutte le case di Gerusalemme, diede alle fiamme anche tutte le case dei nobili. Tutto l'esercito dei Caldei, che era con il capo delle guardie, demol\u00ec tutte le mura intorno a Gerusalemme. Il resto del popolo che era stato lasciato in citt\u00e0, i disertori che erano passati al re di Babilonia e quanti eran rimasti degli artigiani, Nabuzarad\u00e0n, capo delle guardie, li deport\u00f2: dei pi\u00f9 poveri del paese Nabuzarad\u00e0n, capo delle guardie ne lasci\u00f2 una parte come vignaioli e come campagnoli. I Caldei fecero a pezzi le colonne di bronzo che erano nel tempio, le basi a ruote e il mare di bronzo che era nel tempio e ne portarono tutto il bronzo in Babilonia. Essi presero ancora le caldaie, le palette, i coltelli, i bacini per l'aspersione, le coppe e tutti gli arredi di bronzo che servivano al culto. Il capo delle guardie prese ancora i bicchieri, i bracieri, i bacini, le caldaie, i candelabri, le coppe e i calici, quanto era d'oro e d'argento.\""}
{"id": "1096004", "revid": "1386670", "url": "https://it.wikipedia.org/wiki?curid=1096004", "title": "Plantaginaceae", "text": "Plantaginaceae \u00e8 una famiglia di piante spermatofite dicotiledoni in maggioranza erbacee prevalentemente terricole, ma anche acquatiche, con fiori disposti a spiga o a capolino, zigomorfi (tipicamente labiati) o attinomorfi.\nEtimologia.\nIl nome della famiglia di queste piante deriva dal genere tipo \"Plantago\" la cui etimologia deriva dalla parola latina \"planta\" che significa \"pianta del piede\" e fa riferimento alle piatte foglie basali di questa pianta simili a \"piante di un piede\".\nIl nome scientifico della famiglia \u00e8 stato definito dal botanico francese Antoine-Laurent de Jussieu (Lione, 12 aprile 1748 \u2013 La Plata, 17 settembre 1836) nella pubblicazione \"Genera Plantarum - 89. 1789\" del 1789.\nDistribuzione e habitat.\nPer questa famiglia le varie trib\u00f9 sono distribuite come indicato dalla tabella sottostante:\nTassonomia.\nQuesta famiglia comprende 113 generi con specie (oppure secondo altri Autori 114 generi e specie, o anche 117 generi e 1904 specie o 90 generi e specie) ed \u00e8 suddivisa in tre sottofamiglie con 9 trib\u00f9; altre 4 trib\u00f9 attualmente non hanno una collocazione precisa nell'ambito della famiglia.\nNelle vecchie classificazioni questa famiglia comprendeva tradizionalmente solamente tre generi (\"Bougueria\", \"Littorella\", e \"Plantago\") con poco pi\u00f9 di 200 specie. La posizione sistematica di questa famiglia \u00e8 sempre stata molto discussa, ed \u00e8 tuttora in via di sistemazione tassonomica.\nAll'inizio del secolo scorso, il botanico tedesco Heinrich Gustav Adolf Engler (1844 \u2013 1930), famoso per i suoi lavori sulla tassonomia delle piante, aveva isolato questa famiglia in un ordine apposito Plantaginales. In contrapposizione Richard von Wettstein (1863 \u2013 1931), botanico austriaco, il primo ad aver introdotto un sistema di classificazione filogenetico delle piante, l'aveva sistemata nell'ordine delle Tubiflorae. Mentre il botanico americano Charles Bessey (1845 \u2013 1915), il meno conosciuto fra i tre, l'aveva posta fra le Primulales. In tempi pi\u00f9 moderni (anni ottanta) il botanico americano Arthur Cronquist (1919-1992) pubblica alcuni testi nei quali propone una sua classificazione della famiglia delle Plantaginaceae agganciandola all'ordine delle Plantaginales; ma \u00e8 di questi ultimi anni una proposta ancora pi\u00f9 innovativa del Angiosperm Phylogeny Group che oltre ad assegnare la famiglia all'ordine delle Lamiales trasferisce in essa anche diversi generi da altre famiglie (soprattutto Scrophulariaceae).\nLa seguente tabella riassume brevemente la storia di questi ultimi anni delle varie classificazioni della famiglia di questa voce.\nIl termine Clade si riferisce solamente alla classificazione APG II; la colonna \u201cAltre classificazioni\u201d propone delle classificazioni intermedie tra quella del Sistema Cronquist e quella della Classificazione APG II.&lt;br&gt;\nNella nuova sistemazione della famiglia sono stati inclusi diversi generi appartenenti alla famiglia delle Scrophulariaceae, questo perch\u00e9 i vari studi filogenetici hanno dimostrato che questa categoria andava inclusa nell'Ordine delle Lamiales; inoltre sono stati inclusi anche diversi generi delle Globulariaceae, delle Hippuridaceae, e altri ancora che sono stati riscontrati pi\u00f9 vicini filogeneticamente alla famiglia delle Plantaginaceae.&lt;br&gt;\nPer concludere questo paragrafo dedicato alla nuova sistemazione della famiglia \u00e8 da segnalare che alcuni ricercatori, vista la rivoluzionaria ristrutturazione di questa categoria, hanno proposto nomi alternativi come Veronicaceae oppure Antirrhinaceae; la comunit\u00e0 scientifica comunque ha mantenuto quello delle Plantaginaceae (accettato anche dal APG).\nCarattaeri distintivi della famiglia.\nI caratteri morfologici pi\u00f9 distintivi per questa famiglia sono:\nNote 1: queste caratteristiche sono considerate sinapomorfie morfologiche.\nFilogenesi.\nLa famiglia Plantaginaceae cos\u00ec come ora \u00e8 circoscritta risulta monofiletica anche se il suo \"gruppo fratello\" non \u00e8 stato ancora ben individuato. La conoscenza della struttura filogenetica interna della famiglia non \u00e8 ancora ben definita. Le tre sottofamiglie come sono attualmente descritte non risultano monofiletiche. Inoltre un gruppo di generi principalmente del Nuovo Mondo \u00e8 parafiletico rispetto ai cladi dei generi del Vecchio Mondo.\nMentre molti gruppi sono stati trasferiti dalla famiglia Scrophulariaceae in questa famiglia, i generi \"Scrophularia\" e \"Verbascun\" a ragione sono stati esclusi da questi trasferimenti. Le analisi di tipo molecolare sul DNA suggeriscono una forte inclusione di questi due generi nel clado del genere \"Selago\". \"Scrophularia\", \"Verbascun\" e \"Selago\" condividono logge delle antere confluenti con deiscenza per singola fessura distale, le antere inoltre sono claviformi (non sagittate). Infine la testa dei peli ghiandolari \u00e8 discoidale, appiattita formata da cellule separate da partizioni verticali. Da questa famiglia sono state inoltre escluse diverse erbe parassite (ora descritte all'interno delle Orobanchaceae). Sono state incluse le famiglie Callitrichaceae e Hippuridaceae formate da erbe acquatiche con fiori ridotti. Il collegamento filogenetico tra il genere \"Plantago\" e altri membri entomogami della famiglia \u00e8 confermato anche dalla chimica per la presenza comune di aucubina, mannitolo, acido linoleico e acido oleico. Altri collegamenti filogenetici si possono individuare tra la corolla tetralobata (per fusione dei due lobi superiori) del genere \"Plantago\" con alcune specie di \"Veronica\".\nLa famiglia Plantaginaceae nell'ambito dell'ordine delle Lamiales occupa, da un punto di vista filogeneico, una posizione abbastanza centrale: prima delle Scrophulariaceae e dopo il gruppo Peltantheraceae, Calceolariaceae e Gesneriaceae. La separazione della famiglia dal nucleo principale delle Lamiales \u00e8 avvenuta circa 70/60 milioni di anni fa, mentre i cadi interni risultano tutti pi\u00f9 giovani di 40 milioni di anni fa.\nIl cladogramma tratto dallo studio citato mostra una possibile (e provvisoria) configurazione filogenetica della famiglia in base alle attuali conoscenze.\nElenco delle sottofamiglie-trib\u00f9-sottotrib\u00f9.\nLa famiglia \u00e8 suddivisa in 4 sottofamiglie, 13 trib\u00f9, 4 sottotrib\u00f9, 108 generi e circa specie:\nElenco dei generi della famiglia.\nPer ogni sottofamiglia sono indicati i generi, con il numero delle specie, suddivisi per trib\u00f9 e sottotrib\u00f9.\nSottofamiglia Antirrhinoideae.\nLa sottofamiglia Antirrhinoideae comprende 2 trib\u00f9, 37 generi e circa 585 specie:\nSottofamiglia Digitalidoideae.\nLa sottofamiglia Digitalidoideae comprende 4 trib\u00f9, 2 sottotrib\u00f9, 26 generi e circa 500 specie:\nSottofamiglia Gratioloideae.\nLa sottofamiglia comprende 3 trib\u00f9, 2 sottotrib\u00f9, 34 generi e circa 366 specie:&lt;br&gt;\nTrib\u00f9 Callitricheae.\nLa trib\u00f9 Callitricheae comprende 2 generi e circa 40 - 50 specie:\nTrib\u00f9 Globularieae.\nLa trib\u00f9 Globularieae comprende 3 generi e circa 40 specie:\nTrib\u00f9 Plantagineae.\nLa trib\u00f9 Plantagineae comprende 4 generi e 297 specie:\nTrib\u00f9 Russelieae.\nLa trib\u00f9 Russelieae comprende 2 generi e 60 specie:\nIncertae sedis e note varie.\n1) La trib\u00f9 \"Russelieae\" con 2 generi e 60 specie, potrebbe essere un \"gruppo fratello\" della trib\u00f9 Cheloneae.\n2) All'interno della sottofamiglia Gratioloideae non \u00e8 pi\u00f9 descritta la trib\u00f9 Limoselleae (con il genere \"Limosella\" ) ora inserita nella famiglia Scrophulariaceae e la trib\u00f9 Lindernieae (con 14 generi) ora inserita nella famiglia Linderniaceae.\n3) Anche il genere \"Zenkerina\" (con la sola specie \"Zenkerina kamerunensis\" ), da alcuni Autori descritto all'interno della sottofamiglia Gratioloideae, attualmente \u00e8 considerato un sinonimo di \"Staurogyne\" ed \u00e8 incluso nella famiglia Acanthaceae. \n4) La tabella seguente elenca un gruppo di generi tradizionalmente descritti nelle famiglie Phrymaceae e Trapellaceae o Pedaliaceae (genere \"Trapella\") la cui collocazione nella sottofamiglia Gratioloideae \u00e8 ancora da definire (Incertae sedis):\n5) Secondo alcune ricerche il piccolo genere \"Uroskinnera\" (quattro specie distribuite in Messico e America Centrale), che deve ancora essere incluso in uno studio sistematico molecolare, condivide alcuni caratteri morfologici con la trib\u00f9 Russelieae e potrebbe essere integrato in essa. Attualmente \u00e8 descritto all'interno della trib\u00f9 Cheloneae.\nChiave per i generi della flora italiana.\nPer meglio comprendere ed individuare i vari generi della famiglia (solamente per i generi delle specie spontanee della flora italiana) l'elenco seguente utilizza in parte il sistema delle chiavi analitiche. Per ogni genere \u00e8 indicata anche la famiglia di appartenenza nelle precedenti classificazioni . I vari generi sono inoltre raggruppati per trib\u00f9 secondo le nuove direttive di classificazione. Il primo numero, tra parentesi quadre, indica le specie presenti in tutto il mondo, il secondo numero indica le specie spontanee presenti sul territorio italiano).\nSinonimi.\nLa famiglia Plantaginaceae ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti::\nUsi medici.\nL'interesse di questa famiglia nell'economia umana \u00e8 molto limitato se ci eccettua qualche specie ornamentale e qualche altra usata nella farmacopea popolare. Altre specie (come quelle del genere \"Plantago\") a volte sono addirittura infestanti. Di un certo interesse sono alcune specie che producono i cosiddetti \u201csemi di psillio\u201d (\"Plantago afra\" e \"Plantago indica\"), semi che vengono usati nella medicina naturale in quanto contengono delle mucillagini che favoriscono l'evacuazione intestinale.\nPi\u00f9 importanti sono le piante del genere \"Digitalis\". Contengono delle sostanze (glicosidi) che hanno un potente effetto sul cuore, quali la digitossina e il lanatoside C, che sono digitalici naturali. Pertanto risulta molto utile nella terapia dell'insufficienza cardiaca, come cardiotonico e nello scompenso cardiaco congestizio; tuttavia le stesse sostanze, se assorbite in dosi eccessive, la rendono una pianta notevolmente velenosa o addirittura mortale. In erboristeria vengono usate le foglie, i fiori e i semi.\nAlcune specie.\nTrib\u00f9 Gratioleae.\nSottotrib\u00f9 Dopatriinae\nSottotrib\u00f9 Gratiolinae"}
{"id": "1096005", "revid": "111016850", "url": "https://it.wikipedia.org/wiki?curid=1096005", "title": "Composto inorganico", "text": "Si definisce composto inorganico qualsiasi composto chimico che non contenga atomi di carbonio, o in cui questo elemento abbia numero di ossidazione +4. Sono pertanto compresi anidride e acido carbonico e relativi sali, bicarbonati, carbonati e monossido di carbonio (anche se in quest'ultimo composto il carbonio ha numero di ossidazione +2). \nGeneralit\u00e0.\nGli aggettivi \"organico\" e \"inorganico\" hanno origini storiche; anticamente si pensava infatti che le sostanze estratte da tessuti provenienti da organismi viventi, vegetali o animali, possedessero propriet\u00e0 peculiari derivanti proprio dalla loro origine \"organica\" e che quindi non potessero essere sintetizzate o che i loro equivalenti sintetici fossero diversi per la mancanza di queste particolari propriet\u00e0. La sintesi in laboratorio dell'urea nel 1828 da parte del chimico tedesco Friedrich W\u00f6hler e la constatazione che l'urea sintetica ha le medesime propriet\u00e0 chimico-fisiche di quella estratta dall'urina fecero cadere questo assunto, definitivamente nel 1861. I minerali sono storicamente i composti inorganici per eccellenza.\nAttualmente i composti del carbonio che comunemente vengono assimilati e studiati nell'ambito della sistematica inorganica sono quindi quelli semplici, e i derivati dell'acido carbonico, carbonati e bicarbonati. Inoltre, gli sviluppi relativi al ventesimo secolo hanno visto moltiplicarsi le commistioni tra chimica organica e chimica inorganica con il grande progredire della chimica metallorganica e della chimica bioinorganica.\nI composti inorganici hanno importante funzione fisiologica, inoltre trovano utilizzo in ambiti quali quello metallurgico, in microelettronica, nell'ambito delle ceramiche e nell'edilizia.\nSpesso in chimica inorganica capita di incontrare composti non stechiometrici, cio\u00e8 composti che non rispettano le comuni regole di valenza e leggi stechiometriche.\nComposti inorganici.\nLa sistematica inorganica, oltre a studiare dettagliatamente gli elementi chimici in base alla loro disposizione nella tavola periodica, si occupa anche dello studio delle varie tipologie di composti che tali elementi sono in grado di generare. Essenzialmente, oltre a composti quali ossidi, acidi, basi, sali e altri composti a carattere ionico o covalente, si possono evidenziare alcune peculiari classi di composti inorganici.\nComposti inorganici del carbonio.\nNon tutti i composti del carbonio sono di appannaggio della chimica organica. In particolare, diversi composti che non contengono legami C-H sono considerati strettamente inorganici. A titolo di esempio si citano il monossido di carbonio, il diossido di carbonio, l'acido carbonico e i suoi sali, il tetracloruro di carbonio, il solfuro di carbonio e i carburi.\nComposti di coordinazione.\nI composti di coordinazione sono caratterizzati dalla presenza di un legame coordinativo che lega un atomo metallico centrale a pi\u00f9 ligandi ionici o molecolari. I sali, disciolti in soluzione acquosa, formano ioni coordinati da molecole di acqua. Ad esempio, il solfato rameico in acqua forma [Cu(H2O)6]2+.\nComposti metallorganici.\nI composti metallorganici sono caratterizzati dal possedere un legame metallo-carbonio. Esempi di composti metallorganici sono i reattivi di Grignard e Fe(C5H5)2."}
{"id": "1096008", "revid": "124680676", "url": "https://it.wikipedia.org/wiki?curid=1096008", "title": "Enrico di Marcy", "text": "Biografia.\nNato da nobile famiglia, divenne abate dell'abbazia cistercense di Altacomba nel 1160 e, dal 1176, di quella di Clairvaux.\nSeguendo l'esempio del suo maestro spirituale Bernardo di Chiaravalle, dimostr\u00f2 la massima energia nella lotta contro le eresie. Nel 1178 partecip\u00f2, con il legato pontificio Pietro da Pavia, con Giovanni Bellemani e con altri vescovi a una spedizione armata contro Roger II Trencavel, visconte di B\u00e9ziers e conte di Carcassonne, che si era legato al conte Raimondo V di Tolosa e ad Alfonso II d'Aragona, appoggiando le mire espansionistiche del re aragonese nelle terre di Francia e dando e ricevendo a sua volta la solidariet\u00e0 del movimento cataro.\nDivenuto cardinale di Albano, fu una figura preminente nel III Concilio lateranense del 1179; l'anno successivo fece recitare a Valdo di Lione la \"Professione di fede\", che intendeva legare i valdesi alla Chiesa di Roma. Nel 1181 spieg\u00f2 ancora una notevole forza militare contro i c\u00e0tari, ponendo l'assedio a Lavaur, fino alla cattura del visconte di B\u00e9ziers.\nNel conclave del 1185, convocato il 25 novembre 1185 a seguito del decesso di papa Lucio III, venne eletto papa al primo scrutinio, ma rifiut\u00f2 la nomina, lasciando cos\u00ec posto al cardinale Uberto Crivelli di Milano che prese il nome di Urbano III.\nNel 1187 predic\u00f2 la Terza crociata e non si mostr\u00f2 interessato alla successione al papato che port\u00f2 all'elezione di Gregorio VIII nel mese di settembre del 1187.\nAlla sua morte il suo corpo venne inumato provvisoriamente ad Arras per poi essere trasferito all'Abbazia di Clairvaux.\nIl suo nome \u00e8 scritto come beato nel \"Martirologio gallicano\" ed \u00e8 celebrato dai cistercensi il 14 luglio.\nConclavi.\nDurante il periodo del suo cardinalato si svolsero quattro conclavi ai quali Enrico di Marcy partecip\u00f2:"}
{"id": "1096011", "revid": "254401", "url": "https://it.wikipedia.org/wiki?curid=1096011", "title": "Museo d'arte contemporanea Villa Croce", "text": "Il Museo d'arte contemporanea Villa Croce \u00e8 una delle strutture del polo museale di Genova. \u00c8 situato all'interno della Villa Croce, un edificio settecentesco in stile neoclassico donato al Comune di Genova dalla famiglia Croce nel 1951 con il vincolo di farne un museo.\nInaugurato nel 1985, espone una collezione permanente di opere d'arte italiana e internazionale, frutto del lavoro di ricerca di Maria Cernuschi Ghiringhelli, moglie del pittore e gallerista milanese Gino Ghiringhelli. Dal 2012 ha una gestione pubblico-privato in collaborazione tra il Comune di Genova, Palazzo Ducale Fondazione per la Cultura e un gruppo di privati. Da giugno 2012 a dicembre 2017 curatrice del Museo \u00e8 stata Ilaria Bonacossa. Da gennaio 2018 il curatore del Museo \u00e8 Carlo Antonelli.\nDescrizione.\nLa programmazione annuale.\nLa programmazione annuale \u00e8 prevalentemente rivolta alla ricerca contemporanea, con incursioni nei territori della musica, cinema, teatro e letteratura. A queste iniziative si affiancano anche mostre storiche dedicate a personaggi, movimenti e situazioni che hanno segnato l'evoluzione della ricerca artistica. Il programma offre una rappresentazione della contemporaneit\u00e0, spaziando dal design ai video, dalle installazioni alla fotografia, allo scopo di presentare la situazione internazionale della realt\u00e0 artistica sostenendo le eccellenze italiane e giovani artisti emergenti, con partenariati e collaborazioni italiane ed internazionali."}
{"id": "1096012", "revid": "46291", "url": "https://it.wikipedia.org/wiki?curid=1096012", "title": "Plantago", "text": "Plantago \u00e8 un genere di piante angiosperme dicotiledoni della famiglia Plantaginaceae.\nEtimologia.\nIl nome generico (\"Plantago\") deriva dalla parola latina \"planta\" che significa \"pianta del piede\" e fa riferimento alle piatte foglie basali di questa pianta simili a \"piante di un piede\".\nIl nome scientifico del genere \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum - 1: 112\" del 1753.\nDescrizione.\nLe piante di questa voce hanno una altezza variabile da pochi centimetri fino a quasi un metro. Il portamento \u00e8 soprattutto erbaceo, ma sono presenti anche piccoli arbusti; poche specie sono acquatiche. La forma biologica prevalente, almeno per l'areale europeo, \u00e8 emicriptofita rosulata (H ros), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale. Sono presenti anche altre forme biologiche come terofita scaposa (T scap) oppure camefita suffruticosa (Ch suffr) o camefita pulvinata (Ch pulv). Sono piante proterogine (gli ovuli maturano prima del polline per evitare l'autofecondazione in quanto sono piante soprattutto anemogame). Possono essere presenti le seguenti sostanze chimiche: glicosidi fenolici, saponine triterpenoidi, flavonoidi e altre sostanze. In genere la pubescenza \u00e8 formata da peli semplici.\nRadici.\nLe radici in genere sono secondarie e numerose da rizoma.\nFusto.\nLa parte aerea della pianta consiste in uno o pi\u00f9 assi fiorali (= scapi) allungati e privi di foglie.\nFoglie.\nLe foglie sono tutte in rosetta basale con disposizione spiralata o alternata e spesso sono persistenti per tutto l'anno. Raramente sono presenti foglie cauline con disposizione opposta. La forma della lamina \u00e8 per lo pi\u00f9 semplice (in poche specie sono pennate o lobate), ovale, ellittica, oblanceolata oppure da lanceolata a strettamente lineare. Il picciolo \u00e8 fillodiale (ossia \u00e8 appiattito e slargato e spesso termina verso la foglia in modo alato). La consistenza pu\u00f2 essere carnosa o succulenta. Spesso presentano una guaina alla base. La pagina fogliare \u00e8 percorsa da alcune venature parallele ed \u00e8 pubescente o subglabra; della peluria pu\u00f2 essere presente all'ascella delle foglie. Le stipole sono assenti.\nInfiorescenza.\nLe infiorescenze sono delle spighe composte da fiori riuniti in gran numero; i fiori sono sessili, piccoli e ridotti in ogni elemento. Raramente sono presenti dei fiori singoli. Ogni spiga \u00e8 sorretta da uno scapo (= peduncolo) in genere robusto, eretto, angoloso e generalmente pubescente. Nell'infiorescenza sono presenti (oppure no) delle brattee carenate.\nFiori.\nI fiori sono ermafroditi, attinomorfi, tetrameri (4-ciclici), ossia con quattro verticilli (calice \u2013 corolla - androceo \u2013 gineceo) e tetrameri (4-meri: la corolla e il calice sono pi\u00f9 o meno a 4 parti).\nFrutti.\nI frutti sono delle capsule o nucule da ovoidi a ellissoidi con deiscenza trasversale (opercolata, ossia con coperchio) in parte nascoste dai sepali persistenti. I semi possono essere anche numerosi sia diritti che curvati con abbondante endosperma. I cotiledoni sono paralleli al lato ventrale.\nDistribuzione e habitat.\nLa distribuzione delle specie di questo genere \u00e8 cosmopolita. L'habitat \u00e8 vario, da quello acquatico a quello marittimo fino alle zone calde desertiche.\nDistribuzione e habitat delle specie alpine.\nDella trentina di specie spontanee della flora italiana, met\u00e0 circa vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine.\nTassonomia.\nLa famiglia di appartenenza della specie (Plantaginaceae) comprende 113 generi e 1800 specie (114 generi e 2100 specie o anche 90 generi e 1900 specie secondo altre fonti) ha una distribuzione pi\u00f9 o meno cosmopolita ma con molti taxa distribuiti soprattutto nelle zone temperate e nell'areale mediterraneo. Il genere \"Plantago\" si compone di oltre 150 specie una trentina delle quali sono presenti nella flora spontanea italiana. All'interno della famiglia Plantaginaceae il genere \u00e8 descritto nella trib\u00f9 Plantagineae.\nAltre fonti dichiarano un numero diverso di specie presenti nel genere:\nFilogenesi.\nIl genere \"Plantago\" \u00e8 monofiletico ed \u00e8 suddiviso in 4 sottogeneri (subg. \"Plantago\"; subg. \"Coronopus\" ; subg. \"Psyllium\" ; subg. \"Bougueria\" ). Il gruppo \u00e8 circoscritto, da un punto di vista filogenetico dal genere \"Littorella\" (spesso incluso da alcuni Autori in \"Plantago\"), separatosi circa 5 milioni di anni fa, e dal genere \"Aragoa\" , separatosi circa 7 milioni di anni fa, entrambi quindi sono \"gruppo fratello\" del genere \"Plantago\". All'interno del genere recenti studi di tipo filogeneico sul DNA hanno dimostrato la parafilia di un quinto subgenere (\"Albicans\") essendo incluso nel subg. \"Psyllum\". I sottogeneri a loro volta sono suddivisi in sezioni:\nIl cladogramma a lato, tratto dallo studio citato e semplificato, mostra la struttura interna della trib\u00f9 evidenziando soprattutto la posizione delle specie della flora spontanea italiana.\nSpecie spontanee italiane.\nPer meglio comprendere ed individuare le varie specie del genere (solamente per le specie spontanee della flora italiana) l'elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra).\nAll'elenco sopra vanno aggiunte le seguenti specie:\nLe seguenti specie sono considerate \"esotiche naturalizzate\":\nElenco delle specie.\nIl genere comprende oltre 150 specie:\nA\nB\nC\nD\nE\nF\nG\nH\nI\nK\nL\nM\nN\nO\nP\nR\nS\nT\nU\nV\nW\nX\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nPropriet\u00e0.\nIl \"Plantago\" \u00e8 uno dei test che vengono effettuati mediante Skin Prick Test.\nQueste piante infatti possono essere causa di allergia."}
{"id": "1096027", "revid": "1711941", "url": "https://it.wikipedia.org/wiki?curid=1096027", "title": "Petite Italie", "text": "La \"Piccola Italia\" (in francese Petite Italie) di Montr\u00e9al, \u00e8 una zona caratteristica attraversata dall'asse di viale San Lorenzo (\"Boulevard Saint-Laurent\"), tra le vie \"Saint-Zotique\" e \"Jean-Talon\".\n\u00c8 uno dei principali centri della comunit\u00e0 italiana di Montr\u00e9al, vi \u00e8 anche una forte presenza di ristoranti e negozi italiani.\nIn questo quartiere si trova la Chiesa della Madonna della Difesa (\"\u00c9glise de Notre-Dame-de-la-D\u00e9fense\"), costruita dagli immigrati italiani provenienti dalla provincia di Campobasso per commemorare l'apparizione della Vergine Maria della Difesa a Casacalenda, in Molise, e famosa per ospitare un affresco raffigurante Benito Mussolini.\nNel 2001 gli italo-canadesi a Montr\u00e9al erano il 7,6 % della popolazione (234.460 abitanti)."}
{"id": "1096032", "revid": "94647", "url": "https://it.wikipedia.org/wiki?curid=1096032", "title": "Squadra di nibionno", "text": ""}
{"id": "1096033", "revid": "767487", "url": "https://it.wikipedia.org/wiki?curid=1096033", "title": "John Ruiz", "text": "Soprannominato \"The Quiet Man\", ha un record di 43 vittorie, 8 sconfitte, 1 pari ed 1 no-contest ed \u00e8 stato in passato campione del mondo dei massimi WBA.\nNel 1996 subisce la sua prima sconfitta da professionista contro David Tua, ma poi la sua carriera ha un'impennata, tanto da essere designato nel 1999 come sfidante numero 1 dalla WBA per il campione Lennox Lewis. L'incontro per\u00f2 non ebbe mai luogo a causa del rifiuto del britannico, che organizz\u00f2 una sfida contro Michael Grant, ritenendolo un pi\u00f9 degno avversario. Ne segu\u00ec una causa legale intentata dal gruppo di Ruiz, che port\u00f2 alla revoca del titolo WBA a Lewis.\nIl 12 agosto 2000 Ruiz affronta Evander Holyfield per il titolo vacante, ma perde ai punti con un verdetto unanime molto criticata dalla stampa. La federazione ordina quindi un re-match, che si svolge a inizio 2001, concludendosi con la vittoria di Ruiz. I due sono di nuovo faccia a faccia per la bella, che termina in pari.\nDopo pochi mesi difende per la seconda volta il titolo con Kirk Johnson, squalificato al 10\u00ba round per ripetuti colpi sotto la cintura. Perde la cintura il 1\u00ba marzo 2003, sconfitto nettamente ai punti da Roy Jones, a cui dava 30 libbre di peso di differenza. Jones per\u00f2 non organizza in tempo l'incontro con il suo sfidante designato numero uno Vitali Klitschko, cos\u00ec la WBA lo sospende momentaneamente. Il titolo \u00e8 rimesso in palio ad interim in una sfida Ruiz-Hasim Rahman, dove \u00e8 il primo ad avere la meglio ai punti con decisione unanime. A seguito del ritorno di Jones nella categoria dei massimi leggeri, Ruiz torna campione a tutti gli effetti.\nIl 17 aprile 2004 difende la cintura con kot all'11\u00ba round su Fres Oquendo, nel primo mondiale dei massimi fra due ispanici. Il 13 novembre batte poi ai punti Andrzej Go\u0142ota, con verdetto unanime nonostante avesse subito due atterramenti e un punto di penalit\u00e0 per scorrettezze.\nIl 30 aprile 2005 perde con James Toney, ma il titolo gli viene immediatamente restituito perch\u00e9 il suo avversario risulta positivo al controllo antidoping. Perde definitivamente la cintura a dicembre con Nikolai Valuev, sconfitto a Berlino ai punti, un verdetto contestato dalla stampa e dal pubblico presente.\nPer cercare di ottenere una nuova sfida per il titolo WBA ha combattuto poi con l'uzbeko Ruslan Chagayev, perdendo per\u00f2 ai punti."}
{"id": "1096041", "revid": "729019", "url": "https://it.wikipedia.org/wiki?curid=1096041", "title": "Alb\u00e9ric Cl\u00e9ment", "text": "Biografia.\nFiglio di Robert III Cl\u00e9ment, governatore di Filippo Augusto nel 1168, e di Hersenda di Mez (castello nei pressi di Gastins, di cui eredit\u00f2 la signoria). Era nipote del vescovo di Auxerre, Garmand.\nNon sono chiare le circostanze della sua nomina: secondo una fonte fu creato verso il 1185 \"maresciallo del Re di Francia\" da Filippo Augusto, e non \"maresciallo di Francia\", ossia ebbe una carica non militare bens\u00ec un ufficio di intendenza sulle scuderie del Re; la cosa non gli avrebbe quindi consentito di rivestire ruoli di comando durante l'assedio di San Giovanni d'Acri.\nSecondo altre fonti la distinzione sarebbe del tutto inconsistente, e prova ne furono le circostanze della morte, avvenuta durante un assalto.\nMor\u00ec a San Giovanni d'Acri, durante la terza crociata. Probabilmente fu sepolto all'abbazia di Cercanceaux, a Souppes-sur-Loing, fondata allora da pochi anni sui possedimenti di famiglia.\nSuo fratello minore Henry fu creato a sua volta maresciallo di Francia nel 1204."}
{"id": "1096043", "revid": "393899", "url": "https://it.wikipedia.org/wiki?curid=1096043", "title": "Merce", "text": "Una merce \u00e8 un bene economico, naturale o manufatto, suscettibile di essere scambiato con altri beni (e si parla in questo caso di baratto), oppure contro denaro all'interno di un mercato. Non vengono definiti come merci n\u00e9 i beni in attesa della vendita presso i produttori n\u00e9 quelli presso il consumatore.\nL'origine del termine \u00e8 riconducibile al greco \"meiromai\" (= partecipare, aver parte), e poi al latino \"merere\" (nel senso di \"meritare\", \"guadagnare\").\nNatura della merce.\nLa merce \u00e8 di natura concreta (consiste cio\u00e8 in oggetti materiali, semplici o complessi), e viene considerata differente dai beni immmateriali, cio\u00e8 dai servizi.\nLa merce \u00e8 il mattone elementare di cui si costituisce la ricchezza. Ma un oggetto, per essere considerato segno o fonte di ricchezza, deve avere un valore. Tale valore, che si determina solo nel momento in cui esso viene reso disponibile - e scambiabile - su un mercato, \u00e8 ci\u00f2 che fa di un oggetto una merce.\nSecondo Adam Smith:\nLa merce nell'interpretazione marxista.\n\u00ab\"A prima vista, una merce sembra una cosa triviale, ovvia. Dalla sua analisi, risulta che \u00e8 una cosa imbrogliatissima, piena di sottigliezza metafisica e di capricci teologici.\"\nL'economia classica considerava fatti di per s\u00e9 evidenti quelli che con il metodo marxiano divengono invece problemi da spiegare. Ad esempio che cos'\u00e8 la merce? Per l'economia classica \u00e8 un bene economico mobile destinato alla vendita.\nLa merce, forma elementare della ricchezza nella societ\u00e0 capitalistica, per Marx \u00e8 innanzi tutto un \"valore d'uso\", un oggetto utile che soddisfa bisogni umani di qualunque specie (ad esempio il grano \u00e8 una merce perch\u00e9 soddisfa il bisogno dell'alimentazione). Ma ogni merce \u00e8 depositaria anche di un altro valore che permette il suo scambio con certe quantit\u00e0 di altre merci; ha anche un \"valore di scambio\". Per esempio, si pu\u00f2 scambiare mezza tonnellata di ferro con 13 chili di grano o, in generale, X quantit\u00e0 della merce A con Y quantit\u00e0 di merce B e Z merce C con W merce D ecc.\nDunque una determinata merce ha insieme un valore d'uso, in relazione alla sua qualit\u00e0, e un valore di scambio, in relazione alla sua quantit\u00e0; il primo valutato in funzione del consumo, il secondo in funzione dello scambio.\nMa perch\u00e9 X merce A \u00e8 scambiabile con Y merce B ecc.? Nell'esempio di Marx: \"un'opera di Properzio e otto once di tabacco da fiuto possono avere lo stesso valore di scambio nonostante la diversit\u00e0 fra il valore d'uso di un tabacco o di un'elegia\". Devono avere in comune qualcosa, della stessa grandezza, che non sia n\u00e9 A n\u00e9 B n\u00e9 C ecc. Si potrebbe dire che le due merci scambiate hanno la stessa quantit\u00e0 di denaro: ma questa non \u00e8 una risposta; ci si pu\u00f2 infatti chiedere perch\u00e9 la stessa quantit\u00e0 di denaro? Per Marx, il fattore comune \u00e8 la \"quantit\u00e0 di lavoro impiegato per produrle\", \" \"lavoro medio\" \" la quantit\u00e0 di lavoro che \u00e8 occorsa \"indipendentemente dall'abilit\u00e0 del singolo produttore\" delle merci oggetto dello scambio. La grandezza di valore di una merce \u00e8 allora determinata dalla quantit\u00e0 di lavoro \"concreto\" racchiuso in essa, la quantit\u00e0 di lavoro equivalente al tempo di lavoro concreto medio impiegato per produrla.\nSecondo altre interpretazioni del concetto di \"merce\" in Marx il lavoro astratto non sta ad indicare il lavoro inteso indipendentemente dalla sua qualit\u00e0 specifica, ma il fatto che ogni merce contiene oltre al lavoro \"concreto\", lavoro impiegato di fatto per produrre una merce, anche il lavoro \"astratto\" quello cio\u00e8 che la societ\u00e0 riconosce socialmente utile, utile ai suoi fini. Proprio quest'ultimo elemento spiega perch\u00e9 due prodotti che a parit\u00e0 d'abilit\u00e0 hanno la stessa quantit\u00e0 di lavoro concreto, poi non abbiano lo stesso prezzo, non vengano cio\u00e8 scambiati alla pari. La societ\u00e0 riconosce minore utilit\u00e0 sociale al prodotto a prezzo minore, cio\u00e8 in quella merce il lavoro astratto \u00e8 inferiore alla quantit\u00e0 di lavoro concreto necessario a produrla. In una societ\u00e0 raffinata anche se il lavoro concreto per produrre un profumo \u00e8 di molto inferiore a quello necessario per allevare una pecora, il profumo avr\u00e0 un prezzo pi\u00f9 elevato perch\u00e9 per esso il lavoro astratto \u00e8 molto superiore a quello connesso alla pecora.\nLa produzione capitalistica ha proprio questo di caratteristico: essa orienta la produzione in vista dei prodotti che la societ\u00e0 ritiene pi\u00f9 utili ai propri fini.\n\u00c8 chiaro quindi che il parlare della merce in s\u00e9 senza far ricorso all'attivit\u00e0 lavorativa dell'uomo \u00e8 una forma di feticismo. Secondo l'interpretazione marxista, avviene in campo economico quello che gi\u00e0 accadeva per la sfera religiosa. Quello che \u00e8 un puro prodotto del cervello umano viene fatto valere come un essere indipendente: Dio. In questo modo, quelli che sono semplici prodotti della mano umana vengono rappresentati come \"cose sociali\" dotate di vita propria."}
{"id": "1096050", "revid": "93556", "url": "https://it.wikipedia.org/wiki?curid=1096050", "title": "Coppa dei Campioni del Sudamerica", "text": "La Coppa dei Campioni del Sudamerica (in portoghese Campeonato Sul-americano de Clubes Campe\u00f5es; in spagnolo Copa de Campeones Sudamericanos) fu una competizione calcistica sudamericana per club, della quale si tenne un'unica edizione nel 1948 a Santiago del Cile.\nIl torneo \u00e8 stato riconosciuto nel 1996 dalla CONMEBOL come antenato non ufficiale della Coppa Libertadores.\nStoria.\nLa manifestazione nacque per iniziativa del Colo-Colo, da cui l'idea di disputarlo nella capitale cilena.\nIl torneo, vinto dai brasiliani del Vasco da Gama per un punto sugli argentini del River Plate, fu considerato per quasi mezzo secolo nulla pi\u00f9 che un'esibizione amichevole dalla CONMEBOL, la confederazione calcistica sudamericana; soltanto nel 1996, 36 anni dopo la nascita della Coppa Libertadores, i dirigenti di Vasco da Gama chiesero al Comitato Esecutivo della Conmebol il riconoscimento della competizione e l'ammissione del Vasco da Gama come partecipante alla Supercoppa Sudamericana 1997, ex competizione Conmebol a cui sono stati ammessi solo i precedenti campioni della Copa Libertadores. Il sollecito fu accolto \"in riconoscimento del successo sportivo e della sua verit\u00e0 storica\" (come scritto nel documento). Il titolo di campione sudamericano per\u00f2 \u00e8 rimasto simbolico. La \"Coppa dei Campioni del Sudamerica,\" pur non essendo una competizione CONMEBOL, \u00e8 stata comunque nominata antesignana della Copa Libertadores. \nIl capocannoniere fu Roberto Capparelli del Deportivo Litoral con sette marcature all'attivo."}
{"id": "1096054", "revid": "110157", "url": "https://it.wikipedia.org/wiki?curid=1096054", "title": "Universit\u00e0 Mouloud Mammeri di Tizi Ouzou", "text": "L'Universit\u00e0 Mouloud Mammeri di Tizi Ouzou (in francese: Universit\u00e9 Mouloud Mammeri de Tizi Ouzou (UMMTO), in arabo: \ufea0\ufe8e\ufee3\ufecc\u0640\u0629 \ufee3\ufeed\ufedf\ufeee\ufea9 \ufee3\ufecc\ufee4\ufeae\ufef2 , in berbero Tasdawit Mulud At M\u03b5ammer/\u2d5d\u2d30\u2d59\u2d37\u2d30\u2d53\u2d49\u2d5d \u2d4e\u2d53\u2d4f\u2d53\u2d37 \u2d30\u2d5d\u2d4e\u2d37\u2d30\u2d5f\u2d59) \u00e8 un'universit\u00e0 algerina, ubicata a Tizi Ouzou, nel cuore della regione berberofona della Cabilia.\nLa fondazione.\nL'universit\u00e0 venne fondata nel 1977 (decreto esecutivo n\u00ba 17-77 del 20 giugno 1977), sotto forma di \"Centro Universitario\". Divenne \"Universit\u00e0\" nel 1989 (decreto esecutivo n\u00ba 89-139 del 1\u00ba agosto 1989). Al momento della sua creazione, nel 1977, poteva contare su 400 studenti. Da allora la crescita \u00e8 stata continua ed oggi se ne calcolano 37.600. Il che \u00e8 particolarmente significativo del ruolo dell'universit\u00e0 nella vita cittadina, se si pensa che la popolazione di Tizi Ouzou ha in totale 130.000 abitanti.\nAttualmente l'ateneo comprende 8 facolt\u00e0 e ventisette dipartimenti:\nLa primavera berbera.\nNel 1980 l'universit\u00e0 di Tizi Ouzou \u00e8 stata al centro degli avvenimenti conosciuti come primavera berbera. Una conferenza di Mouloud Mammeri per presentare il suo volume di \"Poesie Cabile antiche\" venne annullata dalle autorit\u00e0 accademiche su disposizioni del potere politico. Per protesta gli studenti occuparono il campus, che venne sgomberato con la forza dalla polizia il 20 aprile 1980. Il movimento di protesta partito dall'universit\u00e0 si estese rapidamente a tutta la popolazione, dando luogo alla nascita del Movimento Culturale Berbero (MCB), che in seguito porter\u00e0 avanti la lotta per il riconoscimento della lingua e la cultura berbera in Algeria.\nGli studi berberi.\nL'universit\u00e0 di Tizi Ouzou \u00e8 stata la prima universit\u00e0 algerina dotata di un Dipartimento di lingua e cultura amazigh, istituito nel gennaio del 1990 (in seguito ne venne creato un altro presso l'universit\u00e0 di Bugia). Responsabile venne nominato il linguista Rabah Kahlouche, che attualmente \u00e8 Rettore dell'Universit\u00e0.\nDalla sua fondazione questo dipartimento conosce un continuo aumento i studenti iscritti e di docenti impegnati. Attualmente si calcolano 954 studenti per i corsi di laurea (\"graduation\") e 67 di specializzazione (\"post-graduation\": Magistero e dottorato)."}
{"id": "1096060", "revid": "46931", "url": "https://it.wikipedia.org/wiki?curid=1096060", "title": "Amund\u00e1wa", "text": ""}
{"id": "1096061", "revid": "22475", "url": "https://it.wikipedia.org/wiki?curid=1096061", "title": "Boggia (torrente)", "text": "Il Boggia o Bodengo \u00e8 un torrente della Lombardia, che scorre in provincia di Sondrio. \nNasce dal Pizzo Campanile, e scorre in direzione ovest-est nella val Bodengo, nel comune di Gordona. Confluisce da destra nel Mera a valle di Gordona. Forma una cascata presso Gordona. Sulle acque del torrente viene praticato il torrentismo."}
{"id": "1096062", "revid": "106908", "url": "https://it.wikipedia.org/wiki?curid=1096062", "title": "Bodengo", "text": ""}
{"id": "1096066", "revid": "1666804", "url": "https://it.wikipedia.org/wiki?curid=1096066", "title": "Publio Cornelio Dolabella (disambigua)", "text": "Publio Cornelio Dolabella fu il nome di diversi personaggi della storia romana. Tra questi si ricordano:"}
{"id": "1096067", "revid": "767487", "url": "https://it.wikipedia.org/wiki?curid=1096067", "title": "Soy Cuba", "text": "Soy Cuba \u00e8 un film del 1964 diretto da Michail Kalatozov.\nIl titolo (in italiano \"Io sono Cuba\") allude all'intento del film di rappresentare e interpretare l'animo cubano della fine degli anni cinquanta, innalzandosi a portabandiera della rivoluzione. Il film \u00e8 noto per la sua pregevole qualit\u00e0 tecnica, a cominciare dalla fotografia di Sergej Uru\u0161evskij e dalla complessit\u00e0 dei movimenti di macchina.\nStruttura e trama.\nDiviso in un prologo e quattro episodi, il film affronta le miserie della popolazione cubana e la sua voglia di riscatto dal regime di Batista, scegliendo un registro che spesso tocca il melodrammatico. I primi due episodi mettono sotto accusa la tirannia del vecchio regime, mentre gli ultimi due celebrano con toni eroici e drammatici la lotta dei rivoluzionari.\nIl prologo \u00e8 di carattere lirico e consiste in un lungo piano sequenza. La macchina da presa segue una rudimentale barca che scorre su un fiume e una voce narrante ripete il ridondante \"Soy Cuba...\". Il primo episodio tratta della Cuba pre-rivoluzionaria, una Cuba del divertimento mondano, misto di jazz, alcool e prostitute. Maria \u00e8 costretta dalla miseria a concedersi a ricchi ospiti americani. Il secondo episodio ha come oggetto la furia disperata di un povero contadino, Pedro, che subisce un sopruso da parte del potere e, colto da un raptus allucinatorio, brucia tutta la piantagione di canne da zucchero.\nIl terzo episodio \u00e8 dedicato alle sommosse dei giovani studenti e racconta la storia di Enrique, la sua incapacit\u00e0 di uccidere, la sua morte durante la rivolta. Il quarto episodio racconta la lotta armata sulle montagne e la presa di coscienza della necessit\u00e0 di ricorrere alle armi. Mariano, che vive nella Sierra Maestra con la sua poverissima famiglia, si convince ad imbracciare il fucile e a combattere.\nLa storia.\nIl film fu il frutto di una coproduzione sovietico-cubana e testimonia il grande fervore culturale che avvolse Cuba subito dopo la rivoluzione: fu fondato l'ICAIC (Istituto Cubano delle Arti e dell'Industria Cinematografica) e molti artisti e intellettuali (tra cui Neruda, Sartre, Sadoul, Varda, Godard) raggiunsero Cuba per entrare in contatto con tale fioritura artistica.\nKalatozov e Uru\u0161evskij erano professionisti molto attenti e meticolosi, e il loro lavoro si dimostr\u00f2 imponente, tanto che la lavorazione dur\u00f2 ben quattordici mesi, contraddistinti da un grande sforzo umano e materiale.\nUn grandioso fiasco.\nNel documentario girato nel 2001 (uscito in Italia nel 2005) da Vicente Ferraz dal titolo \"Soy Cuba - Il mammuth siberiano\" si scopre come il film alla sua uscita non piacque a nessuno. La causa va ricercata proprio in ci\u00f2 che a prima vista \u00e8 il suo pregio: la grande qualit\u00e0 tecnica e artistica. Fu tacciato di un inutile estremismo tecnico che metteva in secondo piano i suoi contenuti. La forma prende il sopravvento sulla sostanza provocando la caduta del fine per cui fu girato: esaltare la rivoluzione e mitizzare i protagonisti della lotta.\nI giornali titolavano \"No Soy Cuba\", denunciando l'incapacit\u00e0 del film di interpretare la vera anima cubana. Kalatozov fu accusato di non conoscere Cuba, di aver girato un film su un qualcosa che non aveva compreso. In particolare il ritmo sospeso del film, i lunghi piano sequenza non trasmettevano affatto la vera indole del popolo cubano. In barba al grande impegno umano ed economico con cui fu realizzato cadde in breve nell'oblio.\nRivalutazione.\nFu grazie a Martin Scorsese e Francis Ford Coppola che il mammuth fu ritrovato e scongelato. Nei primi anni novanta il film fu altamente rivalutato e innalzato al rango di suprema opera cinematografica. Dal gi\u00e0 citato documentario di Vicente Ferraz si scopre che Scorsese esalta il film di Kalatozov, affermando che se lo avesse visto agli inizi della sua carriera sarebbe stato un regista diverso."}
{"id": "1096071", "revid": "1097011", "url": "https://it.wikipedia.org/wiki?curid=1096071", "title": "Antiskating", "text": "L'antiskating \u00e8 un dispositivo meccanico (a molla o piccolo contrappeso) o magnetico applicato al braccio di lettura di un giradischi con la funzione di contrastare l'azione dalla forza d'attrito radente sviluppata tra puntina e disco in vinile che ha una componente perpendicolare al braccio di lettura e che tende a spingerlo verso il centro del piatto.\n\u00c8 costituito essenzialmente da un meccanismo che permette di applicare una piccolissima forza, regolabile a seconda della massa del braccio e della testina di lettura, la quale controbilancia la spinta sul braccio di lettura che tende ad andare verso l'interno del disco. Da considerare che nei bracci a traslazione tangenziale questo fenomeno \u00e8 assente.\nLa difficolt\u00e0 di progettazione dell'antiskating risiede nell'uniformit\u00e0 di intervento del meccanismo su tutto l'arco di lavoro del braccio di lettura.\nFra gli audiofili vi \u00e8 comunque discordanza sull'effettiva utilit\u00e0 di questo dispositivo. "}
{"id": "1096079", "revid": "1568601", "url": "https://it.wikipedia.org/wiki?curid=1096079", "title": "Codera", "text": "Il Codera \u00e8 un torrente della Lombardia, che scorre in provincia di Sondrio. \nDescrizione.\nNasce dal Pizzo dei Vanni, e scorre da nord-est verso sud-ovest nella val Codera, nel comune di Novate Mezzola. Sfocia nel lago di Mezzola a valle del centro abitato. \nLe frazioni della valle sono accessibili solo a piedi, ma in alcuni periodi dell'anno \u00e8 collegato al capoluogo comunale da un servizio di elicotteri che atterra nella frazione di Bresciadega."}
{"id": "1096080", "revid": "123254122", "url": "https://it.wikipedia.org/wiki?curid=1096080", "title": "Minolta", "text": "Minolta fu un'azienda giapponese di elettronica di consumo e d'ufficio.\nEra specializzata in apparecchi di riproduzione (fotocopiatrici, telefax, stampanti laser, digitalizzatori di immagini) e ottici (macchine fotografiche e relativi accessori, binocoli)\nFondata a Osaka nel 1928, nel 1933 produsse i primi apparecchi con il suo marchio ed esistette come realt\u00e0 indipendente fino al 2003, anno di fusione con Konica a formare Konica Minolta, che tuttavia chiuse le proprie attivit\u00e0 nel settore fotografico il 19 gennaio 2006 con contestuale cessione a Sony delle proprie linee produttive.\nIl nome Minolta sopravvive nei prodotti a marchio Konica Minolta nel ramo business.\nStoria.\nNifca (1928-1931).\nQuesto periodo si distinse per la produzione di fotocamere a nome NIFCA (acronimo di NIppon Foto CAmeras), con design copiato alle folding pi\u00f9 all'avanguardia come le Zeiss Ikon, ma costruite interamente in Giappone con componenti importati, quali otturatori Compur e obiettivi Zeiss, oppure otturatori Vario e lenti Wekar. Nel 1929 fu creata la prima fotocamera folding di Minolta, la \"Nifcalette\" formato 4x6,5\u00a0cm su pellicola 127.\nMolta Company (1931-1937).\nLo sviluppo e la crescita della societ\u00e0 si consolid\u00f2 e viene riorganizzata sotto il nome di Molta Company (MOLTA \u00e8 l'acronimo di Mechanismus Optik und Linsen von TAjima). \u00c8 in questo periodo che videro la luce i primi modelli con marchio Minolta (che nel frattempo fu registrato), come le folding Semi-Minolta formato 4,5x6 cm su pellicola 120. Nel 1936 fu presentata la \"Minoltaflex\", prima reflex bi-ottica giapponese molto simile alle Rolleicord e Ikoflex dell'epoca.\nChiyoda Kogaku Seiko K.K. (1937-1962).\nNuovi sviluppi e crescita aziendale richiesero una nuova riorganizzazione. Nel 1937 fu completato lo stabilimento di Sakai per la finitura di lenti e obiettivi; fino ad allora il vetro ottico grezzo veniva fornito dalla Asahi Otical Company (Pentax). Nel 1942 venne costruito lo stabilimento di Itami per la fusione del vetro ottico, cosicch\u00e9 Minolta divenne uno dei tre pi\u00f9 grandi produttori di vetro ottico giapponese. Dopo i danni subiti durante la seconda guerra mondiale, nel 1946 fu avviata la costruzione dell'impianto di Toyokawa. Nel 1950 fu prodotta la \"Konan 16\", una fotocamera di precisione in formato 10x14\u00a0mm su pellicola 16\u00a0mm, molto simile alle Minox dell'epoca. La diversificazione della produzione inizi\u00f2 nel 1957, dove a Tokyo Minolta costru\u00ec il primo Planetarium di fabbricazione interamente giapponese. Nel 1958 nasce la prima reflex mono obiettivo (SLR) di Minolta, la \"SR-2\", introducendo uno dei primi attacchi tra ottica e corpo macchina a baionetta giapponesi. Nel 1960, forte di una crescita continua, Minolta si espanse al mercato estero e apr\u00ec una filiale a New York; nel frattempo l'azienda entr\u00f2 nel mercato di proiettori da ufficio e fotocopiatrici.\nMinolta Camera Company LTD (1962-1982).\nNel 1962 nacque la \"SR-7\", una SLR dotata del primo esposimetro incorporato al mondo. Nello stesso anno una fotocamera compatta 35\u00a0mm, la \"HI-MATIC\", venne scelta per il programma spaziale \"Friendship 7\" dalla NASA, diventando la prima fotocamera al mondo a riprendere lo spazio. Nel 1963, con il compimento di 35 anni dalla fondazione, fu completato il Centro di Ricerca e Sviluppo di Sakai. Nel 1964 anche l'impianto di Toyokawa diventa operativo e vengono prodotte le prime fotocopiatrici elettrostatiche da ufficio. Nel 1965 venne aperta la filiale europea di Minolta ad Amburgo. Nel 1966 fu presentata la serie \"SR-T\", una nuova linea di SLR 35\u00a0mm caratterizzate da una costruzione meccanica e ottica di alto livello; in particolare, il modello \"SR-T 101\" \u00e8 stata la prima reflex Minolta ad essere equipaggiata di esposimetro TTL (Thru The Lens). Nel 1968 continu\u00f2 la collaborazione con la NASA con un esposimetro portatile \"Space Meter\" che ruot\u00f2 intorno alla Luna con la stazione Apollo 8. Nel 1969 prosegue l'avventura lunare con l'Apollo 11, equipaggiato con lo \"Space Meter\". Nel 1971 fu completato lo stabilimento di Sayama per la finitura, il rivestimento e la lappatura delle lenti per gli obiettivi della serie \"Rokkor\", che prendono il nome dal vicino monte Rokko, alla base del quale vengono estratti i minerali necessari per la composizione dei vetri ottici."}
{"id": "1096087", "revid": "110157", "url": "https://it.wikipedia.org/wiki?curid=1096087", "title": "Anello artiniano", "text": "In algebra astratta, un anello artiniano \u00e8 un anello in cui ogni successione decrescente di ideali \u00e8 stazionaria (condizione della catena discendente). Come scoperto da Emil Artin, questa tipologia di anelli riunisce sotto la medesima classificazione due classi di anelli con propriet\u00e0 simili:\nDefinizione.\nPer un generico anello, esistono pi\u00f9 definizioni di anello artiniano:\nSe l'anello \u00e8 commutativo, le tre definizioni sopra coincidono. Le definizioni coincidono anche per le due classi di anelli citate nell'introduzione.\nUn modo equivalente di esprimere la definizione \u00e8 richiedendo che l'anello sia un modulo artiniano su s\u00e9 stesso (con le dovute varianti nel caso sinistro e destro)."}
{"id": "1096092", "revid": "287204", "url": "https://it.wikipedia.org/wiki?curid=1096092", "title": "Unione Sportiva Lecce 1953-1954", "text": "Questa voce raccoglie le informazioni riguardanti lUnione Sportiva Lecce nelle competizioni ufficiali della stagione 1953-1954."}
{"id": "1096104", "revid": "115814056", "url": "https://it.wikipedia.org/wiki?curid=1096104", "title": "Unione Sportiva Lecce 1954-1955", "text": "Questa voce raccoglie le informazioni riguardanti l'Unione Sportiva Lecce nelle competizioni ufficiali della stagione 1954-1955."}
