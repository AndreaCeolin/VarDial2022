{"id": "1168679", "revid": "1784938", "url": "https://it.wikipedia.org/wiki?curid=1168679", "title": "Jean Sylvain Bailly", "text": "Uomo universale, spazi\u00f2 in numerosi campi: dalla storiografia alle arti, fino, soprattutto, alle scienze. Unico, assieme a Fontenelle, a far parte di tutte e tre le principali accademie francesi (ovvero l'Acad\u00e9mie fran\u00e7aise, l'Acad\u00e9mie des sciences e l'Acad\u00e9mie des inscriptions et belles-lettres), quale astronomo e letterato Bailly si interess\u00f2 soprattutto di paleoastronomia, elaborando numerosi trattati sull'astronomia antica, moderna e orientale. Di lui si ricordano anche le numerose osservazioni (tra le quali, particolarmente notevoli, quelle su due comete, tra cui quella di Halley, nonch\u00e9 il saggio sulla teoria dei satelliti di Giove). Famosa \u00e8 inoltre la sua corrispondenza epistolare con Voltaire. Bailly, oltre a ci\u00f2, partecip\u00f2 anche all'indagine sul fenomeno parascientifico del mesmerismo con altri eminenti scienziati dell'epoca, quali Benjamin Franklin, Antoine Lavoisier e il medico Joseph-Ignace Guillotin.\nMembro di alcune logge massoniche francesi, Bailly ebbe una impressionante ma rapida carriera politica. Eletto come rappresentante del Terzo Stato agli Stati generali del 1789, fu uno dei politici pi\u00f9 influenti durante la prima parte della Rivoluzione francese. Dopo essere stato eletto presidente del Terzo Stato, divenne presidente dell'Assemblea Nazionale per primo, quando i deputati si autoproclamarono tali; dopo aver guidato il Giuramento della Pallacorda, divenne in seguito il primo sindaco eletto di Parigi, rimanendo in carica dal luglio 1789 al novembre 1791. Amico e collaboratore del marchese La Fayette, fond\u00f2 assieme a lui il Club dei Foglianti nel tentativo di limitare la deriva repubblicana in atto, provando a mantenere la costituzione del 1791. Costretto a dare le dimissioni da sindaco parigino nel novembre 1791, alcuni mesi dopo la tragedia del Campo di Marte, Bailly si ritir\u00f2 a vita privata a Nantes, riprendendo gli studi scientifici. Per\u00f2, malvisto dai giacobini per le sue tendenze moderate, fu arrestato a Melun, mentre dimorava dall'amico Pierre Simon Laplace. Processato, fu immediatamente condannato a morte nel 1793 durante il Regime del Terrore e fu infine ghigliottinato il 12 novembre.\nBiografia.\nGiovinezza.\nNato a Parigi il 15 settembre 1736, Bailly era figlio maggiore di Jacques II Bailly (1701-1768), artista e supervisore del Louvre come \"Garde des Tableaux de la Couronne\", ovvero responsabile della protezione dei dipinti del re, e di Marie C\u00e9cile Guichon. Bailly aveva inoltre un fratello minore, Saint-Paulin, e una sorella, anch'ella pi\u00f9 giovane di lui. Il nonno paterno era Nicolas Bailly, anch'egli artista e pittore di corte. che come il figlio era stato \"Garde des Tableaux\". Da oltre 115 anni, fin da Jacques I, bisnonno di Sylvain, la famiglia Bailly si occupava della custodia dei dipinti reali. Il nonno materno era Pierre Guichon, \"Visiteur-G\u00e9n\u00e9ral\" delle Poste di Francia.\nBailly fu battezzato nel chiostro di San Tommaso del Louvre. Il padrino, da cui probabilmente il piccolo Sylvain prese il nome, era Jean Silvain Cartaud, architetto della casata Borbone-Orl\u00e9ans - col titolo di \u00abprimo architetto del duca di Berry\u00bb - e membro dell'Acad\u00e9mie royale d'architecture, il quale aveva sposato Jeanne Bailly (1677-1755), sorella di Nicolas Bailly. La madrina era invece Marguerite Le Brun, vedova di Pierre Guichon e nonna materna di Sylvain.\nPoco si sa dell'infanzia di Bailly, ma i suoi biografi sono d'accordo sul fatto che fu spesa nello studio e nella solitudine. Bailly infatti non si allontan\u00f2 dalla sua dimora durante l'infanzia per studiare in un istituto privato ma, probabilmente per un eccesso di \u00abtenerezza\u00bb della madre, fu spinto a rimanere a casa, studiando sotto la supervisione dei genitori.\nPer quanto riguarda il rapporto con il padre Jacques, come ricorda Arago nella sua biografia di Bailly, bisogna dire che fu piacevole per il piccolo Sylvain. I due avevano delle personalit\u00e0 ben differenti: il padre aveva un carattere leggero e svogliato; invece il giovane Sylvain aveva mostrato gi\u00e0 precocemente un vivace intelletto e una forte passione per lo studio. Cos\u00ec Jacques fu l'unico vero e proprio elemento di allegria \u00abrumorosa\u00bb nell'infanzia del giovane Bailly, che lo ricordardava perci\u00f2 affettuosamente. Per il padre un eventuale isolamento sarebbe stato fatale; la sua vita, irrequieta, era piena di movimento, tra uscite, piacevoli conversazioni e facili feste gratuite. Invece il figlio riusciva a rimanere da solo anche per giorni interi, restando addirittura in assoluto silenzio, n\u00e9 Sylvain ebbe mai bisogno di cercare la compagnia dei coetanei. Gi\u00e0 nell'infanzia, scrive Arago, Bailly \u00abera di una grande sobriet\u00e0 sia nelle abitudini che nei gusti\u00bb.\nArago riporta proprio alcune parole rivolte dal padre ai suoi domestici o a qualche suo amico, dopo aver commesso una qualche piccola impudenza:\n\u00c8 ragionevole supporre che Sylvain, come figlio maggiore, fosse destinato a continuare la tradizione di famiglia nell'arte. E, in effetti, respirando arte in casa, Bailly quasi naturalmente si interess\u00f2 dei principi artistici e ne fece studio \u00abprofondo e fecondo\u00bb, diventando anche \u00abun artista teoretico di primo lignaggio\u00bb, anche se in realt\u00e0, diversamente dal padre che invece \u00abdisegnava splendidamente\u00bb, Bailly non aveva mai imparato n\u00e9 a disegnare n\u00e9 a dipingere, se non mediocremente. Sainte-Beuve invece riporta che egli impar\u00f2 a disegnare, ma non a dipingere. Sembra quindi che Bailly si fosse allenato sin da giovanissimo nella critica artistica, anche perch\u00e9 i suoi lavori furono sempre infarciti di riferimenti ai pittori. Tra i suoi libri pubblicati postumi, c'\u00e8 una compilazione abbozzata, forse il profilo di un pi\u00f9 ampio lavoro, intitolata \"Vie des peintres allemands\". Questo potrebbe essere l'unico contributo di Bailly al mondo della critica d'arte, anche perch\u00e9 non ci sono conferme sul fatto che prosegu\u00ec su questa strada. Anche se va detto che, secondo una testimonianza, non confermata, di Merard de Saint-Just, biografo di Bailly, egli non solo fu un esperto critico d'arte, ma addirittura \u00abdimostr\u00f2 davanti ai sovrani di Danimarca, di Svezia e a diversi principi stranieri, che come pittore teorico non era al di sotto della fiducia che si aveva sui suoi \"lumi\u00e8res\"\u00bb.\nJacques e Sylvain avevano per\u00f2 entrambi un forte punto di contatto, un interesse comune: la poesia e il teatro. Jacques compose delle canzoni, degli intermezzi, e delle \"parades\", ossia delle scenette per i teatri itineranti utilizzati nella commedia dell'arte per attirare il pubblico. Due volumi con le sue commedie, \"Th\u00e9\u00e2tre et \u0153uvres m\u00eal\u00e9es\" apparvero prima della sua morte (mentre il suo \"Catalogue des tableaux du cabinet du roi au Luxembourg\" apparve postumo nel 1777 e molto probabilmente attraverso gli sforzi di Jean-Sylvain). Verso il 1752 il giovane Bailly debutt\u00f2 a sedici anni con un lavoro serio e di lunga durata, una tragedia intitolata \"Clotaire\": l'opera, tratta da una storia abbastanza antica, raccontava le torture che una barbara folla aveva fatto provare ad un sindaco di Parigi e fu profetica, per ironia della sorte, del destino di Bailly. Lemontey dichiar\u00f2 di aver letto il dramma, e i biografi successivi hanno generalmente accettato la sua dichiarazione. Sainte-Beuve, tuttavia, sembra sospettare che sia una leggenda. Merard de Saint-Just, invece, si riferisce ad essa come semplicemente ad \u00abuna tragedia in cinque atti e rimata\u00bb.\nIl lavoro era stato presentato all'attore e commediografo francese La Noue, amico del padre di Bailly, il quale, pur dando a Bailly un lusinghiero incoraggiamento, aveva francamente esposto le sue perplessit\u00e0 a proposito di un'eventuale esecuzione pubblica dell'opera. Su indicazione di La Noue, Bailly comunque riprese il soggetto di Ifigenia in Tauride per comporre un'altra opera teatrale, \"Iphig\u00e9nie en Taurid\", sperando in un maggior successo. Tale fu l'ardore di Bailly, che in soli tre mesi aveva gi\u00e0 terminato il quinto atto della nuova tragedia e, dopo averla conclusa e revisionata, corse a Passy, dove si trovava La Noue, per sollecitarlo a prendere una nuova decisione, fiducioso questa volta di un responso positivo. Ma La Noue - leggendo l'opera - si rese conto che Bailly non era destinato alla carriera del teatro, e glielo disse in faccia senza mezzi termini. Bailly allora, amareggiato, decise di bruciare entrambe le tragedie, gettandole nel fuoco.\nDel suo \"periodo tragico\" abbiamo soltanto alcune \"po\u00e9sies fugitives\", perlopi\u00f9 versi occasionali in uno stile pastorale artificiale. Tra questi, i primi furono due \"Chansons\" del 1754 indirizzate a Madame M*** (probabilmente Martinot) and Madame H*** (probabilmente Haudigu\u00e9). Queste donne, infatti, furono onorate per nome l'anno successivo con dei \"Prologues\" per le loro \"f\u00eates\". Il fratello di Bailly, molti anni dopo, defin\u00ec questi poemi \u00abdei fiori che ha seminato molto tempo prima dei suoi primi passi nella carriera scientifica\u00bb. In effetti Bailly continu\u00f2 per tutta la vita a scrivere questi versi; alcuni di questi sono stati conservati dal suo amico e biografo Michel de Cubi\u00e8res. Cubi\u00e8res parl\u00f2 anche di una commedia scritta da Bailly, dal titolo \"Le Soup\u00e7onneux\", che, secondo lui, dimostrava che \u00abBailly aveva una grande conoscenza del mondo ed anche un certo talento per la versificazione\u00bb. Questo lavoro \u00e8 comunque andato perduto.\nIn ogni caso, fortuitamente, avvenne l'incontro di Bailly con la matematica. Il suo primo insegnante fu, molto verosimilmente, il famoso matematico Robert Benet de Montcarville, cavaliere, docente al Coll\u00e8ge Royal dal 1742 al 1770, prima come supplente di Joseph Delisle, quando questi and\u00f2 in Russia, ed infine come titolare di una cattedra di matematica, succedendo a Fran\u00e7ois Chevalier. Egli si era offerto di insegnare questa materia a Bailly in cambio delle lezioni di disegno che il proprio figlio aveva ricevuto da Jacques. I genitori si misero d'accordo e Bailly incominci\u00f2 a studiare matematica e geometria sotto la sua supervisione. I progressi di Bailly in questi nuovi studi furono veloci e brillanti.\nL'incontro con l'astronomia: allievo di Lacaille e Clairault.\nEccellente giovane studente di matematica con una \u00abmemoria particolarmente estesa e un'inesauribile pazienza\u00bb, Bailly poco tempo dopo ebbe un incontro provvidenziale per la sua carriera futura: era stato a casa di un'artista, Mademoiselle Lejeuneux, conosciuta in seguito come Madame La Chenaye, che Nicolas de Lacaille aveva incontrato per la prima volta Bailly. Egli era un insigne astronomo, membro dell'Acad\u00e9mie des Sciences. Il contegno attento, serio, e modesto dello studente incant\u00f2 il famoso astronomo, che dimostr\u00f2 in maniera inequivocabile la sua ammirazione verso il giovane, offrendosi di diventare suo maestro e guida negli studi astronomici e promettendogli di metterlo in contatto con l'insigne astronomo Alexis Claude Clairault. Si dice che sin dal suo primo incontro con Lacaille, Bailly abbia mostrato una decisa vocazione per l'astronomia. In effetti, al periodo della prima apparizione di Lacaille troviamo associate alcune delle indagini di Bailly pi\u00f9 laboriose e difficili.\nComunque, gi\u00e0 poco tempo dopo il primo incontro con Lacaille, quest'ultimo prese in grande simpatia il giovane Bailly, che fu da lui avviato, assieme all'altro maestro Clairault, ai misteri dell'alta matematica e dell'astronomia. Bailly poteva dunque fregiarsi di avere come insegnanti due dei pi\u00f9 grandi astronomi di Francia, Lacaille, considerato \u00abil pi\u00f9 grande astronomo osservazionale di Francia\u00bb e Clairault, \u00abil pi\u00f9 grande astronomo teorico\u00bb.\nLa prima ricerca astronomica di Bailly fu legata al calcolo dell'orbita della cometa di Halley, basato sulle osservazioni fatte in tutta Europa nel 1759, anno in cui la cometa era riapparsa. In effetti Halley aveva annunciato che la cometa del 1682 era in realt\u00e0 la stessa che era apparsa nel 1531 e nel 1607 e aveva predetto il suo ritorno tra la fine del 1758 e l'inizio del 1759. Il maestro di Bailly, Clairault, in un documento letto all'Acad\u00e9mie des Sciences il 14 novembre 1758, predisse attraverso l'analisi matematica con il calcolo integrale (scoperto da Isaac Newton) che la cometa sarebbe stata al perielio il 13 aprile 1759. Questo calcolo era basato sulle influenze perturbanti di Saturno e Giove e aveva lo scopo di spiegare le variazioni nel periodo della cometa. A vent'anni di distanza Bailly era ancora abile di ricatturare l'eccitazione di questo evento astronomico: \u00abquesto ritorno doveva essere una prova sensibile per la ragione volgare; si doveva giustificare il fatto che Newton avesse assegnato alle comete delle curve chiuse e dei periodi regolari, come per i pianeti\u00bb.\nLa cometa apparve inizialmente nel cielo verso la fine di dicembre 1758 e raggiunse il suo perielio il 13 marzo 1759, solo 22 giorni prima della predizione di Clairaut.\nCos\u00ec gli studi portati avanti dagli astronomi in quegli anni stabilirono che le comete erano corpi celesti distinti dalle meteore sublunari; non solo, le osservazioni dimostrarono definitivamente che molte di esse avevano, come orbite, delle curve chiuse, invece che parabole o mere e semplici linee rette; in altre parole, questi corpi avevano cessato per sempre di essere responsabili di superstizioni.\nLa stringenza, l'importanza di questi risultati, sarebbe naturalmente aumentata in proporzione alla somiglianza tra l'orbita preannunciata dai calcoli matematici e l'orbita reale. Proprio questo motivo determin\u00f2 il fatto che moltissimi astronomi si diedero da fare, in tutta Europa, per calcolare l'orbita della cometa minuziosamente a partire dalle osservazioni fatte nel 1759. Alimentato dall'entusiasmo per questa scoperta appena fatta, Bailly fu uno dei molti zelanti matematici (Clairaut, d'Alembert ed Eulero furono i principali) che si mise a calcolare l'orbita della cometa, nel tentativo di ridurre il margine di errore del maestro Clairaut. A quanto pare, Lacaille ebbe molta fiducia nella capacit\u00e0 di calcolo del suo allievo, al punto che permise a Bailly di leggere davanti all'Accademia delle Scienze la relazione che il giovane astronomo aveva scritto sulla cometa: la \"M\u00e9moire sur la th\u00e9orie de la com\u00e8te de 1759\". Questo rapporto fu giudicato degno di essere stampato nella collezione di documenti dotti dell'accademia.\nIl documento di Bailly includeva il calcolo del perielio della cometa, della longitudine del nodo ascendente e dell'inclinazione della sua orbita. Una delle sue osservazioni merit\u00f2 addirittura un cenno di approvazione dal segretario dell'Accademia. Si legge sulla raccolta dell'Accademia: \u00abUna delle pi\u00f9 curiose osservazioni del signor Bailly nella sua memoria \u00e8 che, assumendo due ellissi che hanno la stessa distanza dal perielio, la prima delle quali \u00e8 coperta in 27.900 giorni, mentre la seconda in 27.735, allora il tempo che la cometa impiega per andare a 180 o a 90 gradi su entrambi i lati del perielio, sar\u00e0 lo stesso tempo di 6\u2032 20\u2033 in prossimit\u00e0 delle due ellissi; ne consegue che per quanto lunga sia l'apparizione di una cometa, non \u00e8 possibile concludere con esattezza la durata della sua rivoluzione; \u00e8 un'osservazione ingegnosa e ben appropriata per risparmiare dei tentativi inutili su questo punto\u00bb.\nBailly risiedeva al Louvre. Era determinato a svolgere contemporaneamente studi teorici e pratici di astronomia avanzata e perci\u00f2 si era fatto costruire un osservatorio, nel 1760, in una delle finestre del piano superiore della galleria sud che si affacciava sul Pont des Arts. Sebbene la galleria del Louvre, esposta a sud, sulla Senna, sembrava in una posizione abbastanza favorevole per le osservazioni astronomiche, Bailly non era completamente soddisfatto. Non c'era nulla da desiderare in termini di solidit\u00e0; la stanza era realizzata interamente sulle volte, e gli strumenti poggiavano direttamente sulle pareti che, anche se erano spesse sei piedi, possedevano altri inconvenienti. La camera in s\u00e9 aveva un'area di 5\u00d76 piedi ed impediva l'uso di grandi telescopi. C'era un piccolo balcone fuori dalla finestra e Bailly disponeva di un telaio che poteva essere spostato per alcune decine di pollici al di l\u00e0 della finestra; questo gli consentiva delle osservazioni sia ad est che ad ovest. Nella pratica, tuttavia, la maggior parte delle sue osservazioni le doveva compiere al meridiano. Per i suoi scopi Bailly utilizzava uno strumento di transito con un sestante dal raggio di sei piedi. Anche cos\u00ec, per\u00f2, le sue osservazioni erano limitate, perch\u00e9 non riusciva a vedere nulla ad un'altitudine superiore ai 65\u00b0. Grazie al suo modesto osservatorio, Bailly pot\u00e9 comunque effettuare numerose osservazioni, registrando accuratamente le minuzie dei movimenti celesti. Le prime osservazioni fatte da lui sono datate agli inizi del 1760, quando il giovane alunno di Lacaille non aveva ancora 24 anni di et\u00e0. Queste prime osservazioni, fatte con molta diligenza, si riferiscono alle opposizioni del pianeta Marte (7 marzo), di Giove (14 agosto) e di Saturno (17 settembre).\nQueste osservazioni, come afferma lo stesso Bailly, sono state effettuate indipendentemente e scritte in una relazione. Anche se in realt\u00e0 sappiamo che, comunque, l'osservatorio di Lacaille era collocato appena oltre il fiume, al Coll\u00e8ge des Quatre-Nations, e sembrerebbe ragionevole supporre che Bailly fosse in costante comunicazione con il suo insegnante.\nNel giugno 1761 Bailly e Lacaille osservarono insieme il transito di Venere sul disco del Sole. Fu uno straordinario colpo di fortuna, per l'inizio della vita scientifica di Bailly, aver testimoniato e documentato in successione due degli eventi astronomici pi\u00f9 interessanti dell'epoca: il ritorno predetto e ben definito di una cometa e un'eclissi parziale del Sole causata dalla congiunzione con Venere, evento che si ripete solo dopo un periodo di 110 anni. Sebbene meno spettacolare, la congiunzione tra Venere e il Sole fu infinitamente importante per gli scienziati che si aspettavano, attraverso i dati raccolti nelle osservazioni, per misurare pi\u00f9 accuratamente la parallasse del sole, e di conseguenza la sua distanza. L\"'Histoire de l'Acad\u00e9mie royale des Science\", dal 1757 in poi, \u00e8 piena di osservazioni riguardanti questo evento e di dettagli relativi alla pianificazione di un'osservazione coordinata su di esso. Lacaille, ad esempio, l'osserv\u00f2 a Conflans-Sainte-Honorine mentre Bailly stava con lui. Infatti Bailly venne citato nel rapporto ufficiale di Lacaille proprio in virt\u00f9 dell'aiuto che gli aveva dato. I due infatti avevano fatto delle osservazioni indipendenti e alla fine raffrontarono i risultati: quelli di Bailly confermavano i calcoli di Lacaille.\nNel settembre 1761 Bailly era ancora alla sua finestra del Louvre, impegnato con le opposizioni di Giove (21 settembre) e Saturno (30 settembre). Poco dopo egli probabilmente inizi\u00f2 i suoi calcoli sui satelliti di Giove, ispirati alla soluzione de suo maestro Clairaut del problema dei tre corpi e dalla sua teoria della luna, perch\u00e9 Bailly lesse la sua prima relazione su tale materia all'Accademia delle Scienze il 27 marzo 1762. Nell'aprile dello stesso anno, Bailly osserv\u00f2 un'ulteriore opposizione di Marte. Il 17 maggio osserv\u00f2 una nuova cometa, nonostante i disagi dovuti al maltempo, della quale calcol\u00f2 la traiettoria parabolica.\nSulla base di ulteriori osservazioni fatte tra il 4 giugno e il 25 giugno, Bailly determin\u00f2 l'inclinazione dell'orbita della cometa, della posizione del suo nodo e la posizione/distanza del suo perielio. Il 26 giugno present\u00f2 queste informazioni all'Accademia delle Scienze. Nel mese di ottobre 1762 Bailly osserv\u00f2 un'altra opposizione di Saturno, mentre il 2 dicembre present\u00f2 all'Accademia il suo secondo documento sui satelliti di Giove.\nQuesti tre documenti edotti, assieme alla partecipazione di Bailly all'osservazione e al calcolo dei due maggiori eventi astronomici (il ritorno della cometa di Halley e il transito di Venere) e assieme al patrocinio di Lacaille e Clairaut, due dei pi\u00f9 stimati astronomi dell'epoca, permisero a Bailly di ottenere, alla giovane et\u00e0 di 26 anni, un seggio all'Acad\u00e9mie des Sciences agli inizi del 1763.\nAll'Accademia delle Scienze e ricerche sui satelliti di Giove.\nBailly fu nominato membro dell'Accademia delle Scienze, secondo i biografi di Bailly, Lalande e Arago, e secondo Fernand-Lauren, il 29 gennaio 1763. Invece, secondo la fonte pi\u00f9 ufficiale, \"Les Membres et les correspondants de l'Acad\u00e9mie royale des Sciences\", Bailly fu eletto il 27 aprile 1763. Bailly fu comunque nominato \"adjoint-astronome\", rimpiazzando Guillaume Le Gentil che era diventato \"associ\u00e9\".\nL'elezione all'Accademia delle Scienze come \"adjoint-astronome\" fu comunque altamente combattuta e non ebbe luogo in modo normale.\nIl Segretario Perpetuo dell'Accademia, Grandjean de Fouchy, la racconta come un'elezione controversa. Innanzitutto gli astronomi \"associ\u00e9s\" e \"pensionnaires\", ovvero i membri pi\u00f9 importanti, avevano proposto all'Accademia, per il seggio lasciato vacante da Le Gentil, quattro astronomi: Charles Messier, Edme-S\u00e9bastien Jeaurat, Thuillier e, ovviamente, Bailly. Si procedette dunque all'elezione ordinaria: ogni elettore aveva il dovere, per regolamento, di votare due dei candidati proposti. Questo perch\u00e9 l'Acad\u00e9mie des Sciences doveva sempre presentare due nomi al re per ottenere la ratificazione, quello che aveva ottenuto pi\u00f9 voti e il secondo classificato. Contando i biglietti si trov\u00f2 che Bailly aveva ricevuto 14 voti mentre Messier e Jeaurat ne avevano ottenuti entrambi 13. Ma c'era un biglietto che fu dichiarato nullo, perch\u00e9 portava il solo nome di Jeaurat al posto dei due nomi che necessariamente dovevano essere apposti per regolamento.\nGli scrutinatori fecero notare che, se questo biglietto avesse contenuto i nomi di Jeaurat e Messier, ebbene loro e Bailly avrebbero avuto un numero esattamente uguale di voti; mentre, se questo biglietto avesse avuto il nome di Thuillier con quello di Jeaurat, allora quest'ultimo avrebbe avuto gli stessi voti di Bailly. Il presidente quindi rientr\u00f2 nell'assemblea per proporre due possibilit\u00e0: o designare il pi\u00f9 votato e poi proseguire ad uno scrutino tra i secondi, come prevedevano le normali procedure, oppure ricominciare totalmente l'elezione da zero. Si scelse di procedere normalmente; quindi, chi aveva ricevuto la maggior parte dei voti, ovvero Bailly, sarebbe stato considerato e sarebbe stato presentato come primo eletto qualunque fosse stato il numero di voti che avrebbe ricevuto colui che, tra i due arrivati secondi, sarebbe stato scelto; in conseguenza di ci\u00f2, si realizz\u00f2 un ulteriore scrutinio tra Jeaurat e Messier e la maggior parte dei voti and\u00f2 a Jeaurat, che ne ottenne 14 e risult\u00f2 come secondo eletto. Fu poi deciso di inviare il certificato dell'elezione a Louis Ph\u00e9lypeaux, conte di Saint-Florentin, membro dell'Accademia e del governo, che perci\u00f2 avrebbe comunicato i risultati al re.\nIl matematico Joseph-Nicolas Delisle, che aveva sostenuto con forza Messier, raccont\u00f2 alcuni dettagli in pi\u00f9 in una lettera al conte di Saint-Florentin, affermando che poi si era scoperto che la persona il cui biglietto era stato dichiarato nullo si era dimenticata di scrivere proprio il nome di Messier assieme a quello di Jeaurat, e questo avrebbe completamente riaperto la partita.\nIn ogni caso, alla fine, il risultato di questo confronto fu che il re scelse Bailly come \"astronome-adjoint\", in virt\u00f9 dei pi\u00f9 voti ricevuti, mentre Jeaurat fu scelto come \"adjoint surnum\u00e9raire\". Messier dovette attendere ancora altri sette anni prima di essere ammesso all'Accademia.\nDa quel momento lo zelo astronomico di Bailly non conobbe pi\u00f9 alcun limite, grazie alla moltitudine di lavori letterari e scientifici che lui scrisse in pochissimi anni.\nNel conteggio dei lavori astronomici di Bailly, che lui esegu\u00ec dopo essere diventato membro dell'Accademia delle Scienze, bisogna aggiungere vari altri risultati ottenuti: una discussione su quarantadue osservazioni della Luna di La Hire, un lavoro dettagliato destinato a fungere da punto di partenza per qualsiasi persona che si occupava di teoria lunare, e infine la descrizione di 515 stelle zodiacali nell\"'Observations sur 515 \u00e9toiles du Zodiaque\" (pubblicato nel 1763), osservate precedentemente da Lacaille tra il 1760 e il 1761.\nLe prime ricerche di Bailly sui satelliti di Giove iniziarono nel 1763. Come scrive Arago: \u00abavendoli studiati in tutte le loro generalit\u00e0, [Bailly] si mostr\u00f2 un calcolatore infaticabile, un geometra chiaroveggente, e un osservatore operoso e capace. Le ricerche di Bailly sui satelliti di Giove, saranno per sempre la sua prima e principale rivendicazione di gloria scientifica\u00bb.\nPrima di lui, Giacomo Filippo Maraldi, James Bradley e Pehr Wargentin avevano scoperto empiricamente alcune delle principali perturbazioni che i satelliti di Giove subivano nei loro movimenti di rotazione attorno al pianeta; ma, fino ad allora, non erano ancora stati scoperti i principi di attrazione universale. Bailly fu il primo a muoversi in questo senso, comparando i precedenti dati sperimentali con le nuove teorie fisiche newtoniane.\nCome Bailly stesso ricordava nelle sue \"M\u00e9moires\", svilupp\u00f2 una serie di esperimenti, con l'aiuto dei quali ciascuna osservazione poteva dare l'istante preciso della \"scomparsa reale\" di un satellite, distinto dall'istante della \"scomparsa apparente\", qualunque fossero la potenza del telescopio utilizzato e l'altezza del corpo eclissato sopra l'orizzonte e, di conseguenza, qualunque fossero la trasparenza degli strati atmosferici attraverso cui il fenomeno si osservava, la distanza di tale corpo dal Sole o dal pianeta ed infine qualunque fosse la sensibilit\u00e0 della vista dell'osservatore. Tutte queste condizioni influenzavano notevolmente il tempo di scomparsa apparente. La stessa serie di osservazioni ingegnose e delicate portarono l'insigne astronomo, molto curiosamente, alla determinazione dei veri diametri dei satelliti, vale a dire, il diametro di piccoli punti luminosi che, con i telescopi allora in uso, non mostravano un diametro effettivamente percepibile. Bisogna osservare, in effetti, che i diaframmi utilizzati da Bailly non erano destinati solo a diminuire la quantit\u00e0 di luce che contribuiva alla formazione delle immagini, ma aumentavano considerevolmente il diametro, almeno nel caso di stelle.\nBailly pubblic\u00f2 i suoi risultati, all'inizio del 1766, in un lavoro separato con il titolo di \"Essai sur la th\u00e9orie des satellites de Jupiter\" in cui l'autore, prima di esporre le conclusioni a cui era giunto, incominciava a parlare della storia degli studi astronomici sui satelliti di Giove. La storia conteneva un'analisi quasi completa delle scoperte di Maraldi, Bradley e Wargentin, mentre invece descriveva le fatiche di Galileo e dei suoi contemporanei con meno dettagli e precisione.\nLa conoscenza dei moti dei satelliti si basava quasi interamente sulla osservazione del preciso momento in cui ciascuno di essi scompariva, entrando nell'ombra conica che il grande globo opaco di Giove proiettava sul lato opposto al Sole. Nel corso di una discussione su una moltitudine di queste eclissi, Bailly non tard\u00f2 a percepire che la computazione delle tabelle sui satelliti lavorava su dati numerici che non erano affatto paragonabili gli uni con gli altri. Questo sembrava di poca importanza nell'epoca antecedente alla nascita della teoria delle perturbazioni; ma, dopo la scoperta analitica delle perturbazioni, divenne opportuno stimare i possibili errori di osservazione e proporre mezzi per la loro, almeno parziale ma quantomeno significativa, eliminazione. Questo fu l'oggetto del notevole lavoro che Bailly avrebbe presentato all'Accademia nel 1771, ovvero la \"M\u00e9moire sur les in\u00e9galit\u00e9s de la lumi\u00e8re des satellites de Jupiter\".\nLe opere letterarie: gli \u00e9loges.\nQuando Bailly entr\u00f2 nell'Accademia delle Scienze, il Segretario Perpetuo era Grandjean de Fouchy. La pessima salute del segretario aveva portato tutti a pensare ad una morte imminente, e perci\u00f2 ad un posto vacante che si sarebbe presto liberato. Il famoso matematico ed enciclopedista D'Alembert vide in Bailly il probabile successore di Fouchy e gli propose di scrivere alcune biografie di insigni personaggi (necessarie per l'avanzamento nelle accademie), in modo tale da prepararsi a diventarlo. Bailly segu\u00ec il consiglio dell'illustre matematico e scelse come oggetto dei suoi studi, gli \"\u00e9loges\" proposti in numerose accademie, principalmente dall'Accademia di Francia.\nDall'anno 1671 fino all'anno 1758, il \"prix d'eloquence\" proposto dalla Accademia di Francia era relazionato a questioni religiose e morali. L'eloquenza dei candidati avrebbe dunque dovuto esercitarsi sulla conoscenza dei temi religiosi pi\u00f9 importanti: la salvezza, il merito, la dignit\u00e0 del martirio, la purezza dell'anima e del corpo, il pericolo esistente in taluni percorsi di vita che invece appaiono sicuri e cos\u00ec via. Addirittura i candidati dovevano parafrasare l\u2032\"Ave Maria\". Secondo le intenzioni letterali del fondatore (Jean-Louis Guez de Balzac), ogni scritto doveva essere concluso da una breve preghiera. Charles Pinot Duclos pens\u00f2, nel 1758, che ormai prediche simili tra di loro avevano esaurito completamente la questione religiosa, e su sua proposta l'Accademia stabil\u00ec che, in futuro, come premio per l'eloquenza si sarebbero presi in considerazione gli elogi dei grandi uomini della nazione. Nella lista dei questi patrioti nazionali figuravano all'inizio personaggi quali il Maresciallo de Saxe, Ren\u00e9 Duguay-Trouin, il Duca di Sully, D'Aguesseau e Cartesio. Pi\u00f9 tardi, l'Accademia si sent\u00ec autorizzata a proporre \u00e9loges per i re stessi, richiedendo, all'inizio del 1767, l'\u00c9loge di Carlo V.\nBailly era entrato nelle liste dei candidati, scrivendo un \u00e9loge a Carlo V, ma il suo saggio ottenne solo una menzione d'onore.\nCommentando l'\u00e9loge a Carlo V, Arago scrive: \u00abniente \u00e8 pi\u00f9 istruttivo che fare ricerche riguardanti le epoche nelle quali si erano originati i principi e le opinioni di quelle persone che poi agirono ruoli importanti sulla scena politica, e su come tali opinioni si fossero poi sviluppate. Con una fatalit\u00e0 molto deplorevole, gli elementi di queste indagini sono poco numerosi e raramente fedeli. Noi non dobbiamo esprimere questi rimpianti relativamente a Bailly: ogni composizione ci mostra la serena, candida, e virtuosa mente dell'insigne scrittore, attraverso un nuovo e vero punto di vista. L'Eloge di Carlo V \u00e8 stato il suo punto di partenza, seguito poi da una lunga serie di altri lavori\u00bb.\nGli scritti approvati dall'Accademia di Francia non raggiungevano per\u00f2 gli occhi del pubblico se non dopo essere stati sottoposti alla severa censura di quattro Dottori in Teologia. Se siamo sicuri di possedere integralmente l'\u00e9loge di Bailly a Carlo V, lo possiamo intuire dalla penna dello stesso autore; se non abbiamo motivo di temere che nessun suo pensiero sub\u00ec una qualche mutilazione, lo dobbiamo ad un breve discorso che Bailly pronunci\u00f2 durante una seduta dell'Accademia delle Scienze nel 1767. Questi pensieri, per\u00f2, avrebbero sfidato, come scrive Arago, \u00able menti pi\u00f9 schizzinose, la suscettibilit\u00e0 pi\u00f9 oscure\u00bb. \u00abIl panegirista [Bailly] \u2014 continua Arago \u2014 srotola con emozione le disgrazie terribili che assalivano la Francia durante il regno di re Giovanni. La temerariet\u00e0, l'imprevidenza di quel monarca; le passioni vergognose del re di Navarra; i suoi tradimenti; l'avidit\u00e0 barbara della nobilt\u00e0; la sediziosa disposizione del popolo; i saccheggi sanguinosi delle grandi imprese; l'insolenza ricorrente dell'Inghilterra; esprimendo tutto questo senza veli, ma con estrema moderazione. Nessun tratto rivela, nessun fatto narrato prefigura l'autore come futuro presidente dell'Assemblea nazionale costituente, n\u00e9 tanto meno come sindaco di Parigi nel corso di una effervescenza rivoluzionaria\u00bb.\nNel 1767, l'Accademia di Berlino premi\u00f2 Bailly per il suo \u00c9loge a Leibniz. Il pubblico ne fu sorpreso: l'elogio a Leibniz di Bernard le Bovier de Fontenelle era stato cos\u00ec forte, completo e dettagliato che nessuno pensava potesse essere addirittura eguagliato. Ma quando il saggio di Bailly, incoronato in Prussia, fu pubblicato, le vecchie impressioni erano abbastanza cambiate. Molti critici affermarono che l'elogio di Bailly a Leibniz poteva essere letto con piacere e beneficio anche dopo quello di Fontenelle.\nBailly cos\u00ec scrisse nell\"\u00c9loge de Leibniz\":\nNel 1768, Bailly ottenne l\u2032\"accessit\" al \"prix d'eloquence\" proposto dall'Accademia di Rouen con il suo \u00c9loge a Pierre Corneille. \u00abLeggendo questo lavoro [di Bailly] \u2014 scrive Arago \u2014 possiamo rimanere un po' sorpresi dalla distanza immensa che il modesto, timido e sensibile Bailly pone tra il grande Corneille, il suo prediletto autore teatrale, e Jean Racine\u00bb.\nQuando l'Accademia di Francia, nel 1768, propose una competizione per gli \u00e9loges a Moli\u00e8re, Bailly ottenne anche questa volta l\"accessit\", venendo sconfitto per\u00f2 da Chamfort. \u00abTuttavia \u2014 come scrive Arago \u2014 [...] forse mi permetto di affermare che, nonostante una certa inferiorit\u00e0 di stile, il discorso di Bailly ha offerto un pi\u00f9 ordinato, pi\u00f9 vero e pi\u00f9 filosofico apprezzamento dei pezzi principali di quel poeta immortale [rispetto a quello di Chamfort]\u00bb.\nNon solo, Bailly scrisse anche un \u00e9loge, l\u2032\"\u00c9loge de l'abb\u00e9 de Lacaille\", dedicato al suo maestro Lacaille, scomparso nel 1762. Nell'\u00e9loge Bailly scrisse: \u00abNon voglio aggiungere nulla agli onori che lui ha ricevuto; ma avr\u00f2 onorato me stesso nel fare un suo elogio; quest'ultimo tributo mancava tra i doveri che mi sarebbe piaciuto fargli. [...] \u00c8 stato grazie alla gentilezza di M. Lacaille che io ho potuto avere le mie prime conoscenze dell'astronomia; perci\u00f2 permettetemi di elogiare il mio maestro. Non voglio essere incolpato ripetendo le lodi di un uomo illustre e virtuoso. Ma non si possono non aumentare i doveri dell'amicizia e della riconoscenza, e gli uomini utili non hanno mai abbastanza lodi\u00bb.\nAl periodo di questi \"\u00e9loges\" si potrebbe datare anche la germinazione di numerose idee di Bailly che trovarono la luce nelle opere successive, come l\"Histoire de l'astronomie ancienne\", le \"Lettres sur l'Atlantide de Platon\" e l\u2032\"Essai sur les fables et sur leur histoire\". In questo periodo Bailly inoltre impar\u00f2 ad essere articolato senza numeri e simboli, diversamente che dai suoi precedenti lavori scientifici. Gli elogi furono, dopotutto, \"pi\u00e8ces d'\u00e9loquence\", e nello scriverli\nBailly usufru\u00ec di un utile apprendistato, perch\u00e9 fu nel campo del espressione, nell'arte della scrittura, che Bailly avrebbe ottenuto il riconoscimento pubblico.\nLe elezioni a Segretario Perpetuo: la sconfitta contro Condorcet.\nIl 14 luglio 1770, Bailly sal\u00ec di grado all'Acad\u00e9mie des sciences, divenendo \"associ\u00e9 astronome\" e rimpiazzando Le Gentil, che era stato nominato \"v\u00e9t\u00e9ran\".\nD'Alembert, fin dal 1763, aveva incoraggiato Bailly ad esercitarsi in uno stile di composizione letteraria molto apprezzato all'epoca, quello degli \u00e9loges, nella prospettiva, un giorno, di avere valide referenze letterarie per poter diventare Segretario Perpetuo dell'Accademia delle Scienze. Sei anni dopo, per\u00f2 D'Alembert aveva dato lo stesso suggerimento, e forse aveva teso le stesse speranze, ad un giovane e promettente matematico, il marchese Nicolas de Condorcet. Condorcet, seguendo il consiglio del suo protettore, rapidamente scrisse e pubblic\u00f2 degli \u00e9loges sui primi fondatori dell'Accademia: Huyghens, Mariotte e R\u00f8mer.\nAll'inizio del 1773, l'allora Segretario Perpetuo, Grandjean de Fouchy, chiese che Condorcet venisse nominato suo successore alla sua morte a condizione, ovviamente, che gli sopravvivesse. D'Alembert sostenne con forza questa candidatura. L'insigne naturalista Buffon sostenne invece, con uguale energia, Bailly; Arago riferisce che l'Accademia \u00abper alcune settimane present\u00f2 l'aspetto di due campi nemici\u00bb. Ci fu infine una battaglia elettorale fortemente contestata: il risultato fu la nomina di Condorcet a successore di de Fouchy.\nLa rabbia di Bailly e dei suoi sostenitori trov\u00f2 sfogo con accuse e termini \u00abdi asprezza imperdonabile\u00bb. Si disse che D'Alembert aveva \u00abbassamente tradito i valori dell'amicizia, dell'onore, e i principali principi di probit\u00e0\u00bb alludendo alla promessa di protezione, sostegno, e cooperazione fatta con Bailly che risaliva a dieci anni prima.\nIn realt\u00e0 era pi\u00f9 che naturale che D'Alembert nel dover pronunciare il suo sostegno ad uno tra Bailly e Condorcet, diede la sua preferenza al candidato che pi\u00f9 dell'altro si occupava di alta matematica, e dunque a Condorcet. Gli \u00e9loges di Condorcet erano, inoltre, per il loro stile, molto pi\u00f9 in sintonia con quelli che l'Accademia aveva approvato nel corso dei tre quarti di secolo precedenti.\nPrima della dichiarazione di Grandjean de Fouchy su Condorcet, D'Alembert aveva scritto a Voltaire il 27 febbraio 1773, rispetto alla raccolta di opere di Condorcet: \u00abQualcuno mi ha chiesto l'altro giorno quello che pensavo di quel lavoro. Ho risposto scrivendo sul frontespizio: \"giustizia, correttezza, conoscenza, chiarezza, precisione, gusto, eleganza, e nobilt\u00e0\"\u00bb. E Voltaire gli rispose, il 1\u00ba marzo: \u00abHo letto il piccolo libro di Condorcet: \u00e8 buono nei suoi capitoli come gli \u00e9loges di Fontenelle. C'\u00e8 una filosofia nobile e modesta in questo libro, anche se audace\u00bb.\nIn realt\u00e0, tra gli \u00e9loges di Bailly, ve ne era uno, gi\u00e0 nominato precedentemente, quello dedicato all'abate de Lacaille, che non essendo stato scritto per una accademia letteraria, non mostrava alcuna traccia declamatoria, e poteva, secondo Arago, addirittura \u00abcompetere con alcuni dei migliori \u00e9loges di Condorcet\u00bb. Tuttavia, curiosamente, la biografia elogiativa su Lacaille contribu\u00ec, forse tanto quanto l'opposizione di D'Alembert, a frantumare le aspirazioni accademiche di Bailly: infatti il segretario de Fouchy aveva gi\u00e0 scritto un \u00e9loge a Lacaille prima di lui. Bailly nell'esordio del suo elogio aveva chiesto di non essere colpevolizzato per questa ragione, esprimendo anzi la speranza di non aver scontentato de Fouchy nell'aver voluto in qualche modo proseguire le sue orme decidendo anche lui di elogiare Lacaille.\nBailly, in effetti, non fu incolpato \"a voce alta\"; ma de Fouchy, quando inizi\u00f2 a meditare sul suo ritiro, senza tante storie, senza mostrarsi offeso nel suo amor proprio, apparentemente modesto, nello scegliere un assistente che fosse anche il suo successore, selezion\u00f2 qualcuno che non si era impegnato a ripetere i suoi \u00e9loges; qualcuno che non aveva trovato \u00abinsufficiente\u00bb la sua biografia. E come scrive Arago \u00abQuesta preferenza non fu ininfluente nel risultato della competizione\u00bb.\nA Chaillot: le opere famose.\nBailly, anche se membro della Sezione Astronomica dell'Accademia delle Scienze non era obbligato a risiedere sempre a Parigi. Anzi, se voleva poteva ritirarsi in campagna, per sfuggire dai ladri che abbondavano soprattutto nella metropoli. Bailly s\u00ec stabil\u00ec a Chaillot nella met\u00e0 degli anni 70, forse anche perch\u00e9 amareggiato dalla sconfitta all'accademia. E fu proprio a Chaillot che Bailly compose le sue opere pi\u00f9 importanti.\nOgni mattina Bailly si alzava presto dalla sua \u00abumile dimora\u00bb a Chaillot; si recava al Bois de Boulogne, e l\u00ec, a piedi, per molte ore ogni volta, elaborava le idee destinate ai suoi libri. Bailly non iniziava a scrivere i suoi saggi fino a quando non li aveva completati nella sua mente. Come riferisce Arago: \u00abLa sua prima copia era sempre una bella copia.\u00bb\nMentre risiedeva a Chaillot inoltre Bailly fu un frequente visitatore della casa del ceroplasta e fisico svizzero Philippe Curtius dove alcuni dei pi\u00f9 importanti scienziati della citt\u00e0 si riunivano regolarmente.\nLa tetralogia sulla storia dell'astronomia e le \"Lettres\" a Voltaire.\nNel 1775, Bailly aveva pubblicato un volume in quarto, dal titolo \"Histoire de l'astronomie ancienne, depuis son origine jusqu'\u00e0 l'\u00e9tablissement de l'\u00e9cole d'Alexandrie\", in cui si descriveva l'evoluzione dell'astronomia antica, dalla sua origine fino alla fondazione della scuola di Alessandria. Un lavoro analogo per il lasso di tempo successivo, compreso tra la fondazione della scuola di Alessandria e il 1730, apparve nel 1779 in due volumi, nell\"'Histoire de l'astronomie moderne, depuis la fondation de l'\u00e9cole d'Alexandrie jusqu'\u00e0 l'\u00e9poque de 1730\". Un ulteriore volume fu pubblicato tre anni pi\u00f9 tardi, nel 1782 con il titolo \"Histoire de l'astronomie moderne, jusqu' \u00e0 l'\u00e9poque de 1782\". La quarta ed ultima parte di questa immensa composizione, il \"Trait\u00e9 de l'astronomie indienne et orientale\", fu invece pubblicato alcuni anni pi\u00f9 tardi, nel 1787.\nQuando Bailly aveva incominciato a progettare un'opera completa di tutta la storia dell'astronomia, non esisteva ancora niente del genere. C'erano stati degli scritti o su qualche spunto storico particolare, o sulla descrizione di alcuni episodi specifici, ma nessuno si era mai preoccupato di illustrare in modo integrale tutta la storia dell'astronomia. Un libro di Weidler, pubblicato nel 1741, che si avvicinava a questo proposito, era per\u00f2 in realt\u00e0 una semplice nomenclatura dei principali astronomi di ogni paese ed epoca in cui erano specificate in maniera abbastanza schematica le date di nascita e di morte e i titoli delle opere pi\u00f9 importanti e non una vera e propria descrizione dettagliata di tutta la storia dell'astronomia.\nBailly aveva in mente il contrario: una descrizione dettagliata del progresso storico dell'astronomia a partire dalle prime osservazioni fino all'epoca a lui contemporanea, per culminare in qualche modo con l'ammirazione di quell'\u00abedificio basato sul lavoro di tutti i secoli e di tutti i popoli\u00bb. Questo programma completo essenzialmente coinvolgeva nell'opera due punti nodali: una discussione attenta e abbastanza tecnica delle varie scoperte e numerosi confronti di una vasta quantit\u00e0 di antiche e moderne osservazioni. Se l'autore avesse completamente mescolato queste discussioni con l'intero corpo dell'opera, allora il libro sarebbe stato troppo tecnico e quindi comprensibile esclusivamente per gli astronomi. Se invece avesse soppresso tutte le discussioni, il libro avrebbe catturato l'attenzione soltanto di qualche dilettante interessato, e non dei professionisti del mestiere. Per evitare questo doppio pericolo, Bailly aveva deciso di scrivere un racconto s\u00ec allacciato in tutte le sue parti, ma narrando soprattutto la quintessenza dei fatti, scegliendo altres\u00ec di posizionare le prove e le discussioni delle parti meramente congetturali in capitoli separati sotto la denominazione di \"\u00e9claircissements\".\nAll'inizio dell\u2032\"Histoire de l'astronomie ancienne\", dopo aver dichiarato che sarebbe partito dalle primissime origini dell'astronomia, Bailly incomincia una pura speculazione storica - e spesso mitica - nel primo capitolo, sull'Astronomia Antidiluviana\". \"La conclusione principale alla quale giunge, dopo un attento esame di tutte le idee positive che l'antichit\u00e0 aveva lasciato \u00e8 che pi\u00f9 che elementi veri e propri, ci\u00f2 che abbiamo sono solo frammenti di una scienza astronomica delle antiche culture come quella caldea, quella indiana, e quella cinese.\nDopo aver trattato alcune idee di Pluche, Bailly scrive: \u00abIl campo delle possibilit\u00e0 \u00e8 immenso, e anche se la verit\u00e0 vi \u00e8 contenuta, spesso non \u00e8 facile distinguerla.\u00bb\nLe opere di Bailly, essendo accessibili ad un pubblico variegato, pur senza perdere il carattere di lavori seri e colti, contribuirono a diffondere delle nozioni precise di astronomia sia tra letterati sia nella societ\u00e0 in generale. Nel 1775, Bailly invi\u00f2 il primo volume della sua storia a Voltaire. Per ringraziarlo del regalo, Voltaire indirizz\u00f2 all'autore una lettera molto lusinghiera, in cui scrisse: \u00abDevo dirle molte grazie, perch\u00e9 nello stesso giorno ho ricevuto sia un grande libro sulla medicina sia il suo e, quando ero ancora malato, il primo non l'ho aperto, mentre il secondo l'ho letto invece quasi interamente, e devo dirle che mi adesso mi sento molto meglio.\u00bb Voltaire, infatti, aveva letto l'opera di Bailly con grande interesse, e gli aveva proposto anche alcune questioni, non convenendo su alcune opinioni dell'astronomo parigino. Bailly sulla base delle domande propostegli da Voltaire sent\u00ec in seguito la necessit\u00e0 di sviluppare nei libri successivi alcune idee che nell\u2032\"Histoire de l'astronomie ancienne\", erano solo state accennate. Queste sono state l'oggetto del volume che Bailly aveva pubblicato nel 1777 sotto il titolo di \"Lettres sur l'origine des sciences, et sur celle des Peuples de l'Asie\", indirizzata a Voltaire e basata proprio sulla corrispondenza epistolare tra i due(Bailly infatti gli aveva scritto ben 24 lettere). Lo svolgimento dell'opera infatti si dispiegava attraverso le lettere che Voltaire gli aveva mandato e i problemi che aveva sollevato riguardanti non soltanto le origini delle scienze astronomiche ma anche le origini delle civilt\u00e0. Bailly qui, come nelle opere precedenti, tralascia l'interesse puramente scientifico e si preoccupa di trovare una spiegazione storico/mitica su come si sia sviluppata la scienza ai suoi albori elaborando una teoria tutta sua che coinvolgeva il mito di Atlantide e del Diluvio Universale.\nNelle \"Lettres\" Voltaire e Bailly hanno posizioni opposte: se il filosofo di Ferney riteneva che i bramini fossero il popolo pi\u00f9 antico del mondo Bailly, al contrario, pensava che lo fossero gli sciti, e che fossero al contempo i padri delle scienze asiatiche.\n\u00abSe vedesse, Mons. [Voltaire] \u2013 scrive Bailly nella sua seconda lettera \u2013 la casa di un contadino costruita da sassi mescolati a frammenti di colonne, in un bellissimo stile architetturale, non concludereste che erano i resti di un palazzo, costruito da un architetto pi\u00f9 affidabile e antico degli abitanti di quella casa? I popoli dell'Asia, eredi di un popolo pre-esistente, che aveva generato le scienze, o almeno l'astronomia, erano depositari e non inventori. Questo ritengo sia vero anche nei confronti degli Indiani; e mi sforzer\u00f2 di dimostrarlo pi\u00f9 dettagliatamente. Aggiungo che alcuni fatti astronomici possono essere sperimentati solo ad una latitudine considerevolmente elevata in Asia: e questo \u00e8 perfettamente vero. Considerando che questi fatti sono estremamente antichi, ho pensato che potrebbero servire per individuare il paese di un popolo primitivo. Ho congetturato che le scienze, prima crescendo a queste alte latitudini, sono poi scese verso l'equatore, \"illuminando\" gli Indiani e Cinesi; e che, contrariamente all'opinione accettata, la luce viaggi\u00f2 da Nord a Sud. Io ho fatto questa conclusione, non come una verit\u00e0 dimostrata, ma come un'opinione altamente probabile; e ho finito con una sorta di romanzo filosofico. La miglior parte delle favole antiche, considerate da un punto di vista fisico, sembrano appartenere alle regioni settentrionali del globo: si potrebbe pensare che la loro interpretazione unificata permetta di tracciare le successive fasi del genere umano e il loro percorso dal Polo verso l'Equatore, in cerca di calore, e giorni di lunghezza pi\u00f9 uguale\u00bb.\nLe quattro pi\u00f9 grandi civilt\u00e0 dell'Asia erano quella Cinese, quella Persiana, quella Assiro-caldea e quella Indiana; Bailly trova presso queste civilt\u00e0 solo frammenti sparpagliati delle arti e delle scienze, e nega le notizie che ne attribuiscono a loro la paternit\u00e0. Le sue argomentazioni sono principalmente tratte da considerazioni di tipo astronomico.\nNel 1779, Bailly pubblic\u00f2 una seconda raccolta, come seguito alla precedente, intitolata \"Lettres sur l'Atlantide de Platon et sur l'ancienne histoire de l'Asie\" anch'essa organizzata sulla base della accesa corrispondenza tra Voltaire e Bailly. Voltaire era comunque morto prima che le lettere venissero pubblicate, ma Bailly continu\u00f2 a rivolgersi a lui e anzi, scrisse nella prefazione: \u00abQueste lettere non hanno intenzione di convincere M. De Voltaire; non \u00e8 all'et\u00e0 di 85 anni che si possono cambiare le proprie opinioni per quelle opposte. [...] La morte di M. De Voltaire non ha in alcun modo cambiato la forma del dialogo utilizzata nelle prime lettere; da autore, sento ancora l'onore di parlare con M. de Voltaire. [...] Una persona \u00e8 sospettata di adulazione solo lodando i vivi: ebbene io da autore, invece, mi congratulo per aver dato omaggio alle ceneri di un grande uomo.\u00bb\nNelle lettere Bailly pensa che sia strano che non ci sia alcuna informazione su questa antica civilt\u00e0 fondatrice delle scienze e che, secondo lui, aveva istruito i Cinesi, cos\u00ec come gli Indiani, i Persiani e tutti gli altri popoli. Per rispondere a queste difficolt\u00e0 ipotizza dunque che alcune civilt\u00e0 del passato sono scomparse senza lasciar traccia della propria esistenza: ne cita cinque diverse e tra queste vi \u00e8 quella di Atlantide. Bailly non accettava lo scetticismo di Aristotele, secondo il quale Atlantide fosse esclusivamente una finzione creata dal maestro Platone. Secondo l'astronomo francese, Platone invece parlava seriamente degli Atlantidei come di una popolazione istruita e sofisticata, ma distrutta e dimenticata. Per\u00f2 rifiutava l'idea che le Canarie fossero le rovine sommerse di Atlantide, anzi posizionava Atlantide a Spitsbergen, in Groenlandia, una zona ben pi\u00f9 vivibile anticamente in base alle teorie paleoclimatiche di Buffon.\nL'incontro con Benjamin Franklin.\nBailly divent\u00f2 amico intimo di Franklin al termine del 1777.\nIl primo incontro tra i due fu abbastanza strano, almeno secondo i commentatori dell'epoca. Franklin arriv\u00f2 nell'autunno del 1777 come ambasciatore americano in Francia: molto probabilmente arriv\u00f2 con alcuni pregiudizi stereotipati sui francesi (sul loro essere loquaci, pettegoli e chiacchieroni). Franklin alloggiava proprio a Passy, precisamente in via Singer 1, nelle vicinanze di Chaillot dove abitava Bailly. Poich\u00e9 ormai era diventato praticamente un vicino di casa, Bailly sent\u00ec il dovere di visitare un uomo tanto importante. Bailly si present\u00f2 e fu annunciato a Franklin il quale, conoscendo la sua reputazione, gli diede cordialmente il benvenuto. Dopo essersi scambiati alcune parole occasionali Bailly si sedette vicino a lui e, con discrezione, inizi\u00f2 ad aspettare che gli venisse posta una qualche domanda; era passata circa mezz'ora ma Franklin non aveva ancora aperto bocca. Bailly allora prese la sua tabacchiera, e la porse al vicino senza una parola; Franklin con un cenno della mano fece segno di non voler fumare. L'incontro silenzioso continu\u00f2 un'altra mezz'ora, dopodich\u00e9 Bailly finalmente si alz\u00f2. E mentre l'astronomo francese era sul punto di salutare, Franklin, deliziato di aver finalmente trovato un francese che potesse rimanere in silenzio cos\u00ec a lungo, gli diede la mano e gliela strinse con molto affetto esclamando: \u00abMolto bene, signor Bailly, molto bene!\u00bb.\nSaint-Albin Berville, nelle \"Notice sur la vie de Bailly\", scrisse: \u00abBailly amava raccontare questo aneddoto e spesso diceva che \"Molto bene\" erano state le uniche parole che aveva mai ottenuto da Franklin quando fu da solo con lui\u00bb.\nL'amicizia comunque perdur\u00f2 a lungo per tutta la permanenza di Franklin in Francia, fino al 1785. I due continuarono a scriversi lettere, ad incontrarsi, disquisendo di questioni scientifiche e collaborarono in seguito insieme all'indagine sul mesmerismo.\nL'adesione alla \"Loge des Neuf S\u0153urs\".\nI primi anni a Chaillot Bailly sembra averli comunque spesi largamente nello studio e nella scrittura, ma Bailly non era un recluso. Egli divent\u00f2 un frequentatore del salone di Fanny di Beauharnais, attraverso cui, probabilmente incontr\u00f2 Michel de Cubi\u00e8res, Jean Dussaulx, e Merard de Saint-Just.\nL'amicizia che aveva sviluppato con he Franklin fu probabilmente responsabile della sua affiliazione alla \"Loge des Neuf S\u0153urs\". Bailly, infatti, era ormai pronto per la dottrina extra-religiosa della massoneria.\nLa massoneria in Francia nella met\u00e0 del XVIII secolo comprendeva sia un gruppo attivo di logge \"ortodosse\", ovvero fondamentalmente basate sul modello inglese, che insegnavano la filosofia newtoniana sia un altro gruppo, altrettanto attivo, di logge aristocratiche e rituali sotto il patrocinio delle grandi famiglie nobili, di una famiglia reale neutrale e di un clero che, in assenza di ordini specifici, era libero di comportarsi come voleva.\nInizialmente le logge erano il terreno comune di incontro dei \"philosophes\", dei borghesi, degli uomini di chiesa, e dei nobili. Erano l'unico luogo in cui gli tutti i \"savants\", indipendentemente dal rango sociale, dalla ricchezza o dalla religione, potevano incontrarsi sullo stesso piano. Il catalizzatore era la civilizzazione razionalista, scientifica e commerciale dell'Inghilterra, e ovunque in tutto il mondo nel corso del XVIII secolo i massoni inglesi erano attivi nella diffusione della dottrina della pace, della fratellanza e del progresso, in altre parole di quello che alcuni studiosi chiamano \"grand ordre\". Questo fu senza dubbio l'aspetto della Massoneria che a cui facevano appello Montesquieu, Voltaire, Benjamin Franklin, Condorcet e certamente anche Bailly.\nNel 1766, J\u00e9r\u00f4me Lalande aveva gi\u00e0 fondato assieme a Claude-Adrien Helv\u00e9tius la piccola loggia \"Les Sciences\" a Parigi, che ottenne il riconoscimento del Grande Oriente di Francia nel 1772. Helv\u00e9tius, che come matematico, come discepolo di Condillac, e come autore dell'opera \"De l'Esprit\" difficilmente avrebbe potuto essere in accordo con le tendenze gerarchiche della massoneria francese, si dice che avesse poi proposto a Lalande qualche tempo dopo il 1767 la formazione di una loggia per scienziati, letterati, artisti, e in generale di persone distinte per la cultura. Non fu, per\u00f2, fino al 1776, cinque anni dopo la morte Helv\u00e9tius, che la loggia fu ufficialmente aperta col nome di \"Les Neuf S\u0153urs\", per un totale di dieci membri. L'anno successivo invece c'erano gi\u00e0 sessanta membri; nel 1779, circa centosessanta.\nCome Lalande, anche Benjamin Franklin divenne Maestro Venerabile, mentre Court de G\u00e9belin fu Segretario della loggia. Eccellendo nella filosofia, la loggia \"Les Neuf S\u0153eurs\", era per\u00f2 costantemente in contrasto con il Grande Oriente e solo il fatto che Benjamin Franklin fu nominato maestro li salv\u00f2 dalla dissoluzione.\nLo stesso Bailly fu, molto probabilmente, membro della loggia \"Les Neuf S\u0153urs\". Sebbene il suo nome non appaia negli elenchi dei membri, il gesuita francese Augustin Barruel lo include assieme ad altre ventotto persone che similarmente non apparivano in quelle liste. Il massone Louis Amiable dimostr\u00f2 che sei di questi appartennero sicuramente alla loggia (uno di loro, Claude-Emmanuel de Pastoret, ne fu addirittura Maestro Venerabile), mentre definn\u00ec i restanti dei \"probabili\" membri. Bailly cade in quest'ultima categoria. \u00c8 probabile che Bailly sia diventato membro della Loggia dopo il 1784, proprio nel periodo in cui i documenti ufficiali sono carenti, ma la sua affiliazione potrebbe essere iniziata anche in precedenza in considerazione del gran numero degli amici personali, dei corrispondenti, e dei colleghi dell'Accademia delle Scienze (cos\u00ec come, pi\u00f9 tardi, i futuri colleghi dell'Accademia francese e del governo rivoluzionario) molti dei quali erano membri della Loggia quasi dalla sua nascita. Tra questi vi sono, oltre ai gi\u00e0 citati Lalande, Franklin e G\u00e9belin, anche Voltaire, Nicolas de Condorcet, il poeta Jean-Antoine Roucher, lo scrittore Michel de Cubi\u00e8res e il medico Joseph-Ignace Guillotin. Tra gli altri appartenenti, i cui nomi sarebbero presto stati associati a Bailly, c'erano Camille Desmoulins, Andr\u00e9 Ch\u00e9nier, J\u00e9r\u00f4me P\u00e9tion de Villeneuve e l'abate Emmanuel Joseph Siey\u00e8s.\nEppure, nonostante i suoi apprendimenti newtoniani, la loggia \"Les Neuf S\u0153urs\" non era affatto esente dal cabalismo e dall'interesse per gli \u00abspiriti che presiedono agli astri\u00bb. Il poeta \u00c9variste de Parny cattur\u00f2 lo spirito di questa loggia - lo stesso spirito che anima le opere speculative di G\u00e8belin e Bailly - quando scrisse la sua \"Cantate pour la Loge des Neuf S\u0153urs\":\nL'esistenza de \"Les Neuf S\u0153urs\" era la giusta prova che gli ideali espressi del \"grand ordre\" esistevano sia tra i \"philosophes\" pi\u00f9 razionalisti, sia tra i \"savant\" pi\u00f9 speculativi. Questi ideali attiravano numerosi uomini illuminati, perch\u00e9 erano basati sia sulla scienza che sulla storia ed affermavano di essere documenti autentici delle grandi leggi cosmiche, con dei titoli di legittimit\u00e0 che risalivano alla stessa origine del mondo. La storia non era pi\u00f9 un semplice oggetto di curiosit\u00e0 puramente antiquaria, ma un deposito di verit\u00e0 e conoscenze che avrebbero potuto portare, nella loro visione, alla nuova et\u00e0 dell'oro.\nIl Saggio sulle favole.\nL\"'Essai sur les fables et sur leur histoire\" (in italiano: \"Saggio sulle favole e sulla loro storia\") fu scritto immediatamente dopo la pubblicazione dei lavori precedenti. L'opera fu elaborata rapidamente ed in forma epistolare: le lettere furono tutte scritte infatti tra il 30 giugno e il 4 ottobre 1782. In totale erano 20 lettere, rivolte alla poetessa Anne-Marie du Boccage, ed erano intese come la continuazione delle \"Lettres\" con Voltaire:\nLa scelta di madame du Boccage come nuova \"g\u00e9nie tut\u00e9laire\" (ovvero \"angelo custode\") potrebbe essere stata suggerita a Bailly dalla stima, piuttosto esagerata, che Voltaire aveva mostrato verso di lei. Il libro fu comunque pubblicato soltanto dopo la morte di Bailly, nel 1799, e solo in forma incompleta, perci\u00f2 non ebbe alcuna influenza durante la vita dell'autore. Nell'opera Bailly ripete spesso il concetto secondo il quale tutte le leggende nascondono un fondo di verit\u00e0 storica. Del resto la parola \"fabula\", come puntualizza Bailly, deriva da \"fas, faris\", ovvero \"parlare\"; mentre la parola \"mito\" deriva dal greco \"mythos\", ovvero \"discorso\". Favola e mito di conseguenza, sono dei resoconti, dei racconti, e come tutti i racconti anch'essi si basano sia sulla memoria di fatti storici precedenti sia, ovviamente sull'immaginazione. Basare la propria indagine storica sulle favole e sui miti diventa quindi una scelta non solo possibile, ma anche deontologicamente rispettabile, purch\u00e9 per\u00f2 si faccia coerentemente differenza tra ci\u00f2 che \u00e8 realistico, e quindi verosimilmente basato sulla verit\u00e0 storica, e ci\u00f2 che invece \u00e8 pura e semplice immaginazione poetica.\nL'ingresso nell'Accademia Francese.\nIl 21 maggio 1783 Bailly era stato eletto all'Accademia delle Scienze di Haarlem.\nPer quanto riguarda invece l'ammissione all'Acad\u00e9mie fran\u00e7aise, essa fu alquanto problematica. Bailly non vi riusc\u00ec per tre volte, prima di essere finalmente ammesso. Egli sapeva per certo che questi risultati a lui sfavorevoli erano effetto dell'aperta ostilit\u00e0 da parte dell'influente D'Alembert. In una delle votazioni per l'ammissione all'accademia ottenne 15 voti contro, ancora una volta, Condorcet che fu eletto con 16 voti grazie ad una manovra con cui D'Alembert fece avere a quest'ultimo il voto del conte de Tressan, fisico e scienziato. L'opposizione di D'Alembert vess\u00f2 solamente con la morte di quest'ultimo. Scoraggiato e indispettito, in una situazione avvelenata come questa, Bailly trov\u00f2 comunque il cordiale supporto dell'amico Buffon.\nL'11 dicembre 1783 Bailly riusc\u00ec ad essere per\u00f2 eletto, e fu cos\u00ec nominato membro dell'Acad\u00e9mie fran\u00e7aise al posto proprio di de Tressan, morto nell'ottobre dello stesso anno. Nel medesimo giorno, ne entr\u00f2 a far parte anche il diplomatico Choiseul-Gouffier che successe a D'Alembert (anch'egli morto nell'ottobre del 1873). Questa contemporanea doppia nomina permise in qualche modo a Bailly di fuggire dalle facili dicerie e dai sarcasmi vari che gli aspiranti accademici non mancavano mai di sfogare contro qualcuno che era riuscito ad ottenere l'ammissione ad entrambe le accademie pi\u00f9 prestigiose di Francia (Bailly, gi\u00e0 dal 1763 era infatti membro dell'Accademia delle Scienze).\nBailly pronunci\u00f2 il suo discorso di accoglimento il 26 febbraio 1784, in cui oltre ad essere costretto a celebrare con cortesia i meriti del suo predecessore, de Tressan (sebbene avesse molti motivi per non farlo), egli disquisisce anche della bont\u00e0 delle nuove tecnologie che hanno permesso all'uomo di realizzare cose prima considerate impossibili, come volare:\nIndagine sul mesmerismo (magnetismo animale).\nAll'inizio del 1778, il medico e fisico tedesco Franz Mesmer si era stabilito a Parigi. Era considerato \u2014 scrive Arago \u2014 \u00abuna persona strana\u00bb. Il suo governo lo aveva espulso: gli erano stati imputati atti di singolare ciarlataneria e eccessiva sfrontatezza.\nIl suo successo, comunque, super\u00f2 tutte le aspettative. Arago ironicamente scrive che addirittura \u00abGluckisti e Piccinniani si dimenticarono delle rispettive differenze per occuparsi esclusivamente del nuovo arrivato\u00bb.\nMesmer reputava di aver scoperto un agente fisico, un \"fluido universale\", comune a tutti i corpi animati, alla Terra e ai corpi celesti, ancora totalmente sconosciuto alla scienza. Inizialmente chiamato \"gravitazione animale\", il fluido fu poi pi\u00f9 precisamente definito magnetismo animale, quando Mesmer ne osserv\u00f2 le analogie con le caratteristiche del magnetismo delle calamite.\nAffermava inoltre che le sue mani avessero uno speciale potere curativo e fossero paragonabili a dei magneti. Concluse che, non essendo egli un magnete, il suo magnetismo non poteva che essere provocato da questo \"fluido universale\", di cui lui doveva essere eccezionalmente dotato. Il fluido che diceva di possedere non gli proveniva comunque dalla manipolazione dei magneti ma era un suo potere personale: del resto, il suo valletto Anton, che manipolava i magneti quanto lui, non possedeva il medesimo potere curativo in quanto i malati non provavano sollievo dalla sua vicinanza.\nDopo anni di sperimentazione diretta Mesmer giunse, quindi, ad una conclusione: le malattie, sia quelle fisiche che quelle psichiche, erano provocate, nei malati, da una distribuzione caotica e discordante del \"fluido universale\" nel corpo. Curare non significava altro che ristabilire il flusso, \"riarmonizzarlo\" e la terapia, facendo leva sull'esistenza di persone eccezionalmente dotate di questo fluido (i cosiddetti magnetizzatori, come Mesmer), ripristinava questo equilibrio attraverso delle crisi violente e convulsive senza le quali non ci sarebbe stata alcuna guarigione (spesso, infatti, pazienti cadevano in vere e proprie trance ipnotiche).\nMesmer disse: \u00abIl magnetismo animale pu\u00f2 essere accumulato, concentrato, trasportato senza l'ausilio di un corpo intermedio. Si riflette come la luce; i suoni musicali lo propagano e lo aumentano\u00bb.\nDelle propriet\u00e0 cos\u00ec distinte, cos\u00ec precise, dovevano comunque essere verificate sperimentalmente. Mesmer era preparato a eventuali insuccessi scientifici e non manc\u00f2 di trascurare dei dettagli fondamentali nella sua teoria per giustificarsi. Quanto segue fu \u2014 secondo Arago \u2014 un'altra sua dichiarazione: \u00abAnche se il liquido \u00e8 universale, i corpi animati non lo assimilano in loro stessi tutti allo stesso modo. Anzi ci sono alcuni - pochi in realt\u00e0 - che, per la loro stessa presenza distruggono gli effetti di questo fluido nei corpi circostanti\u00bb. In pratica Mesmer, ammettendo la possibilit\u00e0 che esistessero corpi col potere di neutralizzare il fluido, poteva difendersi nel caso in cui le evidenze sperimentali avessero appurato l'invalidit\u00e0 delle sue teorie. Nulla, in effetti, gli impediva di annunciare, in piena sicurezza: \u00abche il magnetismo animale pu\u00f2 immediatamente curare le malattie nervose e, in parte, le altre malattie [...] e che la natura, in breve, ha offerto nel magnetismo un mezzo universale per curare e preservare il genere umano\u00bb.\nPrima di partire da Vienna, Mesmer aveva sistematicamente comunicato le sue nozioni a tutte le principali accademie scientifiche europee. L'Acad\u00e9mie des sciences di Parigi, e la Royal Society di Londra, si dissero \u00abincapaci di rispondere appropriatamente\u00bb. L'Accademia di Berlino invece, esaminando il lavoro, scrisse a Mesmer che egli era \u00abin errore\u00bb.\nQualche tempo dopo il suo arrivo a Parigi, Mesmer prov\u00f2 ancora a mettersi in contatto con l'Acad\u00e9mie des sciences. La societ\u00e0 accett\u00f2 un appuntamento. L'appuntamento si fece: Bailly e gli altri accademici, trovandosi di fronte a quelle che considerarono \u00absemplici parole vuote\u00bb, richiesero a Mesmer degli esperimenti seri per verificare la sua teoria. Come scrive Arago, Mesmer rispose loro che per lui sarebbe stato \u00abun gioco da ragazzi\u00bb. E la conferenza si chiuse.\nL'infatuazione del popolo francese per le presunte cure di Mesmer intanto diventava estrema: tanti volevano essere magnetizzati. I collaboratori di Mesmer furono visti da un capo all'altro del regno. I magnetizzatori, ovvero coloro che possedevano il potere curativo, avevano avuto da Mesmer l'ordine di dire che le crisi mesmeriche non potevano manifestarsi in tutti, ma solo in persone abbastanza \"sensibili\" emotivamente. Da quel momento, per non essere inclusi tra gli \"insensibili\", molti uomini e molte donne, durante le sedute, racconta Arago \u00abiniziarono a voler sembrare degli epilettici\u00bb. Tra i grandi sostenitori delle teorie di Mesmer, che si rivolsero a lui per avere delle cure, ci furono lo scrittore ed esoterista Court de G\u00e9belin (che mor\u00ec proprio mentre era in cura), il monaco e bibliotecario Charles Hervier e il filosofo e avvocato Nicolas Bergasse.\nIn generale per\u00f2 la comunit\u00e0 scientifica e medica parigina era ben pi\u00f9 che scettica sulle ipotesi di Mesmer. Perci\u00f2 egli, irritato dal fatto che le sue teorie fossero state rifiutate dalle accademie francesi, abbandon\u00f2 rabbiosamente la Francia, maledicendole un diluvio di malattie da cui solo lui l'avrebbe potuta salvare. Quando per\u00f2, mentre risiedeva a Spa, Mesmer seppe che un suo discepolo, Deslon, stava continuando i trattamenti magnetici a Parigi, decise di tornare in tutta fretta. Molti suoi sostenitori lo accolsero con entusiasmo, e pagarono a testa 100 luigi d'oro in cambio dei suoi \u00absegreti curativi\u00bb, purch\u00e9 si impegnassero a non divulgarli. Ci\u00f2 permise a Mesmer di accumulare immediatamente 400 000 franchi. Tra questi sostenitori, troviamo anche Lafayette, de S\u00e9gur e d'Epr\u00e9mesnil.\nMesmer abbandon\u00f2 la Francia una seconda volta, in cerca comunque di un governo \u00abpi\u00f9 illuminato\u00bb, che potesse apprezzare la sua \u00abmente superiore\u00bb. Lasci\u00f2 tuttavia un gran numero di tenaci e ardenti seguaci. Uno di questi fu proprio Deslon che invoc\u00f2 al ministro la nomina di una Commissione che finalmente accertasse il magnetismo animale, attraverso l'applicazione di quelle metodologie scientifiche che Mesmer aveva sempre disdegnato.\nLa richiesta di Deslon fu accolta e il 12 marzo 1784 si insedi\u00f2 la Commissione Reale composta da quattro membri della Facolt\u00e0 di Medicina della Sorbona, Jean Fran\u00e7ois Borie, il professor Charles Louis Sallin, il chimico Jean d'Arcet e il medico Joseph-Ignace Guillotin (celebre inventore della ghigliottina) e cinque membri dell'Accademia delle Scienze, il fisico Jean-Baptiste Le Roy, Benjamin Franklin, lo scienziato e ufficiale della Marine royale Gabriel de Bory, il chimico Antoine-Laurent de Lavoisier e Bailly, che presiedette la Commissione. Bailly fu chiamato alla commissione come esperto di astronomia, perch\u00e9 la teoria di Mesmer, per spiegare alcune particolari propriet\u00e0 del fluido magnetico, prevedeva non meglio precisati influssi astrali. A Bailly fu inoltre affidato il compito di redigere il rapporto finale della Commissione sugli esperimenti tenuti. Poich\u00e9 Borie mor\u00ec all'inizio dei lavori della Commissione, il re Luigi XVI scelse Majault, un altro dottore della Facolt\u00e0 di medicina, per rimpiazzarlo.\nIl barone di Breteuil, allora \"secr\u00e9taire d'\u00c9tat\", per ordine del Re, il 5 aprile dello stesso anno, nomin\u00f2 una seconda commissione composta da cinque membri della \"Soci\u00e9t\u00e9 royale de m\u00e9decine\": Pierre-Isaac Poissonnier, professore del \"Coll\u00e8ge royale\" e consulente medico del re; Charles-Louis-Fran\u00e7ois Andry, medico-reggente della facolt\u00e0 di Parigi; Pierre Jean Claude Mauduyt de La Varenne, medico e naturalista; il medico Caille; e il botanico Antoine-Laurent de Jussieu. Le due commissioni lavorarono indipendentemente ma raggiunsero, in pratica, le stesse conclusioni.\nLa relazione della prima commissione, il \"Rapport des commissaires charg\u00e9s par le Roi de l'examen du magn\u00e9tisme animal\", scritto da Bailly e firmato da tutti i commissari, appar\u00ec nell'agosto del 1784. Si trattava di un opuscolo di 74 pagine, che procedeva per paragrafi distinti in cui la commissione, dopo aver preso in considerazione sia gli aspetti teorici che quelli pratici del mesmerismo, arrivava ad una conclusione netta e definitiva, frutto non tanto di un giudizio aprioristico, ma anzi conseguenza evidente delle loro esperienze dirette, di numerose osservazioni e deduzioni. Bailly, come redattore, descrisse con dovizia di dettagli tutti e 16 gli esperimenti tenuti con Deslon nel tentativo di confermare o smentire le tesi mesmeriche.\nLa questione venne esaminata sotto tutti gli aspetti, cio\u00e8 dal lato fisico, fisiologico, medico e morale. In primo luogo i commissari si recarono nell'Istituto del signor Deslon, e l\u00ec vi trovarono alcuni malati tranquilli, mentre altri erano agitati e in preda alle convulsioni. Quando, stando intorno al cosiddetto \"baquet\",ovvero la tinozza magnetica, qualcuno incominciava ad essere preso dalle convulsioni, anche gli altri ne soffrivano poco dopo, quasi volessero imitarli inconsapevolmente. Ogni tanto qualcuno gridava e si agitava con dei moti precipitati ed involontari delle estremit\u00e0. Molti lamentavano restringimenti alla gola, vampe di calore, sensazioni di caldo o di freddo e cos\u00ec via. I malati, insomma, stavano legati in cerchio attorno al \"baquet\", fino a che non scoppiava la crisi. Dopodich\u00e9, erano lasciati liberi. Quelli che per simpatia si sentivano pi\u00f9 attratti, si precipitavano nelle braccia l'uno dell'altro, in uno stato di esaltazione morbosa, piangendo e ridendo convulsi. E tutti erano soggetti alla volont\u00e0 del magnetizzatore che con un cenno li separava o li faceva abbracciare.\nQuando i fenomeni diventavano troppo gravi e tali che il magnetizzatore non poteva pi\u00f9 dominarli, si utilizzava una sala imbottita\ncon dei materassi in terra e alle pareti, la cosiddetta \"Salle des crises\" (\"sala delle crisi\").\nI membri della Commissione si erano fatti preparare un \"baquet\" dal signor Deslon e provarono anch'essi a sperimentare la cura mesmerica stando per ore davanti alle spranghe di ferro senza per\u00f2 provare alcun effetto. Per scrupolo, Bailly e gli altri vollero tenere sedute anche per tre giorni consecutivi, ognuna per due ore e mezzo quotidianamente, ma nessuno di loro sent\u00ec un qualche fenomeno che potesse attribuirsi al magnetismo. Tra l'altro parecchie sessioni furono tenute dalla Commissione nella casa di Franklin a Passy, dove venivano condotti gli ammalati, soprattutto quando Franklin si sentiva poco bene.\nLa parte pi\u00f9 memorabile della relazione presentata al re Luigi XVI sul magnetismo, \u00e8 quella nella quale venne confermato quello che oggi definiremmo l'effetto placebo, dovuto all'elevata suggestionabilit\u00e0 dei pazienti e alla loro immaginazione: si stabil\u00ec che i\ngesti ed i segni, anche quelli pi\u00f9 semplici, come gli sguardi particolari dei magnetizzatori, producessero in molti casi degli effetti potenti su persone dotate di una grande eccitabilit\u00e0 nervosa.\nUn altro fatto importante messo in evidenza dalla Commissione, fu che le esperienze di crisi fatte col magnetismo sulle persone da sole in privato, quando queste riuscivano, non erano mai cos\u00ec intense come nelle sedute pubbliche.\nSenza lasciare nulla al caso la commissione prov\u00f2 tutte le varianti differenti del mesmerismo. Oltre al metodo di Deslon (identico a quello canonico di Mesmer e basato sulle \u00abventisette proposizioni con cui Mesmer present\u00f2 il suo metodo\u00bb nel 1779) fu testato anche il metodo di Jumelin, un medico che applicava un magnetismo differente da quello di Deslon e di Mesmer, del quale non si riconosceva allievo. Anche secondo Jumelin esisteva un fluido che circolava nel corpo e che poteva essere trasmesso attraverso le dita o con delle bacchette di ferro. Egli per\u00f2 pensava che questo fluido non fosse altro che il calore corporeo che nulla aveva a che fare con polarit\u00e0 magnetiche o influssi astrali. Con il quarto esperimento la Commissione mostr\u00f2 come anche con il metodo di Jumelin si producessero gli stessi effetti del metodo canonico: otto uomini e due donne che non rispondevano al metodo di Deslon/Mesmer non rispondevano neanche a quello di Jumelin. Una sola donna dimostrava una qualche sensibilit\u00e0 al passaggio della mano del magnetizzatore vicino al volto. Su questa donna i commissari decisero di dimostrare quanto essa fosse condizionata dalla propria immaginazione. Infatti, una volta bendata, ella non sentiva neanche pi\u00f9 il calore in corrispondenza delle parti del corpo sulle quali venivano dirette le dita o le bacchette di ferro; e non solo: la donna bendata provava sensazioni di calore senza alcuna applicazione diretta da parte del medico, rispondendo solo all'idea di essere magnetizzata.\nLa suscettibilit\u00e0 all'immaginazione venne confermata anche dal caso di un bambino. I bambini, che ovviamente non potevano avere preconcetti, difficilmente avrebbero avuto le stesse reazioni degli adulti proprio perch\u00e9 meno influenzabili, secondo i commissari. Il bambino in questione, di sei anni, malato di scrofola, infatti si manifestava completamente esente da effetti dopo la seduta, il che non poteva far altro che confermare il fatto che il trattamento, almeno per \"pretendere di funzionare\" aveva bisogno di una mente sensibilizzata piuttosto che di una semplice e ingenua.\nPartendo dunque dall'ipotesi che l'incidenza dell'immaginazione fosse fondamentale, i commissari prepararono altri esperimenti per testarne la veridicit\u00e0 e per testare, da ultimo, l'erroneit\u00e0 delle supposizioni mesmeriche. Molte altre esperienze infatti si proponevano di sperimentare gli effetti dell'immaginazione dei pazienti sui pazienti stessi. Raccontando, ad esempio, l'esperienza di una donna magnetizzata a cui veniva chiesto da dove sentisse provenire gli effetti magnetici, Bailly scrisse nel rapporto:\nAnche il sesto esperimento diede gli stessi risultati: il domestico di Jumelin, bendato con una maschera speciale che non lasciava entrare neanche la luce, convinto di ricevere il magnetismo, provava calore quando invece non veniva magnetizzato. Invece non provava nulla quando, ancora bendato, gli si passava davanti agli occhi senza dirglielo la bacchetta di ferro. La stessa bacchetta infine provocava in lui dei fremiti quando, sbendato, gli veniva avvicinata. Si arriv\u00f2 dunque a constatare con una serie di altri esperimenti la quasi assoluta certezza del fatto che fosse l'immaginazione a provocare le crisi.\nIl settimo esperimento, quello dell'\"albero magnetizzato\" fu probabilmente il pi\u00f9 stringente: fu sottosposto dallo stesso Deslon al vaglio di Benjamin Franklin e di Bailly. Deslon condusse al cospetto dei commissari un giovane di dodici anni, da lui prescelto come soggetto particolarmente sensibile. Deslon magnetizz\u00f2 uno dei quattro alberi presenti mantenendovi la bacchetta di ferro in contatto e il ragazzo, con gli occhi bendati, venne spinto ad abbracciare ciascuno degli alberi. La crisi - tale da avere addirittura una perdita di coscienza - per\u00f2 avvenne accanto ad uno tra gli alberi non magnetizzati.\nL'ottavo e il nono esperimento diedero lo stesso risultato: nell'ottavo, ad esempio, ad una donna bendata fu fatto credere da tre commissari che Deslon la stesse magnetizzando, cos\u00ec ella piomb\u00f2 progressivamente in crisi senza che per\u00f2 fosse stata magnetizzata.\nI Commissari in questo passaggio alludono al rasoio di Occam. Tale principio filosofico, ritenuto alla base del pensiero scientifico moderno, suggerisce l'inutilit\u00e0 di formulare pi\u00f9 ipotesi di quelle strettamente necessarie per spiegare un dato fenomeno se quelle che si hanno sono sufficienti a descriverlo. (\"Pluralitas non est ponenda sine necessitate\", \"Ordinatio\", Duns Scoto). Nel caso in questione, non c'\u00e8 assolutamente bisogno di porre l'esistenza di un chimerico \"fluido universale\" per interpretare i fenomeni osservati, perch\u00e9 c'\u00e8 gi\u00e0 una causa, conosciuta, che pu\u00f2 spiegarli: l'immaginazione.\nIn generale tutte le esperienze erano coerenti e decisive: provavano che l'immaginazione era sufficiente a produrre gli effetti attribuiti al magnetismo. Anzi, i commissari stabilirono addirittura che il magnetismo non producesse nulla senza l'immaginazione: era il caso di una lavandaia che, come viene raccontato nel quattordicesimo esperimento, era gi\u00e0 stata sottoposta a delle sedute magnetiche da Deslon, con manifestazioni eclatanti e crisi. Ella fu collocata in una stanza comunicante - attraverso una porta - ad un'altra stanza nella quale un medico esperto di magnetismo, attraverso la porta chiusa con un foglio di carta, provava a magnetizzarla, seguendo la tecnica di Deslon. La donna intanto era in compagnia di altri commissari che cercavano di intrattenerla, domandandole della sua vita e delle precedenti esperienze col magnetismo. Per una buona mezz'ora ella, che in passato aveva avuto crisi nervose gi\u00e0 pochi minuti dopo la vista di Deslon, venne dunque sottoposta al trattamento magnetico a sua insaputa e senza reagire per nulla al magnetismo sebbene ci\u00f2 che la separasse dal fluido fosse un semplice foglio di carta, ostacolo facilmente superabile secondo la dottrina di Mesmer.\nIn realt\u00e0 sono tre le cause principali che la commissione trov\u00f2 per spiegare gli effetti pseudoterapeutici del trattamento mesmerico, ovvero: la manipolazione, l'imitazione e l'immaginazione. Per la commissione infatti, almeno da un punto di vista fisico, le crisi erano in parte collegate alle manipolazioni dei magnetizzatori, ovvero alla costante pressione esercitata per un tempo prolungato dalle mani dei magnetizzatori sugli ipocondri e le zone pelviche dei pazienti. Comprimere per quasi due ore l'addome superiore e quello inferiore di soggetti ai quali veniva somministrato (tra l'altro in dosi abbondanti) un lassativo come il cremor tartaro - come imponevano i metodi mesmerici - per i commissari aveva effetti non indifferenti sull'intestino e giustificava le conseguenti evacuazioni ripetute che invece erano suscitate, secondo i mesmeriani, dal magnetismo. Si potrebbe dire che, anche in questo caso, il riduzionismo organicista dei commissari, riusc\u00ec a togliere il velo dall'ennesima mistificazione gestita dai seguaci di Mesmer. Oltre alla manipolazione, l'immaginazione poi distribuiva i suoi effetti pi\u00f9 vistosi nei trattamenti pubblici, dove le impressioni e i movimenti si comunicavano attraverso l'imitazione. Anche l'importanza dell'imitazione infatti non sfuggiva ai commissari: l'effetto moltiplicativo delle crisi nelle sedute pubbliche presso i \"baquet\" era un aspetto fondamentale del mesmerismo. Esso infatti assieme alle condizioni ambientali, all'aria irrespirabile, alle musiche evocative e alla eccessiva chiusezza dei luoghi, non poteva che agitare l'immaginazione dei pazienti contribuendo significativamente allo scatenamento delle crisi collettive. Addirittura gli effetti del \"magnetismo corale\" vengono paragonati da Bailly a quegli assembramenti di folle in cui l'esaltazione, come una reazione a catena, diventa collettiva a causa dei comportamenti imitativi e dei contagi trascinanti delle persone.\nSenza pi\u00f9 dubbi la Commissione pot\u00e9 dunque affermare che manipolazioni, immaginazione e imitazione fossero le \u00abvere cause degli effetti\u00bb attribuiti al magnetismo animale. Il fluido mesmerico, questo agente pseudofisico, per la Commissione semplicemente \u00abnon esisteva\u00bb anche se la stessa Commissione riconobbe che l'idea, per quanto \u00abchimerica\u00bb non fosse nuova. Il medico Thouret, del secolo precedente, predicava pi\u00f9 o meno le stesse cose di Mesmer. Il magnetismo animale dunque non fu altro che \u00abun vecchio errore\u00bb, presentato nuovamente con un \u00abapparato pi\u00f9 importante, necessario in un secolo pi\u00f9 illuminato\u00bb eppure \u00abnon meno falso\u00bb. Ai commissari comunque l'immaginazione sembrava la causa pi\u00f9 potente, \u00abla principale delle tre\u00bb, la \u00abforza attiva e terribile\u00bb che operava i \u00abgrandi effetti\u00bb che si osservavano \u00abcon meraviglia\u00bb nei trattamenti pubblici. Dalle esperienze si vide che essa era \u00absufficiente a produrre crisi\u00bb. La manipolazione, ovvero la pressione, sembrava invece servire da \u00abelemento preparatore\u00bb: era con la manipolazione infatti che i nervi incominciavano ad \u00abeccitarsi\u00bb. Ed infine l'imitazione comunicava e diffondeva agli altri pazienti le \u00abimpressioni\u00bb che colpivano i sensi del singolo.\nA questo punto Deslon, messo alle strette dalle deduzioni stringenti della Commissione, non pot\u00e9 che accettarle e si distanzi\u00f2 - almeno parzialmente - dalle teorie Mesmer iniziando a riconoscere un ruolo primario all'immaginazione come cura terapeutica. La Commissione, per\u00f2, non fu convinta da ci\u00f2: pur riconoscendo che l'immaginazione potesse avere effetti positivi, quando essa produceva invece effetti violenti e/o convulsivi come le crisi in questione, essa era generalmente nociva. I commissari infatti contrapposero l'immaginazione accoppiata alla speranza di guarire, che determinava uno stato d'animo positivo che aiutava il superamento delle malattie, all'immaginazione attivata dal magnetismo, che invece produceva crisi convulsive \u00abpericolose\u00bb e \u00abdifficili da controllare\u00bb. Infatti la Commissione espose dubbi a proposito dell'eventuale diffusione di un utilizzo scriteriato delle crisi mesmeriche, che divenendo abituali, avrebbero potuto danneggiare la vita dei cittadini.\nIl rapporto pot\u00e9 dunque essere concluso:\nIl rapporto, che si concluse con la firma dei nove commissari, recava poi, in fondo un'ultima postilla per contestare l'eventuale obiezione che qualche seguace di Mesmer avrebbe potuto condurre supponendo che la valutazione fosse stata tenuta pi\u00f9 a carico di Deslon e del suo lavoro che non sulla teoria e sul metodo di Mesmer in generale. I commissari negando ci\u00f2 categoricamente, non lasciarono dubbi che invece la loro valutazione intendesse essere valida su tutto il metodo di Mesmer, in modo quanto pi\u00f9 generale possibile.\nPi\u00f9 di 20'000 copie del rapporto della commissione furono rapidamente distribuite. La sua pubblicazione erose gran parte della base di appoggio di Mesmer che diminu\u00ec notevolmente sua clientela. Esso port\u00f2 inoltre ad una serie di \"pamphlet\" satirici, libri e sceneggiature teatrali contro il mesmerismo e contribu\u00ec a spostare l'opinione pubblica dal supporto allo scetticismo.\nAddirittura, la Facolt\u00e0 di Medicina soppresse le pratiche professionali legate al mesmerismo espellendo i membri che lo supportavano.\nIl 4 agosto 1784 fu inviato al re un ulteriore rapporto, segreto, le \"Rapport secret sur le mesm\u00e9risme, r\u00e9dig\u00e9 par Bailly\", che conteneva informazioni pi\u00f9 sensibili sul magnetismo animale al punto da non poter essere divulgate. Anch'esso, firmato dalla stessa Commissione, fu redatto da Bailly. Il rapporto era brevissimo, di sole 6 pagine, ricche comunque di dettagli tecnici e caratterizzato da un tono pi\u00f9 critico e accusatorio. Esso mostrava certe preoccupazioni, di natura soprattutto morale, che la commissione sentiva l'obbligo di condividere privatamente con il re. Nel rapporto segreto, infatti, a nome di tutti, Bailly scrisse letteralmente: \u00abIl trattamento magnetico non pu\u00f2 che essere dannoso per la morale\u00bb. I magnetizzatori erano generalmente uomini mentre i loro pazienti spesso erano donne, vulnerabili ai trattamenti subiti dai magnetizzatori. Bailly sottoline\u00f2 alcuni dettagli indecorosi delle pratiche mesmeriche: \u00abil magnetizzatore generalmente tiene le ginocchia della donna strette tra le proprie; le ginocchia e tutte le parti inferiori del corpo sono quindi in contatto. La mano viene applicata sugli ipocondri e talvolta pi\u00f9 in basso, sulle ovaie; il tatto viene cos\u00ec applicato ad un numero infinito di parti e in prossimit\u00e0 delle parti pi\u00f9 sensibili del corpo. Spesso l\u2019uomo, lasciando applicata la mano sinistra, porta la destra dietro il corpo della donna; il movimento dell'uno e l'altro porta ad appoggiarsi reciprocamente per favorire questo doppio contatto; la vicinanza diventa la massima possibile, i visi si toccano, si pu\u00f2 quasi respirare l'alito dell'altro, tutte le impressioni fisiche si condividono istantaneamente, e la reciproca attrazione sessuale agisce inevitabilmente con tutta la sua forza\u00bb. Bailly continu\u00f2 scrivendo: \u00abNon \u00e8 un fatto straordinario; l'immaginazione, lavorando contemporaneamente, provoca una certa eccitazione in tutto il corpo\u00bb. La Commissione offr\u00ec cos\u00ec l'immagine, segreta e non ufficiale, di un Mesmer \"corruttore\", creatore di \"pratiche immorali\" giungendo finanche al sospetto che egli spesso ordinasse di disporre attorno ai suoi \"baquet\" delle persone con l'incarico di simulare la crisi iniziale in modo che questa \u00abpotesse dare avvio alle altre in virt\u00f9 della forza della suggestione\u00bb.\nInoltre il 4 settembre 1784, durante la seduta plenaria dell'Acad\u00e9mie des sciences, Bailly, in qualit\u00e0 di presidente della Ia Commissione, lesse un resoconto espositivo, l\"'Expos\u00e9 des exp\u00e9riences qui ont \u00e9t\u00e9 faites pour l'examen du magn\u00e9tisme animal\" - anche a nome di Franklin, Le Roy, de Bory e Lavoisier - sulle esperienze e le conclusioni fatte esaminando tutti i caratteri del mesmerismo. Il resoconto altro non fu, in realt\u00e0, che una sintesi discorsiva del Rapporto redatto nell'agosto precedente e dimostr\u00f2, inequivocabilmente, quanto la Commissione avesse meditato e approfondito il fenomeno del magnetismo animale, senza trascurarne affatto un inquadramento in termini storici, sociali e antropologici.\nUn passaggio fondamentale del resoconto di Bailly \u00e8 quello che prefigura l'avvento di una nuova disciplina scientifica, la psicologia, che lui chiama \u00abscienza dell'influenza del morale sul fisico\u00bb e che trover\u00e0 nell'imitazione e nell'immaginazione - definite \u00abdue delle nostre facolt\u00e0 pi\u00f9 sorprendenti\u00bb - oggetti di uno studio scientifico futuro. In effetti proprio il lavoro delle Commissioni \u00e8 oggi considerato uno dei nuclei iniziale di una scienza psicologica e psichiatrica.\nAlcuni critici della commissione sostennero che loro non fossero interessati alla spiegazione dei drammatici effetti prodotti dal magnetismo animale e che si preoccuparono solo di mostrare la falsit\u00e0 delle ipotesi mesmeriche secondo cui tali fenomeni erano dovuti al magnetismo animale. Il commento di Bailly mostra esattamente l'opposto: la commissione era interamente a conoscenza della \"apparente cura\" dei pazienti da parte dei magnetizzatori. Essi non volevano falsificare la realisticit\u00e0 del fatto che alcuni pazienti si sentissero meglio; volevano invece respingere l'ipotesi secondo cui un immaginario fluido invisibile producesse tutti questi effetti. I commissari conclusero, invece, che questi effetti erano causati dal potere dell'immaginazione eccitata nei pazienti (oggi si parlerebbe di effetto placebo). Essi non cercarono di spiegare le conseguenze dell'immaginazione in termini fisici, anzi indicarono che questi effetti non erano poi cos\u00ec rari sul comportamento e sulla convinzione delle persone, e che sembravano comunque dovuti apparentemente a cause non-fisiche, quanto invece psicologiche. Bailly scrisse nell\"'Expos\u00e9\": \u00abForzati a rinunciare alle prove fisiche siamo stati obbligati a cercare le cause di questi effetti reali negli stati d'animo dei soggetti. Nella restante parte delle nostre indagini abbiamo cessato di essere fisici per diventare niente pi\u00f9 che filosofi; e abbiamo sottomesso a esame le affezioni della mente e le idee degli individui che erano stati esposti all'azione del magnetismo\u00bb.\nL\u2032\"Expos\u00e9\" di Bailly \u00e8 un monumento alla chiarezza di pensiero di un gruppo di scienziati e fisici settecenteschi che, avendo fallito nel trovare una causa fisica ai fenomeni esibiti dagli individui soggetti al magnetismo animale, non respingono questi come chimerici ma cercano di spiegarli, come dicono, \u00abda filosofi\u00bb e si rendono conto di aver trovato dei mezzi di sperimentazione controllata attraverso cui degli effetti apparentemente non-fisici sul comportamento umano e sui sintomi possono essere studiati. L\"'Expos\u00e9\" annuncia cos\u00ec davvero, in modo molto esplicito, l'inizio di una nuova scienza, che oggi potremmo chiamare psicologia sperimentale.\nUno dei seguaci di Mesmer, Puys\u00e9gur, assai pi\u00f9 lungimirante del suo maestro, anzich\u00e9 perseguire una battaglia di retroguardia contro la scienza ufficiale e contro i rapporti delle commissioni scientifiche ebbe abbastanza coraggio da riformulare la teoria. Dopo aver letto il resoconto critico della commissione reale, Puysegur - accettandone i risultati - pervenne alla conclusione che le terapie magnetiche non si appoggiassero su fenomeni fisici, come fluidi inesistenti, ma avevano natura psicologica come la stessa Commissione aveva evidenziato. Puys\u00e9gur investig\u00f2 a lungo lo stato psicologico dei soggetti sottoposti alla magnetizzazione e fin\u00ec per definirlo \"sonnambulismo\": ormai la teoria di Mesmer era stata completamente sostituita ed ogni legame con il fenomeno pseudo-fisico del magnetismo animale era stato reciso. Nel 1842 il chirurgo inglese James Braid coni\u00f2 il termine di ipnotismo; cos\u00ec i magnetizzatori divennero ipnotizzatori ed il sonnambulismo divenne ipnosi.\nLa rottura con Buffon.\nUn'intima relazione d'amicizia era nata tra il naturalista Buffon e Bailly. Anche se in realt\u00e0 Jacques-Andr\u00e9 Naigeon, spesso critico e severo nei confronti di Bailly fa riferimento al rapporto tra i due come ad una relazione di subordinazione piuttosto che una vera amicizia insistendo sulla spudorata adulazione di Bailly verso l'insigne naturalista.\nIn ogni caso questa intima relazione fu rovinata definitivamente nel dicembre 1784 per una questione quantomeno futile: una nomina all'accademia. C'era un posto vacante, lasciato libero a seguito del decesso di Lefranc de Pompignan, e Buffon avrebbe voluto nominare l'abate Maury; Bailly invece avrebbe preferito votare il poeta comico Sedaine. Per Bailly l'abate era troppo giovane, mentre Sedaine aveva ormai compiuto sessantasei anni. Inoltre l'alto comportamento, e l'irreprensibile condotta di Sedaine difficilmente poteva essere messa in confronto con quel poco che si sapeva della vita pubblica e privata del futuro cardinale.\nDa dove derivava tutto questo affetto da parte di Buffon verso Maury e questa violenta antipatia contro Sedaine non \u00e8 mai stato ben compreso. Arago fa riferimento a possibili pregiudizi di classe: \u00e8 plausibile cio\u00e8 che il conte di Buffon, di ben nobili origini, fosse ripugnante all'idea che un uomo di umili origini come Sedaine, in precedenza tagliatore di pietre e per di pi\u00f9 figlio di un architetto squattrinato, potesse entrare a far parte di un'accademia di simile caratura. Lo stesso Arago fa notare che Buffon citava continuamente un aforisma, di cui sembrava orgoglioso: \u00abLo stile fa l'uomo\u00bb. Ebbene Sedaine, la pensava esattamente in maniera opposta: \u00abLo stile \u00e8 nulla, o gi\u00f9 di l\u00ec\u00bb.\nBailly resistette fermamente alle imperiose sollecitazioni del suo, ormai, ex-protettore, e rifiut\u00f2 anche di assentarsi dall'accademia nel giorno della nomina. Bailly non esit\u00f2 a sacrificare le attrazioni e i vantaggi di un'amicizia illustre per attuare quello che, secondo Arago, lui sentiva come un \u00abdovere\u00bb: ovvero dare il suo voto a Sedaine. Si dice che Bailly abbia risposto all'esclamazione di Buffon \u00abnon ci vedremo mai pi\u00f9, signore!\u00bb con queste parole: \u00abAllora sar\u00f2 libero!\u00bb. Michel de Cubi\u00e8res, biografo di Bailly, lasci\u00f2 intendere che nella questione, probabilmente, Buffon fu \u00abtroppo superbo\u00bb e Bailly \u00abtroppo modesto\u00bb.\nAl termine delle votazioni comunque l'abate Maury risult\u00f2 eletto: fondamentale fu per lui proprio l'appoggio di Buffon e della corte nobiliare, che riuscirono a convogliare verso di lui la maggioranza dei voti. Certamente, quasi tutti i commentatori fanno notare come sia stato ben strano che, per una questione cos\u00ec mera, si fosse rotta una tale relazione di amicizia, non si sa quanto effettivamente sentita, eppure comunque vantaggiosa per Bailly. E forse la rottura avvenne a causa del fatto che tale relazione di amicizia non fosse pi\u00f9 conveniente per Bailly. In effetti Arago riporta anche che Buffon \u00abper l'amarezza di questa accoglienza\u00bb si allontan\u00f2 dall'accademia. Questa potrebbe essere una considerazione leggermente colorata, perch\u00e9 altri storici affermano che Buffon cess\u00f2 di partecipare alle sedute di entrambe le accademie, sia dell'Acad\u00e9mie fran\u00e7aise che di quella delle scienze, dopo la sua contesa con d'Alembert, mentre Cubi\u00e8res afferma che lo stesso d'Alembert pose maliziosamente Buffon tra i membri onorari dell'Acad\u00e9mie fran\u00e7aise a causa delle sue rare apparizioni. Se queste constatazioni sono vere, ipotizzando una perdita di influenza culturale e accademica da parte di Buffon, allora la lite tra questi e Bailly non alter\u00f2 materialmente le abitudini del pi\u00f9 anziano naturalista. Si potrebbe dire allora, cinicamente, che a Bailly non serviva pi\u00f9 il patrocinio di Buffon.\nUltimi lavori letterari ed elezione all'Acad\u00e9mie des inscriptions.\nGi\u00e0 nel 1768 Bailly era diventato membro dell'Istituto di Bologna, una tra le accademie scientifiche pi\u00f9 importanti della penisola italiana. Inoltre nel maggio del 1778 Bailly fu eletto come membro straniero anche dell'Accademia reale svedese delle scienze per i suoi meriti scientifici.\nInoltre, molto probabilmente come ricompensa per il suo lavoro nella commissione sul magnetismo animale, Bailly fu nominato \"Pensionnaire Astronome Surnum\u00e9raire\" on il 12 dicembre 1784. La lista dei soprannumerari figura negli annali dell'Accademia francese delle scienze dal 1717 in poi; essi erano scienziati nominati e pensionati dal Re al di l\u00e0 delle quote normalmente fissate dal regolamento dell'Accademia. Di conseguenza erano generalmente malvisti dagli accademici eletti che li vedevano come principianti o intrusi. I nemici di Bailly spinsero molto sul fatto che egli fosse un \"Pensionnaire Sunum\u00e9raire\", ma va detto a sua difesa che l'intervento avvenne quasi alla fine piuttosto che all'inizio della sua carriera accademica. La sua elezione vinta al primo posto, e poi la sua nomina ad \"Associ\u00e9\" furono rigorosamente ottenute in base al merito e all'anzianit\u00e0. C'erano comunque quattro classi di \"Pensionnaires\" con stipendi che andavano dalle 500 alle 3'000 lire all'anno. Una ricevuta firmata da Bailly e datata 1\u00ba febbraio 1791, mostrava che lui riceveva 900 lire per un periodo di sei mesi; questo lo porrebbe nella seconda pi\u00f9 alta classe di \"Pensionnaires\". Per\u00f2 il 23 aprile 1785, mentre Bailly era ancora da poco uno dei soprannumerari, in una dimostrazione di opposizione all'arbitraria interferenza reale, l'Accademia adott\u00f2 una misura che sopprimeva i soprannumerari. Si disse: \u00abnon sar\u00e0 pi\u00f9 ammesso nessuno sotto tale pretesto\u00bb. \u00c8 inevitabile chiedersi se anche questa fu un'ulteriore manifestazione della faida tra Bailly e Condorcet, che era ancora segretario perpetuo, ma fino ad ora non c'\u00e8 alcuna prova.\nIn ogni caso, quasi contemporaneamente, Bailly fu onorato con l'ammissione, come membro straniero, in due altre importanti societ\u00e0 accademiche: la tedesca \"Soci\u00e9t\u00e9 des antiquit\u00e9s de Cassel\" e l'Accademia di scienze lettere e arti di Padova.\nL\"'Acad\u00e9mie des inscriptions et belles-lettres\", elesse Bailly come membro nel 1785. Fino ad allora il solo Fontenelle aveva avuto l'onore di appartenere alle tre principali accademie francesi. E, ad oggi, loro due sono stati gli unici a potersi fregiare di tale distinzione. Bailly si mostr\u00f2 sempre molto onorato di una tale gratificazione, che associava il suo nome a quello dell'illustre scrittore.\nIndipendentemente da questo speciale riconoscimento, Bailly comunque, come membro dell'Acad\u00e9mie fran\u00e7aise, pot\u00e9 apprezzare la forte e inspiegabile rivalit\u00e0 che esisteva tra le due societ\u00e0. Questa era iniziata da molto tempo, sin da quando, con una solenne deliberazione, l'Acad\u00e9mie des inscriptions decise che chiunque dei suoi membri avesse anche solo cercato di essere accolto all'Acad\u00e9mie fran\u00e7aise, sarebbe stato irrevocabilmente espulso. Quando il re annull\u00f2 questa deliberazione, comunque quindici accademici vincolarono loro stessi giurando di osservare tutte le precedenti disposizioni dell'accademia; inoltre nel 1783, Choiseul Gouffier, che si insinuava avesse aderito ai principi dei quindici confederati, poich\u00e9 aveva comunque fatto in modo di essere nominato all'accademia rivale, fu citato in giudizio dall'orientalista Anquetil-Duperron con l'ordine di apparire davanti al Tribunale dei Mar\u00e9chals de France per non aver rispettato la parola d'onore data.\nFu proprio grazie al regio decreto che Bailly, gi\u00e0 membro dell'accademia francese pot\u00e9 entrare, comunque bene accetto, nell'Acad\u00e9mie des inscriptions. Il re aveva infatti richiesto l'adesione nell'assemblea di alcune personalit\u00e0, col titolo di \"Associ\u00e9s libres\" residenti a Parigi. Tra questi, oltre a Bailly, vi erano l'orientalista Antoine-Isaac Silvestre de Sacy, gli storici Antoine Mongez e Fran\u00e7ois Cl\u00e9ment, il medico Paul-Joseph Barthez, l'avvocato Armand-Gaston Camus, Pierre-Michel Hennin e Germain Poirier. L'accademia si limit\u00f2 a ratificare le nomine.\nAlcuni tra i pi\u00f9 malevoli detrattori di Bailly proprio per questo motivo suggerirono che la sua elezione altro non fu che un immeritato \"prix de sagesse\" offertogli dal governo e dal re, che di tanto in tanto venivano offerti a quegli scrittori che resistevano alle lusinghe politiche antiassolutistiche della \"philosophie\".\nIn effetti il latino di Bailly era debole e sembra che non conoscesse n\u00e9 il greco, n\u00e9 l'ebraico, n\u00e9 nessuna lingua orientale. E questa mancanza di conoscenze linguistiche fu sempre utilizzata dai suoi detrattori come prova della superficialit\u00e0 della sua erudizione. Arago, comunque, interpret\u00f2 l'elezione di Bailly all'accademia come una rivendicazione del suo ruolo positivo: \u00abL'accademia, ben lontana da tali rancori puerili e dai pregiudizi ciechi di alcuni bambini senza erudizione, chiam\u00f2 Bailly al suo interno...\u00bb. In effetti non vi \u00e8, ad oggi, alcuna evidenza sul fatto che qualcuno, all'interno dell'accademia, si fosse risentito della sua presenza voluta dal re.\nIn ogni caso, che la sua elezione fosse un \"prix de sagesse\" o no, Bailly si trovava in una posizione delicata come membro di tutte e due le accademie proprio a causa della rivalit\u00e0 esistente. Egli doveva inoltre provare le sue capacit\u00e0, e ci riusc\u00ec con considerevole successo nella sessione pubblica dell'accademia che segu\u00ec la pausa pasquale del 1786, quando lesse pubblicamente una propria \"M\u00e9moire sur la chronologie indienne\". Ad oggi si conosce solo un altro testo (\"De l'Astronomie indienne\") letto da lui sull'argomento, prima che appartenesse a questa accademia. Entrambi i documenti sono scomparsi nella loro forma originale. De l'Averdy, l'editore dei documenti accademici fino alla rivoluzione francese, aveva sospeso il suo lavoro gi\u00e0 dal 1784, e quando Dacier, sotto l'Impero Napoleonico, cerc\u00f2 di completare il lavoro mancante, un sacco di documenti erano scomparsi. In ogni caso la sostanza di questi due documenti di Bailly, trov\u00f2 luce nel celebre \"Trait\u00e9 de l'astronomie indienne et orientale\", pubblicato da Bailly nel 1787.\nAssieme a due elogi, che suggeriscono l'influenza di Rousseau, il \"Trait\u00e9 de l'astronomie indienne et orientale\" fu una delle sue ultime opere accademiche. In esso Bailly - ritrattando, almeno parzialmente, le sue ipotesi storiografiche - arriv\u00f2 a difendere il punto di vista preso da Voltaire nelle \"Lettres\" dieci anni prima.\nIl primo dei due elogi scritti da Bailly in questo periodo fu l\u2032\"\u00c9loge de Gresset\", pubblicato nel 1785. Esso era dedicato alla memoria del poeta e drammaturgo francese Jean-Baptiste-Louis Gresset, fondatore dell\"'Acad\u00e9mie des sciences, des lettres et des arts d'Amiens\". Tale accademia aveva proposto per ben tre volte, in passato, un premio per il miglior \"\u00e9loge\" verso Gresset, senza per\u00f2 ricevere alcuno scritto degno di vincere.\nA Bailly non and\u00f2 meglio. Per\u00f2, un secolo dopo, il suo lavoro fu rivalutato ancor pi\u00f9 positivamente quando un membro della stessa accademia, Dubois, chiese ai suoi colleghi di rendere a Bailly \u00abun onore, di cui senza dubbio egli non ha bisogno, ma che il rigore dei nostri predecessori gli ha rifiutato\u00bb.\nPer un'ironica coincidenza, uno dei suoi concorrenti per il premio, fu Maximilien de Robespierre che, come presidente del Comitato di salute pubblica, otto anni dopo, sarebbe stato uno dei suoi aguzzini.\nL'elogio a Gresset era ben scritto sia per la sua semplicit\u00e0, sia perch\u00e9 coglieva le questioni essenziali del soggetto. Lo stesso Bailly scrisse nei suoi \"Discours et m\u00e9moires\": \u00abHo lodato Gresset, ma con giustizia e senza esagerazione. Mi ero proposto di osservarlo contemporaneamente sia per ci\u00f2 che caratterizzava il suo talento sia per ci\u00f2 che gli mancava\u00bb. Bailly vedeva in Gresset un artista di transizione che sentiva la debolezza e la falsa brillantezza di una societ\u00e0 troppo attaccata a valori superficiali e che si rivolse alla \"sensibilit\u00e9\", alle passioni e alla magnificenza della natura per essere ispirato.\nLa superiorit\u00e0 dell'elogio di Bailly rispetto a quello di Robespierre gli fu attribuita grazie al suo approccio soggettivo: \u00abBailly ha ragione \u2014 disse l'accademico Dubois nella sua constatazione \u2014 la sensibilit\u00e0, \u00e8 questa la fonte di tutti gli interessi... La sensibilit\u00e0 il suo concorrente non la neanche conosceva; era come una straniera alla quale Robespierre rifiut\u00f2 l'ospitalit\u00e0... Robespierre ha solo intravisto Gresset; non l'ha realmente sentito\u00bb.\nL'elogio di Gresset fu pubblicato anonimamente a Ginevra senza ricevere alcun avviso pubblico, sebbene Bailly avesse mandato delle copie allo scrittore La Harpe e ad alcuni dei suoi colleghi accademici. Tra questi c'era la marchesa de Cr\u00e9quy, che aveva ricevuto il documento anonimo e che non sapeva chi fosse in realt\u00e0 l'autore. Su di essa, tra l'altro, c'\u00e8 un aneddoto particolare. Quando Bailly la visit\u00f2, alcuni giorni dopo la comparsa dell'elogio, ella gli chiese: \u00abCaro signor Bailly, potreste darmi qualche informazione su un elogio a Gresset che l'autore, sconosciuto, mi ha inviato?\u00bb senza sapere che Bailly ne fosse l'autore. \u00abSono in grande imbarazzo... \u2014 continu\u00f2 la marchesa \u2014 verr\u00e0 da me, o forse \u00e8 gi\u00e0 venuto dal momento che mi ha inviato il suo libro. L'ho letto; non credo che si possa possibile scrivere peggio sia per lo stile che per la sostanza delle cose; \u00e8 come l'oscurit\u00e0 prima della creazione; anzi, \u00e8 l'oscurit\u00e0 stessa. Signor Bailly, vorrei che siate voi stesso a giudicare\u00bb. Bailly incominci\u00f2 a vergognarsi e nonostante tutti gli sforzi di cambiare discorso, forse a causa di quegli stessi sforzi, la marchesa si alz\u00f2, and\u00f2 in cerca del \"pamphlet\", lo mise nelle mani del suo autore sebbene non ne fosse conscia, e lo implor\u00f2 di leggere ad alta voce: \u00abBasterebbe anche la prima pagina \u2014 disse la marchesa \u2014 per consentirvi di giudice tutto il resto\u00bb. Bailly era solito leggere molto bene. Arago non lascia capire, nella sua biografia, se in quell'occasione, invece, Bailly, emotivamente tormentato, era stato in grado di esercitare questo talento. Probabilmente no, considerando il fatto che la signora de Cr\u00e9qui lo interrompeva ad ogni frase per fare i commenti pi\u00f9 sgradevoli, esclamando ad esempio: \u00abChe stile detestabile!\u00bb oppure \u00abChe confusione, \u00e8 peggio che confuso!\u00bb ed altre frasi simili. Bailly non riusc\u00ec ad estorcer nessuna indulgenza alla marchesa, ancora inconsapevole che lui ne fosse l'autore, fino a quando, per fortuna, l'arrivo di un altro visitatore mise fine a quella tortura insopportabile. Bailly, finalmente, riusc\u00ec a sfuggire, senza rivelarle la verit\u00e0, ripromettendosi di non inviare mai pi\u00f9 opere anonime a una marchesa o a chiunque altro su quella materia. Tuttavia, quando l'elogio fu ripubblicato nel 1790 nei \"Discours et m\u00e9moires\", la marchesa de Cr\u00e9quy, che aveva dimenticato l'incidente precedente, \u00absommerse l'oratore, stavolta conosciuto, di complimenti esagerati come le critiche che aveva fatto\u00bb.\nAllo stesso periodo pu\u00f2 essere assegnato l'ultimo elogio di Bailly, l\u2032\"\u00c9loge du capitaine Cook\", dedicato al capitano James Cook, esploratore e cartografo britannico. Questo lavoro fu scritto per l\u2032\"Acad\u00e9mie de Marseille\", che aveva proposto gi\u00e0 dal 1780 Cook come soggetto di un \"prix d'\u00e9loquence\". Poich\u00e9 tutte le iscrizioni ricevute furono giudicata insoddisfacenti, il premio fu posticipato di anno in anno fino a che non fu vinto, finalmente, dallo storico lionese Pierre-\u00c9douard L\u00e9montey nel 1789. I biografi di Bailly sono stati abbastanza vaghi sulla data di composizione dell'elogio a Cook, che comunque non appar\u00ec alle stampe prima del 1790. Un elemento degli \"Ann\u00e9e litt\u00e9raire\" dell'ultima parte del 1786, comunque, offre delle evidenze quantomeno conclusive sul fatto che l'elogio fu scritto quell'anno o l'anno precedente. Se il lavoro fu presentato nella competizione per il 1786, si potrebbe constatare che, quasi certamente, fu scritto dopo l\u2032\"\u00c9loge de Gresset\", e non fu probabilmente revisionato a causa della pendenza degli altri lavori che Bailly aveva tra le mani, tra cui le m\u00e9moires per l\u2032\"Acad\u00e9mie des inscriptions\", i rapporti delle commissioni accademiche sull'H\u00f4tel-Dieu e sui mattatoi e, soprattutto, il \"Trait\u00e9 de l'astronomie indienne et orientale\". L'elogio a Cook non fu, per questo motivo, uno dei lavori di Bailly pi\u00f9 riusciti; non dava abbastanza informazioni sul capitano, mancava di continuit\u00e0 e soprattutto, in certi casi, era contraddittorio. Ciononostante, mostrava alcuni tratti importanti del pensiero e dello stile di Bailly, il quale per la prima volta esib\u00ec un'inclinazione rousseauiana che non c'era nelle altre opere. Inoltre, con la sua prosa descrittiva, dietro il fascino di un soggetto esotico, Bailly mostr\u00f2, secondo alcuni critici, dei lampi di bellezza simili a quelli del romantico Chateaubriand. Nell'opera \u00e8 presente il primo e unico contributo di Bailly al mito del buon selvaggio. Questo elemento manca, sorprendentemente, dai suoi altri lavori, forse per la sua determinazione nel riabilitare una grande, ipotetica, civilt\u00e0 antica come quella di Atlantide. Anche quando parl\u00f2 degli Indiani del Nord America, nell\u2032\"Histoire de l'astronomie moderne\", egli si astenne dalle generalizzazioni sulla loro morale, senza specificare nemmeno se fossero pi\u00f9 felici o pi\u00f9 infelici rispetto agli europei. Nell'elogio del capitano James Cook, per\u00f2, le sue dichiarazioni sono inequivocabilmente rousseauiane: \u00abLe nazioni del mare del sud mostrano che l'uomo \u00e8 buono se proviene direttamente dalle mani della natura. Mi piace dipingere le anime ingenue e pure degli abitanti di Thaiti, gente amica della pace, gente che vive senza barba, ricchi solo doni della terra, liberi nei loro desideri e nei loro piaceri, che non conoscono n\u00e9 l'interesse n\u00e9 l'odio, buoni senza morale, giusti senza legge; questo popolo ha, come nell'infanzia, degli affetti dolci e la tipica virt\u00f9 dell'innocenza; e conosce, come nell'infanzia, i piaceri vivaci e solo lievi dolori. Questo stato dell'infanzia umana \u00e8 l'et\u00e0 dell'oro dei poeti\u00bb.\nBailly riformatore: i rapporti sull'H\u00f4tel-Dieu e sui mattatoi parigini.\nLa celebrit\u00e0 come scrittore, il prestigio di essere membro delle tre principali accademie francesi, il successo del rapporto sul magnetismo animale e le sue relazioni cordiali con la Corte portarono Bailly ad avere l'inaspettata opportunit\u00e0 di giocare un nuovo ruolo negli affari pubblici. Quando l'autorit\u00e0 si muoveva, era generalmente in risposta alla pressione del opinione pubblico e alla diffusa accettazione del parere che le riforme erano necessarie. Il governo di Luigi XVI faceva poche eccezioni a questa regola, infatti negli anni immediatamente antecedenti alla Rivoluzione ci furono dei segnali del fatto che il governo fosse preparato a prendere l'iniziativa per certi tipi di riforme. Era inevitabile allora che in questo genere di cose gli stipendiati del governo, come Bailly, sarebbero dovuti essere gli agenti della riforma. Bailly potrebbe aver fatto il suo primo passo nel diventare rivoluzionario proprio quando, su richiesta del governo, abbandon\u00f2 un'altra volta i suoi libri e i suoi telescopi per assumere i panni del \"riformatore\".\nLa relazione sul mesmerismo infatti, non fu l'unica alla quale partecip\u00f2 Bailly: tra il 1786 e il 1788 l'Acad\u00e9mie des sciences costitu\u00ec due nuove commissioni d'indagine alle quali Bailly partecip\u00f2, ovvero quella sull'H\u00f4tel-Dieu e quella sui mattatoi parigini. In questo caso le relazioni si occupavano di temi sociali molto forti: quella dell'H\u00f4tel-Dieu, ad esempio criticava la gestione sanitaria del pi\u00f9 famoso ospedale parigino dell'epoca, mentre quella sui mattatoi vagliava tutti i pericoli dovuti ad essi. Tutte le relazioni mostravano non soltanto l'intento di riformare questi ambienti, ma proponevano anche dei progetti realizzabili per riformarli.\nLa tragica condizione dell'H\u00f4tel-Dieu.\nNel 1772 l'ennesimo incendio aveva distrutto quasi del tutto l'H\u00f4tel-Dieu, il pi\u00f9 antico ospedale cittadino di Parigi, ormai fatiscente. Molti ne furono contenti: la struttura a quel punto o finiva per sempre o andava ricostruito e prima ancora ripensato nelle sue funzioni. Il dibattito sull\u2019assistenza pubblica e su quella ospedaliera era da tempo all\u2019attenzione del Re.\nIl 17 agosto 1777 un apposito decreto reale sollecitava tutti coloro che si ritenessero portatori di idee nuove ed interessanti a sottoporle al parere di una commissione di esperti; oltre centocinquanta progetti furono presentati ma nessuno di questi fu reso pubblico e le conclusioni furono quelle che l\u2019H\u00f4tel-Dieu rimanesse dove stava ampliandone le dimensioni.\nBernard Poyet, architetto e ispettore edile parigino, present\u00f2 al governo nel 1785 un documento in cui si sforz\u00f2 di stabilire la necessit\u00e0 di rimuovere, per poi costruirne uno nuovo in un'altra zona della citt\u00e0. Questo documento, sottoposto per ordine del re al giudizio dell'Acad\u00e9mie des sciences, diede origine, direttamente o indirettamente, a tre deliberazioni. I commissari scelti dall'accademia furono: il medico Joseph-Marie-Fran\u00e7ois de Lassone, Darcet, il chirurgo alla Salp\u00eatri\u00e8re Jacques-Ren\u00e9 Tenon, il naturalista Louis Jean-Marie Daubenton, Bailly, il fisico Charles Augustin de Coulomb, il matematico Pierre Simon Laplace e il chimico Antoine Lavoisier. Fu Bailly, assieme a Tenon comunque, a scrivere il rapporto.\n\u00abL'interesse che Bailly mostra nei confronti dei poveri e dei malati fu profondo \u2014 scrive Arago \u2014 eppure le sue parole sono comunque moderate, piene di gentilezza, anche laddove i sentimenti di rabbia precipitosa e di indignazione sarebbero stati pi\u00f9 che legittimi. Ebbene s\u00ec, proprio cos\u00ec: rabbia ed indignazione!\u00bb. In effetti il lavoro della commissione fu doppiamente impressionante, anche per i canoni moderni, sia per lo spirito umanitario spirito che lo ispir\u00f2 sia per il modo sistematico e approfondito con cui l'indagine fu condotta.\nL\u2019inchiesta della Commissione si avvalse innanzitutto di un questionario inviato ai vari ospedali per consentire di rilevare tutta una serie di dati strutturali e statistici: superficie generale, cubatura, lay-out distributivo, numero dei letti, superficie e cubatura delle stanze, funzioni delle stesse, casistiche delle patologie ricoverate, indici di mortalit\u00e0, costo delle cure erogate, numero degli addetti, tipo di organizzazione in atto, sistemi anti incendio e modalit\u00e0 di selezione del personale.\nMa il questionario non bastava, ad esso si aggiunsero le ispezioni. E qui scoppi\u00f2 il conflitto: gli amministratori dell\u2019H\u00f4tel-Dieu non solo non fornirono alcun dato ma rifiutarono l\u2019accesso ai membri della commissione. \u00abAbbiamo richiesto \u2014 scrive Bailly \u2014 al Consiglio di Amministrazione dell'Ospedale sia di permetterci di esaminare accuratamente la struttura sia di poter usufruire dell'accompagnamento di una guida che avrebbe potuto istruirci e accompagnarci... era per noi fondamentale conoscere tutti i dettagli; l'abbiamo richiesto, ma non abbiamo ottenuto nulla\u00bb. L'autorit\u00e0 a cui i Commissari si erano rivolti e che colpevolmente non diede alcuna risposta, consisteva in numerosi amministratori che lavoravano sotto la supervisione dell'arcivescovo di Parigi e che consideravano, come scrive Arago, \u00abi poveri come il proprio patrimonio, che dedicarono ad essi una disinteressata ma improduttiva attivit\u00e0; che erano impazienti di qualunque miglioramento, il germe del quale per\u00f2 non si era che sviluppato solo nella loro mente, o in quella di qualche filantropo\u00bb. Questi filantropi erano per\u00f2 forse un po' troppo suscettibili, e respingevano qualunque forma di controllo sul loro operato che poteva sembrare un'offesa al loro zelo, al loro buon senso e alla loro capacit\u00e0 di autogestirsi.\nAllora tocc\u00f2 al medico Tenon recuperare i suoi antichi studi sull\u2019ospedale dove aveva lavorato in precedenza richiamando alla memoria le sue dirette esperienze. Il quadro che ne venne fuori fu desolante: poca o nulla ventilazione, area mefitica, sale sovraffollate all\u2019inverosimile, tre quattro pazienti in media per letto, in una totale drammatica confusione di patologie e di organizzazione.\nDalla relazione emerse che, nel 1786, all'Hotel-Dieu erano trattate infermit\u00e0 di ogni sorta: malattie chirurgiche, malattie croniche o contagiose, patologie femminili ed infantili ecc... vi erano infermi di tutti i tipi, perci\u00f2 tutto presentava un'inevitabile confusione. Il paziente che arrivava era spesso lasciato sul letto e sotto le lenzuola infette di un malato appena morto. Inoltre, il reparto riservato ai pazzi era molto piccolo: Bailly racconta che due pazienti malati di mente erano stati messi a dormire insieme. Per i Commissari tutto ci\u00f2 era disdicevole sia da un punto di vista morale che medico.\nNel reparto di San Francesco, riservato esclusivamente ai malati di vaiolo, c'erano stati a volte, per mancanza di altro spazio, fino a sei adulti o otto bambini disposti anche in un singolo letto largo all'incirca un metro e mezzo. Le donne isteriche erano miste nel reparto di Santa Monica con altre che avevano semplicemente la febbre, e molto spesso queste ultime ne erano inevitabilmente contagiate, nello stesso luogo in cui, paradossalmente, avevano sperato di rimettersi in salute. Le donne con i bambini o quelle confinate, erano ugualmente affollate in letti stretti e infetti. Nel loro stato usuale, i letti dell'Hotel-Dieu, che erano larghi anche meno di un metro e mezzo, contenevano quattro e spesso anche sei pazienti; e le persone erano disposte alternativamente con i piedi di uno che toccavano le spalle del successivo; ognuno aveva in media uno spazio di 25\u00a0cm. Bailly e i Commissari fanno a questo punto una serie di calcoli: un uomo di medie dimensioni, sdraiato con le braccia vicine al corpo, occuperebbe in media 48\u00a0cm al massimo considerando le spalle. I pazienti poveri quindi non solo non potevano stare comodi all'interno dei letti, eppure erano costretti a sdraiarsi da un lato e a rimanere immobili; nessuno poteva girarsi senza spingere, senza svegliare i suoi vicini. Addirittura i malati erano soliti mettersi d'accordo, almeno finch\u00e9 la loro malattia lo permetteva: alcuni di loro, alternandosi, rimanevano per una parte della notte nello spazio tra i letti, lasciando gli altri a riposare in attesa del loro turno; e succedeva in alcuni casi che queste persone morivano o agonizzavano, per il riacutizzarsi delle loro malattie anche in queste posizioni scomodissime che non facevano altro che rendere ancora pi\u00f9 dolorosa la loro agonia.\nMa, come descrive Bailly, non erano solo i letti l'unica fonte di disagio per i pazienti; molti fattori in realt\u00e0 impedivano loro di poter riposare tranquillamente: l'insopportabile calore ad esempio, facendo sudare notevolmente gli infermi, aveva fatto propagare violente malattie della pelle e spaventosi parassiti; i pazienti febbricitanti, sudando, contagiarono anche i loro vicini. Addirittura ci furono effetti ancor pi\u00f9 seri (e ancora pi\u00f9 imbarazzanti) a causa della presenza di pi\u00f9 malati nello stesso letto: il cibo, le medicine, destinate ad una persona, spesso andavano a finire ad altre persone che non solo non ne avevano bisogno, ma che, cos\u00ec facendo, precludevano ogni possibilit\u00e0 di sopravvivenza a chi invece, di quelle medicine, aveva bisogno. Cos\u00ec nei letti spesso giacevano i morti, anche per ore o giorni interi, mescolati con i vivi. \u00abQuesto \u2014 scrive Bailly \u2014 era il normale stato del fatiscente Hotel-Dieu\u00bb.\nIl rapporto di Bailly descrive anche in che modo e in quali condizioni si tenevano le operazioni chirurgiche. Innanzitutto, i Commissari videro che il reparto chirurgico era pieno di pazienti. Alcune operazioni furono svolte in loro presenza. Bailly scrive: \u00abL\u00ec abbiamo visto la preparazione al tormento; l\u00ec si sentivano le urla dei malati. Chiunque avrebbe dovuto operarsi il giorno successivo, aveva di fronte a s\u00e9 l'immagine delle sue future sofferenze; e intanto chiunque fosse riuscito a passare indenne l'intervento, costretto a rimanere in quel luogo non poteva che spaventarsi nel sentire delle grida cos\u00ec vicine alle proprie. E questo terrore, queste emozioni, lui le sperimentava nel bel mezzo del processo infiammatorio o durante la suppurazione, ritardando cos\u00ec il suo recupero, e mettendo a rischio la sua vita...\u00bb. \u00abA quale scopo \u2014 si chiede con sdegno Bailly \u2014 vorreste far soffrire un uomo gi\u00e0 sfortunato, se non vi \u00e8 nessuna possibilit\u00e0 di salvarlo, e se non si aumenta tale probabilit\u00e0 prendendo tutte le precauzioni possibili?\u00bb.\nAnche il confronto con le altre strutture caritatevoli parigine era sfavorevole: \u00abLe malattie si protraevano per il doppio del tempo all'H\u00f4tel-Dieu, se confrontate a quelle del Charit\u00e9: anche la mortalit\u00e0 era circa doppia! Anche chi subiva la trapanazione del cranio nell'ospedale muore; sebbene questa operazione ha discretamente successo a Parigi, e anche di pi\u00f9 a Versailles\u00bb. Anche le donne, in proporzione, morivano molto di pi\u00f9.\nBailly e i Commissari, scandalizzati dalla situazione, si lamentano cos\u00ec nel rapporto, richiamando periodicamente tutte le sinistre constatazioni sull'elevata mortalit\u00e0 dei malati dell'H\u00f4tel Dieu; eppure, anche dopo il rapporto della Commissione, nulla fu alterato nell'amministrazione dell'ospedale. \u00abL'Hotel-Dieu \u2014 spiega Bailly \u2014 \u00e8 esistito dal VII secolo e se questo ospedale \u00e8 il pi\u00f9 carente di tutti \u00e8 proprio perch\u00e9 \u00e8 il pi\u00f9 vecchio. Sin dalla sua nascita, c'\u00e8 stata la volont\u00e0 di fare del bene, vi \u00e8 stato il desiderio di contribuire ad aiutare i malati, e l'essere costanti in ci\u00f2 \u00e8 apparso un dovere. Per questo motivo, tutte le utili innovazioni hanno avuto notevole difficolt\u00e0 ad esservi ammesse. Ogni riforma \u00e8 difficile: c'\u00e8 una numerosa amministrazione da convincere; c'\u00e8 un'immensa massa da smuovere\u00bb.\nL'\u00abimmensit\u00e0 della massa\u00bb, tuttavia, non scoraggi\u00f2 la Commissione accademica. Le conclusioni della Commissione a questo punto erano scontate ma esse andarono al di l\u00e0 della semplice proposta per la ricostruzione di un nuovo H\u00f4tel Dieu. Quest\u2019ultimo andava chiuso ed al suo posto si sarebbero realizzati quattro nuovi ospedali ma la grande novit\u00e0 stava proprio nella formulazione, in maniera chiara e motivata, dei criteri progettuali su cui basare la nuova edilizia ospedaliera; criteri che rispecchiavano la seriet\u00e0 e professionalit\u00e0 dei componenti la commissione. Ne deriv\u00f2 cos\u00ec un progetto ideale, in cui ogni scelta che riguardava cubature, superfici, percorsi, servizi, venne analiticamente giustificata alla luce delle esigenze igieniche e funzionali.\nIn sintesi, quello che la Commissione richiedeva era:\nAd onor del vero va ricordato che la proposta dei padiglioni avanzata dalla Commissione dell\u2019Accademia delle Scienze non era originale. Gi\u00e0 nel 1754, a Londra, era stato costruito proprio con quei criteri l\u2019Ospedale di Stonehouse. Le esperienze inglesi rimasero per\u00f2 episodi isolati, mentre ben pi\u00f9 ampia risonanza ebbero le conclusioni dell\u2019Accademia grazie al crisma di ufficialit\u00e0 scientifica che le caratterizzava. L\u2019Europa intera, tranne qualche eccezione, recep\u00ec le novit\u00e0 parigine e la tendenza generale fu quella di costruire\nnuovi ospedali, ispirati ai moderni criteri, piuttosto che ristrutturare quelli esistenti.\nUn altro aspetto non trascurabile che riguarda l\u2019organizzazione assistenziale merita di essere ricordato: la commissione di Bailly volle infatti indagare sulle modalit\u00e0 con cui i medici e, in generale, tutto il personale di assistenza, garantissero una sorveglianza continua dei malati. Dal 1760 in avanti erano apparsi numerosi regolamenti ospedalieri che prevedevano, all\u2019interno di un ordinamento medico estremamente strutturato e articolato, una disciplina severissima, quasi gerarchica. Tale approccio faceva chiaramente riferimento al modello militare che prevedeva una precisa responsabilit\u00e0 dei superiori sui subordinati. In tale inquadramento disciplinare i medici erano obbligati ad una presenza regolare ed assidua nei confronti dei pazienti; dal regolamento generale dei medici operanti presso l\u2019Hotel-Dieu \u2014 datato 18 novembre 1771 \u2014 all\u2019art. 2 si legge che sarebbe toccato alla direzione ospedaliera scegliere tra i medici \u00ab[...] qualcuno che deve risiedere all\u2019interno dell\u2019H\u00f4tel Dieu, dedicandosi completamente alla cura dei pazienti, e che oltre alla normale attivit\u00e0 deve assistere i malati sia di giorno che di notte, e negli intervalli in cui mancano gli altri medici\u00bb In questo contesto si inseriscono inoltre le infermiere, obbligate a seguire fedelmente le indicazioni dei medici.\nAl termine del rapporto Bailly, rivendicando i meriti della sua commissione, scrive: \u00abOgni pover'uomo pu\u00f2 stare adesso in un solo letto, e lo deve principalmente agli sforzi talentuosi, perseveranti e coraggiosi dell'Accademia delle Scienze. Il povero lo dovrebbe sapere, e il povero non lo dimenticher\u00e0\u00bb.\nOltre che come redattore dei rapporti, il ruolo effettivamente attivo di Bailly nella proposta di queste riforme \u00e8 ben documentato dagli articoli di Duveen e Klickstein, e dalla corrispondenza epistolare con Tenon. Si deve anche notare che Bailly credeva nel risultato di questa riforma, come dimostra il suo contributo di 600 lire per la creazione di nuovi ospedali. La rivoluzione francese per\u00f2 imped\u00ec la realizzazione del progetto.\nI mattatoi parigini.\nNonostante i numerosi atti del parlamento, e nonostante i positivi regolamenti della polizia, risalenti a Carlo IX, a Enrico III e ad Enrico IV i mattatoi esistevano ancora all'interno della capitale nel 1788. Per esempio, a l'Apport-Paris, la Croix-Rouge, nelle vie delle macellerie, a Montmartre, a Saint-Martin ecc... Di conseguenza, i buoi e i vitelli spesso venivano spinti in massa anche nelle zone frequentate della citt\u00e0; gli animali spesso cercavano di fuggire, inquietati dal rumore delle carrozze, dai bambini, dagli attacchi o dall'abbaiare dei cani randagi, entravano nelle case o nei vicoli, spaventando le persone, talvolta incornandole, e commettevano gravi danni. Non solo, dei gas fetidi erano emessi dai mattatoi (che si trovavano, tra l'altro in edifici troppo piccoli e mal ventilati); gli avanzi che dovevano essere portati fuori generavano un odore insopportabile; il sangue scorreva attraverso le grondaie del quartiere, con gli altri resti degli animali, e l\u00ec avveniva la loro putrefazione. La fusione del sego bovino, un'inevitabile mansione in tutti i mattatoi, diffondeva delle emanazioni disgustose nei dintorni, e provocava un costante pericolo di incendio.\nTutti questi inconvenienti, questo stato repellente delle cose, ridest\u00f2 nel 1788 la sollecitudine della pubblica amministrazione; il problema fu sottoposto anche questa volta all'Acad\u00e9mie des sciences che ricostitu\u00ec la stessa commissione per l'H\u00f4tel-Dieu: Tillet, Darcet, Daubenton, Coulomb, Lavoisier, Laplace e Bailly. E fu Bailly, come al solito, a scrivere il rapporto della Commissione.\nQuando Napoleone, sperando di liberare Parigi dai pericolosi e insalubri mattatoi, decret\u00f2 la costruzione di pi\u00f9 igienici e raffinati mattatoi, trov\u00f2 che l'argomento era gi\u00e0 stato bene esaminato, sotto tutti i punti di vista, nella relazione di Bailly. \u00abNoi chiediamo \u2014 scrive Bailly nella relazione \u2014 che i macelli siano rimossi e spostati a una certa distanza dal centro di Parigi\u00bb ed in effetti essi scomparvero, ma solo con l'avvento di Napoleone e a ben quindici anni di distanza.\nCancellierato all'Accademia Francese e matrimonio.\nBailly continu\u00f2 a partecipare agli incontri dell'Accademia Francese e nel 1786 serv\u00ec un mandato come \"Cancelliere dell'Accademia\". Il 13 novembre del 1787 spos\u00f2 una vedova, Jeanne le Seigneur, un'intima amica di sua madre, solo due anni pi\u00f9 giovane di lui. Ella era vedova di Raymond Gaye, impiegato al dipartimento dei servi della manomorta, amico di Bailly.\nMadame Bailly, lontana parente di Claude Joseph Rouget de Lisle, autore della Marsigliese, aveva un attaccamento per il marito che sconfinava quasi, scrive Arago, nell'\u00abadorazione\u00bb.\nLei profuse verso Bailly la pi\u00f9 \u00abtenera e affettuosa attenzione\u00bb. Il successo che la donna avrebbe potuto avere nel mondo della moda dell'epoca grazie alla sua grazia e alla sua bellezza, non la tentavano. Visse in modo quasi del tutto ritirato anche quando il marito inizi\u00f2 a proiettarsi in politica. Quando Bailly divenne sindaco di Parigi, come moglie del primo cittadino apparve soltanto in un'unica cerimonia pubblica: il giorno della benedizione dei colori dei sessanta battaglioni della Guardia Nazionale da parte dell'arcivescovo di Parigi, dove accompagn\u00f2 in cattedrale Madame de Lafayette. In quella occasione, come racconta Arago, lei disse: \u00abIl dovere di mio marito \u00e8 quello di mostrarsi in pubblico, ovunque ci sia qualcosa di buono da fare o ovunque ci sia qualche buon consiglio da dare; il mio dovere \u00e8 invece rimanere a casa\u00bb. Questa condotta di vita cos\u00ec riservata da parte di Madame Bailly, ben pi\u00f9 che rara nell'alta societ\u00e0 dell'epoca, non disarm\u00f2 comunque le satire di alcuni libellisti parigini. Molti testi sarcastici l'attaccavano continuamente, minandone la tranquillit\u00e0. Quella che pareva infatti una donna bella ed elegante, che evitava la societ\u00e0, non poteva che essere presa di mira come \u00abignorante e stupida\u00bb. Cos\u00ec sorsero circa un migliaio di storie immaginarie, in parte anche ridicole, che venivano date in pasto quotidianamente al pubblico dai detrattori di Bailly.\nLa Rivoluzione.\nAgli inizi della Rivoluzione francese, era nato il \"Mus\u00e9e des monuments fran\u00e7ais\" (oggi \"Mus\u00e9e national des Monuments Fran\u00e7ais\"), aperto dal medievalista francese Alexandre Lenoir. Fu grazie al sostegno di Bailly, prima della Rivoluzione, che Lenoir pot\u00e9 richiedere con successo che tutte le opere artistiche di propriet\u00e0 dello Stato venissero riunite nel museo per la loro salvaguardia. Molte opere allora furono confiscate a diverse case religiose e conservate in quel solo luogo per evitare la loro dispersione e l'eventuale distruzione.\nFino alla Rivoluzione comunque l'unica partecipazione ufficiale di Bailly negli affari politici di cui si ha traccia, prima del 1789, \u00e8 la sua firma collegata a un \"m\u00e9moire \u00e0 consulter\", redatto nel dicembre 1788, che aveva posto il problema di come ridare a Parigi una giusta rappresentanza agli Stati Generali. Il \"m\u00e9moire\" fu sottoposto a un gruppo di eminenti avvocati parigini che esamin\u00f2 il background storico dei metodi elettorali cittadini. Il loro parere fu scritto in un memoriale, inviato al re, in cui si chiese la restituzione degli antichi diritti elettivi della citt\u00e0 per una libera elezione dei deputati parigini.\nNei mesi che seguirono l'annuncio di Jacques Necker della convocazione degli Stati generali, Parigi era sospesa in uno stato di animazione, interrotto a tratti da esplosioni di disordine. Un fiume di opuscoli e pamphlet inghiott\u00ec la citt\u00e0, infiammando gli animi frastagliati della popolazione semi-affamata. Il governo e il parlamento erano ugualmente inefficaci nel sopprimere le pubblicazioni illegali. La citt\u00e0 fu resa ancora pi\u00f9 inquieta dalla politica, apparentemente deliberata, eppure notevolmente ottusa, del governo che rinviava qualsiasi decisione sulle modalit\u00e0 elettive dei deputati all'interno della citt\u00e0. In assenza di un qualsiasi pronunciamento definitivo da parte del governo, si verificarono nei mesi successivi amari litigi legati a questioni di competenza e di giurisdizione tra il prevosto dei mercanti, che rappresentava il governo municipale, e il prevosto di Parigi, che era invece l'organo del ministero. Il metodo di elezione nelle province era stato decretato gi\u00e0 alla fine di gennaio, ma Parigi continu\u00f2 a restare nell'incertezza fino a due regi decreti pubblicati nel marzo e nell'aprile 1789, in cui fu finalmente stabilito il metodo di elezione all'interno della citt\u00e0 stessa. Avendo ricevuto gli ordini del governo, a Parigi si incominci\u00f2 in fretta ad organizzarsi per le elezioni. La citt\u00e0 fu divisa in distretti dai quali si selezionavano i delegati per l'assemblea elettorale del Terzo Stato di Parigi la quale poi avrebbe nominato i deputati da mandare agli Stati generali. La mattina del 21 aprile 1789, Bailly entr\u00f2 nel convento della congregazione cistercense dei Foglianti in Rue Saint-Honor\u00e9, il principale luogo d'incontro del suo quartiere, e l\u00ec inaugur\u00f2 la sua carriera politica.\nNelle sue \"M\u00e9moires\" Bailly espresse la sua eccitazione quando entr\u00f2 per la prima volta in politica con queste parole: \u00abQuando mi sono trovato in mezzo all'assemblea distrettuale, ho sentito che stavo respirando aria nuova. Far parte dell'ordine politico \u00e8 stato qualcosa di completamente nuovo... con gli Stati Generali, finalmente, ogni singolo francese poteva avere un'influenza, certamente remota, ma comunque un'influenza, ottenuta per la prima volta dopo un secolo e mezzo\u00bb.\nBailly fu uno dei candidati scelti per rappresentare il suo distretto nell'assemblea dei delegati, che avrebbe dovuto scegliere, tra i suoi appartenenti, i deputati parigini per il Terzo Stato presso gli Stati generali.\nBailly entr\u00f2 nell'assemblea dei delegati parigini con trepidazione ma anche con un forte senso di insignificanza: \u00abMi consideravo quasi del tutto sconosciuto in questa Assemblea, dove conoscevo poco pi\u00f9 di otto o dieci persone\u00bb. Durante il primo confronto su una questione, Bailly, per sua stessa ammissione, attese timidamente \u00abdi conoscere l'opinione della maggioranza e degli spiriti moderati...\u00bb Bailly not\u00f2 una certa antipatia nell'assemblea verso gli uomini di lettere e gli accademici. Qualunque fossero i rancori o i pregiudizi sentiti dai membri dell'assemblea verso gli scienziati in generale, comunque, di sicuro scomparvero nei confronti di Bailly. Infatti, nel ballottaggio per eleggere i funzionari dell'assemblea, Bailly arriv\u00f2 secondo dietro al solo Gui-Jean-Baptiste Target per il ruolo di presidente e fu scelto segretario con un margine schiacciante.\nBailly fu quindi incaricato di scrivere il \"proc\u00e8s-verbal\" dell'assemblea, un dovere che esegu\u00ec fino alla sua partenza per Versailles il 21 maggio, dove - eletto deputato - avrebbe iniziato anche lui a partecipare alle sedute degli Stati Generali. Infatti, quando l'assemblea dei delegati scelse la sua rappresentazione per gli Stati Generali, Bailly fu nominato come primo deputato per il Terzo Stato di Parigi. Gli altri diciannove membri della delegazione furono rapidamente nominati, e si presentarono frettolosamente a Vesailles. Curiosamente, fu attraverso un involontario errore di Bailly, allora segretario, che, omettendo un decreto dell'assemblea dal rapporto che stava scrivendo, permise all'abate Emmanuel Joseph Siey\u00e8s di avere i requisiti necessari per essere scelto come ultimo deputato a rappresentare il Terzo Stato per Parigi (sebbene fosse un esponente del clero). E ci\u00f2 permise poi a Si\u00e9y\u00e8s di giocarsi un gran ruolo nell'Assemblea Nazionale.\nArrivando con tre settimane di ritardo, i deputati parigini trovarono gli Stati generali ancora disorganizzati. Tutti i tentativi di reimpiegare le procedure utilizzate l'ultima volta, nel 1614, erano stati ostacolati da una resistenza ostinatissima del Terzo Stato, che insistette per attuare una verifica dei poteri in comune, per esaminare la legittimit\u00e0 dell'elezione dei deputati: mentre la nobilt\u00e0 e il clero scelsero di operare la verifica separatamente, il Terzo Stato chiedeva una ratifica comune. I tentativi a casaccio del governo di riconciliare i tre stati furono inutili e aumentarono solo un senso generale di frustrazione.\nComunque, poco dopo l'arrivo della delegazione parigina, la confusione e l'indecisione lasciarono il posto a un'azione forte e determinata del Terzo Stato, che fu progettata per superare lo stallo in atto. Nei giorni epocali che seguirono, inoltre, Bailly fu una figura dominante. La sensazione di solitudine e di scarsa familiarit\u00e0 che lo opprimeva quando era arrivato a Versailles fu presto dissipata dal riconoscimento lui accordato come primo deputato del Terzo Stato di Parigi. Nella settimana del suo arrivo, il 3 giugno, fu nominato presidente, o \"decano\", del Terzo Stato succedendo a Michel-Fran\u00e7ois d'Ailly, dimissionario. Nelle sue \"M\u00e9moires\", Bailly scrisse di aver accettato l'incarico con riluttanza, convinto \u00abdi non esserne degno\u00bb, ma credendo di essere comunque tenuto ad accettarlo per l'onore che questa carica estendeva alla municipalit\u00e0 di Parigi.\nDi fronte alla delicata missione di ottenere un incontro con il re, il compito di Bailly fu complicato dalla malattia fatale che colp\u00ec il \"Delfino\" reale, Luigi Giuseppe, durante questo periodo cruciale in cui il Terzo Stato insisteva per comunicare con il sovrano. Bailly, ignorando le calunnie accumulate contro di lui dalla corte per la sua \u00abbarbara condotta\u00bb, insistette affinch\u00e9 il Terzo Stato potesse ricevere gli stessi privilegi di comunicazione col re che erano stati concessi agli altri due Stati.\nBailly era ancora presidente del Terzo Stato (era stato intanto rieletto l'8 giugno) quando esso decise di autoproclamarsi Assemblea nazionale sollecitando il supporto degli stati privilegiati. Fu, infatti, un \u00absereno e dignitoso\u00bb Bailly a pilotare il Terzo Stato durante la turbolenta sessione nella quale fu presa la decisione di costituirsi \"Assemblea nazionale\". La crisi fu raggiunta nella notte del 16 giugno. Adolphe Thiers nel suo libro \"Histoire de la r\u00e9volution fran\u00e7aise\" descrive il presidente Bailly come in piedi in disparte su di un podio, con le braccia conserte, mentre davanti a lui si scatena la bolgia.\nQuella notte Bailly aspett\u00f2 pi\u00f9 di un'ora nella speranza che si tutto si risolvesse in un clima pi\u00f9 tranquillo, e ammise nelle sue \"M\u00e9moires\" che alcuni degli spiriti pi\u00f9 impetuosi nella stanza chiesero a gran voce addirittura la sua rimozione. Il clima comunque si ristabil\u00ec, e l'Assemblea decise di rinviare la decisione al giorno successivo. Bailly nelle sue \"M\u00e9moires\" racconta un resoconto della sessione del 17 giugno con un'ostentazione melodrammatica: \u00abQuesto giorno sar\u00e0 per sempre indimenticabile. Questo fu il giorno in cui si costitu\u00ec l'Assemblea, quando l'Assemblea annunci\u00f2 i diritti della nazione...\u00bb\nDopo che il decreto di costituzione fu approvato, la neo-battezzata \"Assemblea Nazionale di Francia\" elesse Bailly come suo primo presidente. I deputati, poi, attesero la reazione della monarchia al fatto compiuto. In questo clima, come astro nascente della politica, Bailly stava per rivelarsi decisivo.\nIl conflitto tra il re e la neonata Assemblea fu inaugurato dal giuramento della Pallacorda il 20 giugno e raggiunse il suo culmine quando la monarchia si arrese una settimana dopo. Il 20 giugno infatti il re ordin\u00f2 la chiusura della sala dove si riuniva abitualmente l'Assemblea (una sala dell'H\u00f4tel des Menus-Plaisirs a Versailles) con il pretesto di eseguirvi dei lavori di manutenzione, cercando in tal modo di impedire qualunque tipo riunione. I deputati del Terzo Stato divennero furenti, gridarono al dispotismo e si sparsero per le vie di Versailles cercando di spargere i propri timori a tutti gli abitanti. Su proposta del deputato Joseph-Ignace Guillotin tutti si spostarono in una vicina sala adibita al gioco della pallacorda; lo stesso Bailly si premun\u00ec di avvisare i colleghi di spostarsi:\nNella palestra della pallacorda tutti i deputati giurarono solennemente \u00abdi non separarsi mai e di riunirsi ovunque le circostanze l'avrebbero richiesto, fino a che non fosse stata stabilita e affermata su solide fondamenta una Costituzione per il regno francese\u00bb. Una volta entrati dentro, fu offerta una sedia a Bailly il quale, invece di accettarla, si pose sopra ad un tavolo, rifiutando di sedersi mentre l'Assemblea si stava riunendo. Fu proprio Bailly, da presidente dell'Assemblea, a proporre il famoso giuramento - scritto da Jean-Baptiste-Pierre Bevi\u00e8re - e fu anche lui il primo a pronunciarlo e a sottoscriverlo: tutti lo imitarono, firmando il documento, eccezion fatta per Joseph Martin-Dauch, deputato di Castelnaudary, che si oppose apponendo la scritta \"avversario\" accanto alla sua firma. Bailly tent\u00f2 di ottenere da Martin-Dauch una ritrattazione, ma senza successo.\nFu una settimana piena di eventi drammatici che vide, anche, l'ascesa definitiva dei primi eroi della Rivoluzione. Considerandosi loro stessi dei rappresentanti di una rinascente Nazione Francese, i leader dell'Assemblea nazionale \u2014 Mirabeau, Si\u00e9y\u00e8s, Target e Bailly \u2014 accettarono la sfida contro l\"'ancien r\u00e9gime\".\nL'indomani, il 21 giugno, quando i deputati del Terzo Stato trovarono ancora una volta chiusa la sala riunioni degli Stati generali, decisero di recarsi nella Chiesa di Saint-Paul-Saint-Louis. Ben 149 deputati del clero, suscettibili ai problemi dei contadini, si unirono a loro, nell'esaltazione generale: avevano cos\u00ec assestato un nuovo colpo all'assolutismo.\nLa tanto agognata seduta reale ebbe luogo il 23 giugno. Dopo aver atteso dinnanzi alla porta sotto la pioggia, i deputati poterono finalmente entrare. Tutti i posti erano occupati tranne quello di Jacques Necker, ministro delle finanze, che era assente, probabilmente per mostrare la sua disapprovazione per ci\u00f2 che il re avrebbe detto. Il re, rivolgendosi ai rappresentanti dei tre stati (nuovamente nella sala dell'H\u00f4tel des Menus-Plaisirs), espresse la volont\u00e0 di conservare la distinzione degli ordini, annullando la costituzione del Terzo Stato in Assemblea nazionale. Si dichiar\u00f2 tuttavia favorevole a garantire le libert\u00e0 individuali e di stampa e all'eguaglianza fiscale, pur sostenendo di voler mantenere le decime e le rendite feudali. Dichiar\u00f2 inoltre che se l'Assemblea l'avesse abbandonato, egli avrebbe comunque fatto il bene del popolo senza di essa. Il re infine termin\u00f2 il suo discorso con le imprudenti parole: \u00abVi ordino, Signori, di separarvi immediatamente\u00bb. Al termine del discorso in effetti una parte della nobilt\u00e0 e del clero si ritir\u00f2, mentre i deputati del Terzo Stato rimasero silenziosamente al loro posto. E quando il Gran Cerimoniere del re, Henri-\u00c9vrard de Dreux-Br\u00e9z\u00e9, ribad\u00ec l'ordine, Bailly, in aperto dissenso all'imposizione reale di cessare la seduta, si alz\u00f2 dal suo seggio e gli rispose: \u00abNon posso separare l'Assemblea finch\u00e9 essa non ha deliberato\u00bb. \u00ab\u00c8 questa la sua risposta, vuole che la comunichi al re?\u00bb chiese il Gran Cerimoniere a Bailly, il quale replic\u00f2 con un secco: \u00abS\u00ec, Signore\u00bb e, indirizzandosi immediatamente ai deputati che lo circondavano, continu\u00f2: \u00abMi pare che l'Assemblea nazionale non possa ricevere ordini\u00bb. Dreux-Br\u00e9z\u00e9 l'annunci\u00f2 a Luigi XVI che, si dice, gli avrebbe risposto risentito: \u00abAh... me ne fotto! Che restino!\u00bb. L'assemblea, presieduta da Bailly, pot\u00e9 quindi procedere a lavorare indisturbata e ratific\u00f2 nella stessa seduta tre decreti fondamentali:\nIl braccio di ferro contro il re continu\u00f2 per altri quattro giorni, durante i quali l'Assemblea, forte dei deputati del Terzo Stato e della maggioranza dei rappresentanti del clero, vide ancora aumentare i propri ranghi: il 25 giugno infatti si unirono anche 47 nobili, tra i quali il duca d'Orl\u00e9ans. A questo punto il re dichiar\u00f2 implicitamente il suo fallimento e il 27 giugno acconsent\u00ec alla formazione dell'Assemblea nazionale: la Rivoluzione aveva dunque ottenuto la sua prima grande vittoria. In settimana Bailly fu rimpiazzato come presidente dell'Assemblea nazionale e preparandosi a stare in secondo piano per di impegnarsi nell'importante, ma poco appariscente, lavoro di definizione di un governo costituzionale per la Francia. In ogni caso il ruolo fondamentale che egli aveva giocato in questo iniziale momento di successo fu interamente compreso e apprezzato sia dai suoi colleghi, sia dai suoi concittadini. Ad esempio, infatti, la camera di commercio della citt\u00e0 di Bordeaux mand\u00f2 una delegazione per ringraziarlo della bont\u00e0 della sua presidenza e per comprare un suo ritratto, dipinto da Mosnier, pittore della corte del re, in modo che fosse esposto nella propria sala riunioni. Lo stesso Bailly ringrazi\u00f2 gli abitanti di Bordeaux \u00abper la bont\u00e0 di cui avevano inondato un cittadino che non aveva fatto altro che il suo dovere\u00bb. Il giornale \"Point du jour\" osservava, poco prima del termine del mandato di Bailly: \u00abUn sentimento di dolore era misto col piacere di vedere M. Bailly nel presiedere l'Assemblea nazionale ieri. Purtroppo sta per finire\u00bb. L'impressione popolare del suo ruolo negli stadi embrionali della Rivoluzione, inoltre, fu ben illustrata da una constatazione di un'assemblea distrettuale di Parigi scritta circa un anno dopo: \u00abBailly, se anche non fosse l'autore della gloriosa Rivoluzione che garantisce la libert\u00e0 nazionale, \u00e8 comunque uno di quelli che hanno fatto di pi\u00f9 per consolidarla in eterno...\u00bb.\nLa fulminea ascesa di Bailly, dalla nicchia letteraria intellettuale ad una reputazione nazionale, ha in effetti alcuni elementi paradossali. Ovviamente gli sconvolgimenti politici che caratterizzano ogni tipo di Rivoluzione permettono quasi sempre a personaggi prima ignoti di elevarsi a leader, di ottenere fama ed influenza altrimenti impossibili. Eppure il mero fatto rivoluzionario non spiega perch\u00e9 Bailly, uomo senza alcun talento politico particolare, potesse aver raggiunto lo stesso livello di eminenza di Mirabeau, Si\u00e9y\u00e8s o Mounier, tutti strateghi politici riconosciuti. La spiegazione pu\u00f2 essere trovata esaminando la posizione di Bailly nell'Assemblea, il suo carattere e il modo in cui interpret\u00f2 il suo ruolo. Bailly arriv\u00f2 nell'assemblea con una certa reputazione, dovuta sia ai suoi virtuosi successi scientifici sia al fatto che capeggiasse la delegazione della pi\u00f9 grande citt\u00e0 francese. Questa reputazione fu strumentale nella sua elezione come presidente, e gli diede l'opportunit\u00e0 di esercitare i suoi talenti in un ruolo in cui sarebbero stati influenti e pubblicizzati. Inoltre, il fatto che fosse un neofita politico fu per lui un considerevole vantaggio a Versailles: poich\u00e9 non aveva alcuna esperienza politica precedente, ci sarebbero state ben poche possibilit\u00e0 per lui di macchiarsi di quel lavoro sporco che \u00e8 parte integrante della professione del politico. Considerato un \"savant\" \u00absenza accetta per macinare\u00bb, Bailly non aveva alcun timore per le sue ambizioni politiche semplicemente perch\u00e9, almeno agli inizi, non ne aveva. Sia che sia vero o no, infatti egli afferm\u00f2 e ribad\u00ec costantemente che non aveva mai deliberatamente cercato alcun ufficio pubblico e ci\u00f2 gli permise di guadagnare ampia credibilit\u00e0 tra i suoi colleghi deputati.\nLa reputazione del carattere di Bailly, forse anche pi\u00f9 dei suoi successi scientifici, fu un valore fondamentale per lui a Versailles. Egli fu abile ad esercitare un altissimo grado di influenza sugli indisciplinati ed eccitabili uomini dell'Assemblea nazionale proprio perch\u00e9 loro si fidavano di lui: la sua fama di uomo onesto e virtuoso era indiscussa; la sua naturale dignit\u00e0 inoltre accrebbe il prestigio della carica che occupava e si riflett\u00e9 positivamente sull'Assemblea che rappresentava. In contrasto con gmuomini che possedevano maggiore astuzia politica, Bailly fu visto dai suoi colleghi come libero dagli intrighi e dagli stratagemmi politici, e indipendente in quanto non appartenente n\u00e9 legato a nessuna lobby o cricca. La personalit\u00e0 di Bailly sembrava particolarmente adatta al ruolo di presidente, e sicuramente il modo in cui esercit\u00f2 le sue funzioni contribu\u00ec a dargli ulteriore credito. Un deputato, Adrien Duquesnoy, scrisse nel suo giornale su Bailly che: \u00abSembra essere creato per quella posizione. Ogni giorno acquisisce sempre pi\u00f9 prestigio, sempre pi\u00f9 influenza...\u00bb.\nEppure, uno dei suoi problemi pi\u00f9 grandi quando fu presidente fu quello di mantenere l'ordine. Anche prima che fosse nominato presidente decano, infatti, aveva indirizzato il Terzo Stato su questo tema, sottolineando l'inefficienza e le perdite di tempo risultanti dall'assenza di una procedura stabilita. Dopo che l'Assemblea fu ufficialmente costituita, egli riusc\u00ec ad introdurre tre semplici regole di procedura, anche se ebbe difficolt\u00e0 nel farle rispettare.\nIl 15 luglio 1789 fu eletto sindaco di Parigi. Un importante fattore della carriera politica di Bailly, un fattore che egli sfrutt\u00f2 al massimo, fu la sua enorme popolarit\u00e0 durate i primi mesi da sindaco di Parigi. Esempio di persona virtuosa, con la sua semplicit\u00e0 e la sua ingenuit\u00e0, Bailly fu un cambiamento rinfrescante dalle nullit\u00e0 pompose e dai burattini reali che l'avevano preceduto nell'ufficio di capo della municipalit\u00e0 parigina, ovvero gli antichi prevosti dei mercanti.\nSuccessivamente ricevette critiche di conservatorismo rivoltegli da Camille Desmoulins e Jean-Paul Marat.\nDopo la fallita fuga del re del 21 giugno 1791, si oppose alla richiesta di decadenza del re e, a richiesta dell'Assemblea, represse sanguinosamente le agitazioni popolari del 17 luglio 1791, passate alla storia come il massacro di Campo di Marte. Crollata la sua popolarit\u00e0, si dimise il 12 novembre da tutte le cariche e si ritir\u00f2 a Nantes.\nArrestato a Melun nel luglio 1793 e chiamato a testimoniare nel processo contro Maria Antonietta, difese la regina.\nBailly fu, inoltre uno dei membri di quel gruppo di politici liberali che volevano emancipare gli ebrei; da sindaco di Parigi assicur\u00f2 il passaggio del decreto del 27 settembre 1791 (confermato poi il 30 novembre dello stesso anno), che dichiar\u00f2 definitivamente gli ebrei cittadini francesi a tutti gli effetti, con gli stessi diritti e gli stessi privilegi di tutti gli altri. Questo decreto inoltre abrogava le tasse speciali che erano state imposte agli ebrei, cos\u00ec come tutte le ordinanze esistenti contro di loro. N\u00e9 le minacce n\u00e9 le caricature che lo ridicolizzavano dissuasero Bailly ad appoggiare questo provvedimento. La sua adesione fu incrollabile a quello che egli considerava come dovere di un magistrato giusto e retto, e ci\u00f2 gli provoc\u00f2 anche un certo rischio personale.\nLa morte.\nLe fonti raccontano in modo differente la morte di Bailly, avvenuta il 12 novembre 1793, all'indomani della fine del processo.\nNella sua biografia di Bailly, Arago riporta la testimonianza di Beugnot. Secondo questo racconto Bailly si era alzato presto, dopo aver dormito poco. Prese un po' di cioccolato, e convers\u00f2 a lungo con suo nipote. Il giovane era in preda alla disperazione, mentre il prigioniero conservava tutta la sua serenit\u00e0. La sera precedente, al ritorno dal tribunale, Bailly aveva osservato, con freddezza ammirevole, che gli spettatori del suo processo si erano fortemente eccitati contro di lui. \u00abHo paura \u2014 aveva aggiunto \u2014 che la semplice esecuzione della sentenza non baster\u00e0 a soddisfarli, che potrebbe essere pericoloso. Forse la polizia provveder\u00e0 a calmarli\u00bb. Queste riflessioni ricomparvero in mente a Bailly poco prima di lasciare la Conciergerie, quando chiese, e bevve in fretta, due tazze di caff\u00e8 senza latte. Tutte quelle precauzioni erano un sinistro presagio. Ai suoi amici che lo circondavano in quel momento terribile, mentre questi singhiozzavano con forza, egli disse: \u00abSiate calmi, ho un cammino piuttosto difficile da eseguire, e io diffido della mia costituzione fisica. Un caff\u00e8 eccita e rianima; spero, per\u00f2, di raggiungere la morte in modo appropriato\u00bb. I compagni, poi, molto probabilmente furono invitati ad andare via; Bailly infatti avrebbe dovuto attendere l'arrivo del boia solo con i suoi carcerieri.\nEd in effetti un'altra delle fonti certamente pi\u00f9 autorevoli \u00e8 quella di Henri-Cl\u00e9ment Sanson, nipote del ben pi\u00f9 famoso Charles-Henri Sanson, il boia esecutore praticamente di tutte le decapitazioni durante la Rivoluzione francese. Era stato lui ad esempio a decapitare, oltre ovviamente a Bailly, il re Luigi XVI di Francia, la regina Maria Antonietta, i Girondini e avrebbe decapitato sempre lui, poco tempo dopo, Danton e i suoi seguaci, Robespierre e i Montagnardi. Nella sua biografia di famiglia, le \"M\u00e9moires des Sanson\", Henri-Cl\u00e9ment riporta i ricordi del nonno con dovizia di particolari e tra di essi anche quelli legati all'esecuzione di Bailly. Secondo la sua testimonianza, gi\u00e0 il 20, al termine del processo, il boia Sanson, come al solito, aveva contattato l'accusatore pubblico, in questo caso Fouquier-Tinville, per prendere i suoi ordini in vista dell'esecuzione. A Sanson fu presto detto da un impiegato della corte giudiziaria che l'esecuzione si sarebbe tenuta l'indomani, senza per\u00f2 ricevere da lui n\u00e9 da altri alcuna informazione particolare sul suo svolgimento.\nPoi, improvvisamente, alle 9:00 di mattina del 21 novembre fu chiesto a Sanson di trasferire la ghigliottina da Place de la Concorde, dove essa si trovava, a Campo di Marte, dove si sarebbe svolta l'esecuzione. Si perse un po' di tempo perch\u00e9 Sanson dovette prima chiamare tutti i suoi assistenti per spostarla, e cos\u00ec erano gi\u00e0 passate le 10:00 quando essi arrivarono a Place de la Concorde. Fouquier-Tinville aveva selezionato un posto particolare, tra l\"'Altare della Patria\" e Gros-Caillou, per l'elevazione del patibolo. La scelta, in realt\u00e0 non era stata casuale: era infatti, sadicamente, proprio il luogo in cui si erano raccolte le truppe della Guardia nazionale quando Lafayette e Bailly ordinarono di fare fuoco sulla folla durante il massacro di Campo di Marte, che poi era il principale capo d'accusa per il quale Bailly era stato condannato a morte.\nCos\u00ec, mentre il figlio di Sanson si occupava di rimuovere la ghigliottina dal suo solito posto, Sanson stesso si present\u00f2 alla prigione della Conciergerie, dove Bailly, come tutti i prigionieri e i condannati a morte, risiedeva prima di subire l'esecuzione. Sanson arriv\u00f2 alle 11:30 circa, e mentre lui entrava si ritrov\u00f2 di fronte H\u00e9bert, all'epoca sostituto procuratore della Comune, il quale invece stava uscendo. Dopo essere entrato, Bailly gli fu immediatamente portato avanti. Sanson si accorse subito che i carcerieri della Conciergerie, che gi\u00e0 spesso mostravano una certa brutalit\u00e0 indiscriminata, verso Bailly si erano comportati in modo ancor pi\u00f9 crudele e feroce del solito, adoperando fin troppa violenza, probabilmente perch\u00e9 gli era stato ordinato cos\u00ec da qualcuno (Sanson lascia intendere che fosse stato lo stesso H\u00e9bert).\nEd infatti mentre Bailly era chino in avanti, uno dei carcerieri, parodiando il tono di un valletto che annuncia la presenza di qualcuno, grid\u00f2: \u00abEcco il signor Bailly, ex-macellaio del re tiranno!\u00bb. Un altro, quando si chin\u00f2 per fissargli le giarrettiere, lo spinse cos\u00ec forte che egli cadde all'indietro, dicendo ad uno dei suoi amici: \u00abPrendilo tu, Bailly!\u00bb. Questi lo rimpall\u00f2 al primo, che a sua volta lo spinse violentemente verso un altro carceriere e cos\u00ec via, fino a quando l'astronomo si ritrovo contuso e senza fiato.\nTutto questo mentre Bault, il capo-carceriere, e Nappier, l'impiegato del tribunale, erano presenti e guardavano. Sanson, indignato per un trattamento tanto disumano, chiese a Bault perch\u00e9 non l'avesse impedito, e quest'ultimo, alzando le spalle gli rispose: \u00abE cosa posso farci?\u00bb. Nappier rise e annu\u00ec con un cenno d'approvazione. Nella biografia, viene detto che Sanson, ripensando all'individuo che aveva incontrato poco prima, suppose che questi, ovvero H\u00e9bert, doveva per forza aver avuto a che fare con quello che stava succedendo. Ed in effetti non si sbagliava: poco dopo infatti Bault gli confess\u00f2 che era stato proprio H\u00e9bert ad aver spinto i suoi subordinati ad usare pi\u00f9 violenza contro Bailly. Vedendo che Bailly era impotente, Sanson, per liberarlo da quella situazione indecorosa chiese ai suoi assistenti di legargli le mani in modo che potessero affrettarsi ad andare via. La condotta dei carcerieri non aveva comunque, in alcun modo, disturbato la serenit\u00e0 interiore di Bailly, il quale rispondeva ai giochetti vergognosi dei carcerieri semplicemente con le parole: \u00abMi state facendo male\u00bb.\nQuando gli assistenti del boia lo strapparono via dai suoi aguzzini, Bailly finalmente sorrise e disse: \u00abSono un po' vecchio per quel tipo di giochi\u00bb. Dopo che gli furono legate le mani, Sanson consigli\u00f2 a Bally di permettere ai suoi assistenti di coprirgli le spalle con il suo cappotto anche perch\u00e9 fuori faceva abbastanza freddo quel giorno. Al che Bailly gli rispose con un po' di retorica amarezza: \u00abPerch\u00e9, ha paura che potrei prendere un raffreddore?\u00bb. Nella sua \"Histoire de la r\u00e9volution fran\u00e7aise\" Adolphe Thiers asserisce che Bailly fu portato alla ghigliottina a piedi: questa affermazione in realt\u00e0 \u00e8, molto probabilmente, imprecisa. L'ex-sindaco di Parigi godette infatti dello stesso \"privilegio\" di tutte le persone condannate a morte, ovvero di essere portato al patibolo su di un carro. Anzi, beffardamente, dietro al carro di Bailly fu attaccata, per ordine del Tribunale rivoluzionario, una bandiera rossa, la stessa che egli aveva innalzato per proclamare la \"legge marziale\" il giorno del massacro del Campo di Marte. La bandiera, secondo gli ordini degli accusatori, doveva essere bruciata prima che il detenuto venisse ghigliottinato.\nAlle 12:00 circa Bailly rivolse un ultimo e tenero addio ai suoi compagni di prigionia, augurando loro un destino migliore, e segu\u00ec Sanson senza debolezza e senza spavalderia, montando sul carro con le mani legate dietro la schiena. Sembra che Bailly disse: \u00abDobbiamo avere una cattiva opinione di coloro che, nei loro ultimi momenti, non possono gettare uno sguardo dietro di loro\u00bb. L'ultimo sguardo di Bailly fu nei confronti della moglie. Un gendarme della scorta, ascoltando le sue ultime parole, le ripet\u00e9 fedelmente alla vedova. Quando la vettura di Bailly apparve sulla banchina, fu subito travolto dalla \u00abtempesta di fischi e gemiti\u00bb della folla. Bailly intanto stava seduto senza avvedersene e conversava col boia Sanson con straordinaria tranquillit\u00e0. \u00abEgli \u2014 racconta il nipote di Sanson \u2014 parl\u00f2 di tutto, tranne che di s\u00e9 stesso\u00bb. Bailly infatti pose a Sanson delle domande legate agli ultimi momenti del generale Custine, di Charlotte Corday, e della regina; poco dopo gli chiese anche quale fosse il suo stipendio da boia.\nPer\u00f2 quando il carro raggiunse gli Avenue des Champs-\u00c9lys\u00e9es, un assistente di Sanson venne in gran fretta a dirgli che i carpentieri avevano dimenticato alcuni delle travi che sorreggevano il pavimento del patibolo. Sanson fu quindi costretto a tornare a Place de la Concorde per riprendere le travi mancanti, per poi metterle nel carro del condannato. La sosta non fu senza pericolo: Bailly infatti, usc\u00ec, scortato, dal carro, e per due volte la folla tent\u00f2, senza successo, di catturarlo per linciarlo. Alla fine comunque il corteo si spost\u00f2 di nuovo, riprendendo il cammino. Dopo un po' Sanson gli chiese se avesse preferito camminare e Bailly accett\u00f2. Cos\u00ec, scortato, inizi\u00f2 a procedere dietro al carro. Quando, per\u00f2, la folla vide Bailly di nuovo a portata di mano ci fu un'altra tremenda corsa per arrivare a lui, e un ragazzo quindicenne, facendosi strada tra le persone, gli tolse con violenza il cappotto dalle spalle. L'assalto fu cos\u00ec improvviso che Bailly cadde con la faccia per terra. Il cappotto era stato intanto strappato in mille pezzi, dopodich\u00e9 fu fatto ancora un altro tentativo per catturare il condannato, che era circondato solo dal boia e dai suoi assistenti. Bailly, tuttavia, fu fortunosamente salvato dalla peggiore delle morti grazie all'intervento dei gendarmi.\nSanson si affrett\u00f2 a riportarlo di nuovo sul carro, ma la folla, impazzita, inizi\u00f2 addirittura a sparare alcuni proiettili verso il condannato. Sanson consigli\u00f2 immediatamente a Bailly di piegarsi verso il basso per ripararsi dietro le travi; intanto la folla diventava sempre pi\u00f9 violenta. Bailly per\u00f2 prefer\u00ec alzarsi in piedi, dicendo coraggiosamente al boia: \u00abPenso che vi sbagliate; si dovrebbe sempre far testa ad una tempesta\u00bb. E mentre Sanson gli esprimeva la sua contrariet\u00e0, Bailly aggiunse: \u00abSarebbe un peccato se non potessi morire con coraggio in questo quarto d'ora, dopo aver imparato a vivere con onore durante cinquantasette anni di vita\u00bb. Una tradizione, non confermata, racconta che Bailly incontr\u00f2 per l'ultima volta, mentre si trovava sul carro, il suo vecchio nemico Mesmer. Questi, secondo la leggenda, ebbe il coraggio di togliersi il capello e di salutarlo rispettosamente.\nErano le 13:30 quando finalmente il carro raggiunse il Campo di Marte. L'impalcatura del patibolo era circondata da tre o addirittura quattromila uomini. Sanson, vista la debolezza della sua scorta, inizi\u00f2 a temere il peggio per il condannato quando sarebbe sceso per raggiungere il patibolo: aveva capito che Bailly sarebbe stato completamente in balia della folla urlante. Perci\u00f2 si affrett\u00f2 immediatamente verso il patibolo, sperando di poter concludere l'esecuzione prima che la folla avesse il tempo di fare un raid su Bailly. Quando, tuttavia, Bailly fu visto da tutti i presenti, l'indignazione pubblica s\u00ec elev\u00f2 contro lo stesso boia, che, circondato da una banda di trenta individui, ricevette intimidazioni da uno di questi che gli disse, riferendosi alla tragedia del Campo di Marte, che \u00abla terra che aveva bevuto il sangue dei martiri non poteva essere macchiata dal sangue di un mascalzone come Bailly\u00bb e che quindi quest'ultimo non poteva essere ghigliottinato l\u00ec. Sanson rispose che lui doveva obbedire agli ordini dei suoi superiori. \u00abOrdini! \u2014 esclam\u00f2 un altro degli uomini \u2014 Solo il popolo ha il diritto di dare ordini\u00bb. E mentre Sanson mand\u00f2 a chiamare un ufficiale della gendarmeria per chiedere il suo consiglio, un terzo individuo gli esclam\u00f2 in faccia: \u00abPuoi proclamare la legge marziale, se ti piace; tanto hai sia la bandiera rossa che Bailly a portata di mano; per quanto ci riguarda per\u00f2, noi erigeremo la ghigliottina nel suo posto appropriato\u00bb. A questa battuta segu\u00ec prima un fragoroso applauso e poi una scena di confusione indescrivibile. La maggior parte dei gendarmi intanto, spaventata, si era dispersa, mentre alcuni di essi addirittura aiutavano la folla a rimuovere la ghigliottina.\nSanson fu quindi separato dallo sfortunato Bailly, ed ebbe grandissima difficolt\u00e0 a ritrovarlo di nuovo. Fu allora in effetti che inizi\u00f2 la tortura pubblica del povero Bailly. Gli uomini e le donne furono ugualmente feroci: alcuni di essi alzarono i pugni su di lui che era ancora legato; altri cercarono di colpirlo con dei bastoni in testa. Il viso di Bailly era ancora calmo, eppure molto pallido: non appena riconobbe Sanson lo chiam\u00f2 per chiedergli aiuto. Commenta alacremente il nipote di Sanson che ormai \u00abal povero Bailly non rimaneva che il suo esecutore come unico amico\u00bb. Quando Sanson sent\u00ec la sua richiesta d'aiuto si precipit\u00f2 subito e vide che qualcuno gli aveva gettato del fango addosso in quanto aveva la camicia e il volto sporchi. Inoltre aveva una ferita sulla fronte, perci\u00f2 Sanson dedusse che in sua assenza era stato ripetutamente e freneticamente colpito dalla folla. Uno degli assistenti era ancora a fianco del prigioniero; l'altro assistente invece era scomparso. Due generosi cittadini, Beaulieu e un gendarme di nome Lebidois, vennero ad aiutare Sanson. Beaulieu arring\u00f2 la folla, e in qualche modo riusc\u00ec a pacificarli. Percependo per\u00f2 che sarebbe stato pericoloso rimanere nello stesso posto, e desiderando dare qualche soddisfazione alla folla, Beaulieu sugger\u00ec che avrebbe dovuto essere lo stesso Bailly a scegliere il luogo in cui il patibolo doveva essere eretto. Questo suggerimento fu accolto con entusiasmo, e Bailly fu immediatamente portato via. Mentre lo portavano via, Beaulieu gli teneva un braccio, Sanson l'altro, mentre il gendarme e gli altri assistenti da vicino li seguivano per proteggerli.\nLe discrepanze nelle testimonianze di questo racconto diedero adito, in seguito, alle voci - molto probabilmente inventate - secondo cui Bailly fu addirittura condotto intorno al Campo di Marte costretto a portare sulle spalle alcune delle travi della ghigliottina. \u00c8 falsa anche la storia, narrata dal poeta Alphonse de Lamartine, secondo cui Bailly fu costretto dalla folla a leccare la terra sul quale era stato versato il sangue del popolo.\nBailly fu portato all'altra estremit\u00e0 del Campo di Marte, vicino alla riva del fiume, dove il patibolo era stato eretto all'ultimo, probabilmente - come riportano alcuni commentatori - su un mucchio di immondizie. Intanto cadeva una pioggia sottile e l'astronomo, coperto soltanto da una camicia infangata e strappata che riusciva a malapena a coprirgli le spalle, cominciava a sentire freddo. I suoi denti iniziarono a tremare involontariamente. Fu in quel momento che una persona, che gli si era addossata attorno, gli chiese beffardamente e con malizia: \u00abTremi, Bailly?\u00bb alludendo alla paura di morire. Bailly, con stoica serenit\u00e0, diede la famosa risposta:\nLe tante torture subite non avevano comunque alterato il suo coraggio e la sua dignit\u00e0, ma la sua resistenza fisica cos\u00ec a lungo provata si arrese; la sua testa ricadde, ed egli quasi svenne tra le braccia del boia, mormorando: \u00abAcqua, acqua!\u00bb. A queste parole un uomo (o meglio \u00abun mostro\u00bb, come viene definito nella biografia dei Sanson), addirittura gli gett\u00f2 del fango liquido in faccia. Questo oltraggio dest\u00f2 l'indignazione di alcuni, e dalla folla - almeno parzialmente rinsavita - sal\u00ec un grido di riprovazione. Uno degli spettatori corse al patibolo portando con s\u00e9 una bottiglia in cui vi era una piccola quantit\u00e0 di vino, versandola nella bocca di Bailly. Bailly, ritrovando un minimo di forze, sorridendo disse: \u00abGrazie!\u00bb. I preparativi per l'esecuzione erano ormai completati, e Bailly ormai era sotto i gradini del patibolo.\n\u00abSia veloce, signore; mi finisca senza indugio\u00bb preg\u00f2 Bailly a Sanson. Ma bisognava rispettare prima un'ultima formalit\u00e0: la sentenza specificava che la bandiera rossa della \"legge marziale\" dovesse essere bruciata dal boia prima della morte del condannato. La bandiera era cos\u00ec bagnata dalla pioggia che si dovette attendere molto tempo prima che potesse finalmente essere bruciata. La storia secondo cui Sanson bruci\u00f2 la bandiera sotto al naso di Baill,y mentre gli stessi vestiti di Bailly prendevano fuoco \u00e8, ovviamente, priva di fondamento.\nTutti questi preliminari provarono di nuovo la resistenza di Bailly, che era sul punto di svenire una seconda volta. Sanson prontamente lo spinse oltre gli scalini, portandolo sul patibolo. Questi comprese che era giunto alla fine dei suoi mali, e parve rianimarsi. Intanto Sanson, dopo averlo legato alla tavola continu\u00f2 ad incoraggiarlo. Il boia poi si precipit\u00f2 alla corda, e Bailly tir\u00f2 un profondo sospiro di sollievo. L'illustre martire appoggi\u00f2 la sua testa a destra e disse con voce perfettamente distinta: \u00abAh, ora arrivo in porto, e...\u00bb ma il movimento della lama non gli permise di terminare la frase, recidendogli il capo. Secondo Honor\u00e9 Riouffe Bailly mor\u00ec \u00abcon la calma di uno dei primi filosofi d'Europa\u00bb. Arago riporta come, all'atto della decapitazione, la folla, appagata dall'esecuzione, scoppi\u00f2 in \u00abacclamazioni infami\u00bb.\nBailly venne sepolto in una fossa comune del vecchio Cimitero della Madeleine. I suoi resti, poi spostati, riposano oggi nella Chiesa di Saint-Pierre-du-Gros-Caillou dove \u00e8 stata disposta, alla presenza dell'allora sindaco di Parigi Jacques Chirac, una targa commemorativa il 23 novembre 1993, in occasione del bicentenario della morte di Bailly. Un'altra targa commemorativa \u00e8 stata posta sul palazzo al n\u00ba 2 dell'Avenue de la Bourdonnais, e segna ancora oggi il luogo esatto dell'esecuzione di Bailly.\nDopo la morte.\nBailly lasci\u00f2 le sue volont\u00e0 testamentarie all'avvocato Le Moine. La piccola fortuna che lasci\u00f2 a sua moglie, Jeanne Le Seigneur, non contava per\u00f2 gli arretrati derivanti dalla vendita della sua casa a Chaillot, dal momento che questi beni erano stati confiscati dallo Stato. Divenuta rapidamente povera, la vedova di Bailly si preoccup\u00f2 di restaurare la reputazione del defunto marito, e scrisse una lettera piuttosto misteriosa all'astronomo J\u00e9r\u00f4me Lalande dopo che questi aveva pubblicato il suo \"\u00c9loge de Bailly\" nel 1795.\nLa moglie di Bailly per molto tempo rimase senza amici e completamente indigente. Il letterato Jean Dussaulx, come atto di gratitudine a Bailly che l'aveva salvato dalla folla parigina, le mand\u00f2 un assegno di tasca propria. Finalmente, l'8 dicembre 1796, fu votata dal \"Corps L\u00e9gislatif\" una pensione per le vedove dei patrioti morti per il paese, e tra queste anche la signora Bailly ne pot\u00e9 usufruire.\nQuando Pierre Simon Laplace fu nominato ministro degli Interni da Napoleone il 12 novembre 1799, il suo primo atto, nel pomeriggio dello stesso giorno della nomina, fu quello di ottenere una pensione \u00abstraordinaria\u00bb per la vedova di Bailly. Fu la stessa moglie di Laplace a portarle la prima rata. Ma sembra che n\u00e9 lei n\u00e9 i suoi discendenti si ripresero mai dai deficit finanziari di quest'epoca. Nel 1858, infatti i discendenti di Bailly chiesero ed ottennero un soccorso finanziario dall'Acad\u00e9mie des sciences.\nLa moglie di Bailly mor\u00ec nel 1800 di vaiolo.\nNell'Acad\u00e9mie fran\u00e7aise Bailly non fu rimpiazzato subito dopo la morte, ma solo nel 1803, dall'abate Emmanuel Joseph Siey\u00e8s che prese il suo seggio, ovvero il 31\u00b0.\nNumerosi furono gli \"\u00e9loges\" dedicati alla sua memoria; tra questi, quello gi\u00e0 citato di Lalande scritto nel 1795 e letto pubblicamente il 18 febbraio dello stesso anno.\nTra gli altri vi fu l'elogio storico di Merard de Saint Just del 1794, quello di Delisle de Sales, letto il 17 dicembre 1796 all'Institut de France. Inoltre va ricordato l'\u00e9loge dello storico Charles de Lacretelle che fu letto nella seduta particolare del 3 maggio 1836 all'Acad\u00e9mie fran\u00e7aise.\nIl matematico Fran\u00e7ois Arago invece pronunci\u00f2 il suo elogio pubblico a Bailly all'Acad\u00e9mie des sciences il 26 febbraio 1844 che fu poi inserito nelle sue \"Notices biographiques\", pubblicate in tre volumi nel 1852.\nPosizioni politiche.\nGrazie al materiale contenuto nelle sue \"M\u00e9moires\", abbiamo alcune informationi sulle visioni politiche di Bailly alla vigilia della Rivoluzione francese. Egli fu di sicuro profondamente influenzato dalle teorie politiche dell'Illuminismo. Andr\u00e9 Morellet elenca, in parte a torto, Bailly come uno dei membri pi\u00f9 fortemente rivoluzionari dell'Accademia di Francia (in realt\u00e0 va detto che le dichiarazioni di Morellet erano influenzate dalle sue tendenze ultramonarchiche).\nBailly era certamente insoddisfatto dell'autocratica ed irresponsabile monarchia francese. Oltre ad essere estremamente critico nei confronti del ministro delle Finanze Brienne e del controllore generale Calonne, Bailly rimprover\u00f2 l'Assembl\u00e9e des notables che si era riunita nel 1787 per il fatto che si era preoccupata solo dei propri privilegi ed interessi.\nBailly esalt\u00f2 solo successivamente Necker e il re, Luigi XVI, come uomini responsabili per aver chiamato gli Stati Generali, e, quindi, per aver fornito alla nazione francese i mezzi per recuperare i propri diritti. Il suo ideale politico, che continu\u00f2 ad avere durante tutto il periodo rivoluzionario, era la monarchia costituzionale, con un'autorit\u00e0 divisa tra il re e un'assemblea rappresentativa.\nAnche se Bailly continuava a pronunciarsi sulla necessit\u00e0 di una riforma del sistema politico, egli era intimo con molti uomini influenti negli ambienti di corte e con i membri degli Stati privilegiati che favorirono il perpetuarsi dell\"'ancient r\u00e9gime\". Il re stesso, Luigi XVI, lo conosceva e quando fu informato della sua elezione agli Stati Generali, espresse la sua soddisfazione per la scelta di un uomo cos\u00ec onesto. L'abate Maury, membro ultraconservatore dell'Assemblea nazionale, era in buoni rapporti con Bailly e gli sugger\u00ec di unire le forze quando entrambi furono eletti agli Stati Generali. Villedeuil, ministro di stato, e Breteuil, che sostitu\u00ec Necker per alcuni giorni durante la presa della Bastiglia, erano entrambi inclusi nel cerchio delle amicizie di Bailly.\nUna visione pi\u00f9 approfondita della carriera di Bailly nel periodo prerivoluzionario rivela comunque un uomo fortemente legato alla monarchia e ben poco incline a demolirla. Ad esempio, quando gli fu chiesto di contribuire ad alcune voci della \"Encyclop\u00e9die\", rifiut\u00f2 per il fatto che il governo si oppose al progetto. Nei suoi scritti egli era sempre molto circospetto e fu accusato a pi\u00f9 riprese di debolezza e di servilismo verso l'autorit\u00e0. Quando la sua \"Histoire de l'astronomie\" fu attaccata come un lavoro anti-cristiano, il governo francese balz\u00f2 in difesa di Bailly e ordin\u00f2 al giornalista di ritirare la sua accusa. Il favore del governo permise a Bailly di ottenere una posizione minore nel governo municipale di Parigi nel 1777. Ci sono state indicazioni di pressione da parte della corte nella sua elezione all\"'Acad\u00e9mie fran\u00e7aise\", ed ottenne l'appartenenza alla \"Acad\u00e9mie des inscriptions et belles-lettres\" attraverso decreto reale. Inoltre Bailly eredit\u00f2 dal padre la carica di custode della collezione d'arte reale, e quando quell'ufficio fu soppresso nel 1783, Bailly comunque continu\u00f2 a ricevere una pensione annua di 1600 lire, che rappresentava l'ammontare dei ricavi dall'ufficio. Ha anche ricevuto un'altra rendita pari a 2400 lire all'anno per i suoi \"meriti scientifici\". Dal 1787, Bailly fu ufficialmente accolto nella corte, col titolo di segretario della Contessa di Provenza.\nCredo politico.\nCon questo epigramma lo storico scozzese Thomas Carlyle espone abilmente la \"tragedia\" della carriera politica di Bailly. Nel suo testo, Carlyle manifesta una certa stima nei confronti di Bailly filosofo e letterato. Ma come afferma, cos\u00ec come \u00abl'indagine speculativa non ha nulla a che fare con la pratica\u00bb, anche Bailly, che si era dimostrato abile nel \u00abfilosofeggiare\u00bb, non fu parimenti bravo quando si ritrov\u00f2 catapultato a gestire la caotica politica parigina e francese, un ambito in cui c'era bisogno di violenza e spietatezza, caratteri che un \u00abessere pacifico e pedestre\u00bb come Bailly non poteva possedere. I successi e, soprattutto, i fallimenti amministrativi durante i suoi estenuanti mesi di servizio in realt\u00e0 contarono poco nel determinare il suo destino politico. Fu il suo fallimento come politico, pi\u00f9 che come amministratore, fu la sua incapacit\u00e0 sia nell'arginare lo slancio democratico della rivoluzione sia nell'adattarsi alle condizioni politiche mutevoli, a trasformare la sua immensa popolarit\u00e0 tra i parigini in un'opposizione diffusa che sfoci\u00f2, in alcuni casi, addirittura in odio, e che lo port\u00f2 infine alla ghigliottina.\nDescritto come persona tutto sommato dai modi semplici e gentili, con un profondo senso dell'onore e della giustizia, Bailly sembrava possedere tratti ammirevoli come persona; ma forse, fu proprio il portare alle estreme conseguenze questi suoi caratteri a risultargli fatali come politico. La \u00absemplicit\u00e0 del carattere\u00bb gli era valsa il titolo di \u00abBailly il modesto\u00bb nei giorni precedenti alla rivoluzione e gli fu utile nelle prime settimane, mentre lavorava all'Assemblea nazionale; eppure era una caratteristica inadeguata per stare a capo di una metropoli turbolenta e in preda ad una Rivoluzione come Parigi. Il primo sindaco di Parigi quindi lott\u00f2 per occupare una carica che in qualche modo lo schiacci\u00f2 proprio perch\u00e9, secondo i commentatori dell'epoca, non possedeva i connotati tipici del politico efficace: non aveva infatti alcuna esperienza, n\u00e9 l'astuzia, la flessibilit\u00e0 o il tatto del politico.\nL'obiettivo politico di Bailly era parallelo a quello degli elementi moderati dell'Assemblea nazionale, lo stesso della maggior parte dei suoi colleghi nel governo municipale: ovvero una \"rivoluzione limitata\", quanto pi\u00f9 libera possibile da spargimenti di sangue e disturbi d'ogni sorta e che, soprattutto, mantenesse la monarchia, anche se temperata da una carta costituzionale e coadiuvata da un'assemblea rappresentativa.\nBailly inizialmente pens\u00f2, a torto, che il giorno della Presa della Bastiglia aveva segnato la fine definitiva della rivoluzione; in quel giorno infatti, scrive Bailly, la rivoluzione pot\u00e9 \u00abessere considerata come completata...\u00bb specificando che \u00abadesso mancherebbe soltanto fissare la questione dei poteri della Costituzione\u00bb. Nell'applicare tali misure, che erano necessarie per costruire un nuovo ordine politico, Bailly consigliava comunque \u00abcautela\u00bb. Per esempio, accett\u00f2 in linea di principio i decreti dell'Assemblea del 4 agosto 1789 che aveva abolito molti dei privilegi feudali, eppure credeva che le misure adottate avrebbero dovuto essere rinviate fino a quando la situazione non sarebbe stata pi\u00f9 stabile.\nIn termini pratici il programma di Bailly coinvolgeva il mantenimento del monopolio politico da parte della classe media, attraverso l'esclusione dal potere dei gruppi privilegiati e delle classi inferiori non affrancate. Un principio cardine, quasi platonico, del suo credo politico era che la rivoluzione dovesse essere diretta e indirizzata dall\"'intellighenzia\", dai \"lumi\u00e8res\", ovvero dall'establishment scientifico. Il \u00abpopolo\u00bb, i \"non illuminati\", dovevano essere saldamente trattenuti e frenati da intellettuali ben pi\u00f9 competenti di loro, in modo da essere \"illuminarti\" a loro volta. Commentando, ad esempio, l'inclusione dei \"Droits de l'Homme\" nella Costituzione nazionale Bailly, pur lodando le idee filosofiche di base, si espresse in modo critico: \u00abstabilire una base costituzionale della dichiarazione dei diritti dell'uomo \u00e8 un ottimo piano filosofico, ma queste idee metafisiche piuttosto che illuminare la moltitudine la inducono in errore. Questo infatti \u00e8 un modo per isolare l'individuo e per fargli dimenticare che egli \u00e8 circondato dai suoi compagni. Insegnargli i suoi diritti prima che i suoi doveri non fa altro che aprire la strada ad abusi di libert\u00e0 e al dispotismo individuale\u00bb. Per Bailly \u00e8 giusto che tutti i cittadini possano godere degli stessi diritti di libert\u00e0 individuale, per\u00f2 bisognerebbe dare una certa priorit\u00e0 anche ai doveri costituzionali, per impedire che qualcuno, non \"illuminato\" dai lumi della Ragione, possa abusarne per fini dispotici personali.\nNon solo, secondo Bailly, il suffragio doveva essere limitato ad una fetta ristretta della popolazione, ma anche il diritto di portare armi. Ogni uomo, per Bailly, prima di possedere armi dovrebbe avere abbastanza propriet\u00e0 intellettuale da capire che \u00abha pi\u00f9 da guadagnare sottomettendosi alla legge che violandola\u00bb. Mai durante i suoi due anni di mandato come sindaco di Parigi Bailly venne meno alla sua politica volta al duplice obiettivo di soffocare quelle forze che si sforzavano a prolungare la rivoluzione, e di prevenire che il potere dell\"'ancien r\u00e9gime\" potesse risorgere in modo da distruggere le conquiste rivoluzionarie che erano state ottenute.\nAvere un re, limitato nell'autorit\u00e0 dalla costituzione, era una parte essenziale del programma rivoluzionario dei moderati come Bailly, eppure la devozione dello stesso Bailly nei confronti dell'istituzione regia era un principio fissato del suo credo politico.\nAi suoi occhi il sovrano era infallibile, e i suoi errori non potevano che essere il risultato dei consigli sbagliati di cattivi ministri. Non c'\u00e8 dubbio sul fatto che questo attaccamento verso la monarchia fosse sincero, anche se Bailly non era affatto un assolutista ma un monarchico moderato. Fu politicamente poco saggio per Bailly legarsi cos\u00ec tanto a Luigi XVI, perch\u00e9 necessariamente \u2014 come poi accadde in effetti \u2014 si sarebbe reso soggetto alle stesse vicissitudini di popolarit\u00e0 che avrebbero colpito il re. A dispetto del suo fermo sostegno alla monarchia, Bailly non sembr\u00f2 coinvolto in nessuno degli intrighi di corte, volte a favorire la monarchia, che caratterizzarono i primi anni della Rivoluzione. Infatti in una dichiarazione fatta dopo essersi dimesso dalla carica di sindaco di Parigi, Bailly, neg\u00f2 con enfasi qualsiasi suo collegamento privato con il re e la corte, salvo che per un'ovvia relazione ufficiale; infatti per provare la non esistenza di un rapporto segreto tra lui e la corte, Bailly menzion\u00f2 alcuni documenti (provenienti direttamente dalla corte) in cui era stato ridicolizzato. Inoltre dichiar\u00f2 di non aver partecipato a nessun incontro segreto con leader realisti, attenendosi al suo stesso principio di \u00ablimitarsi alle funzioni del proprio ufficio senza occupare s\u00e9 stessi in qualsiasi modo con ogni estraneo\u00bb. La mancanza di qualunque tipo di prova del fatto che Bailly fosse coinvolto in segreti complotti monarchici e la completa mancanza di propensione agli intrighi da parte di Bailly, getta il peso delle prove a suo favore. Egli fu inoltre, almeno apparentemente, inconsapevole delle attivit\u00e0 e dell'influenza di La Fayette e Mirabeau a corte e delle loro macchinazioni per stare al potere dietro al trono.\nPosizioni filosofiche.\nIl pensiero filosofico di Bailly potrebbe essere descritto in termini di duplice attrazione di scetticismo e credenza. Questi furono i due poli tra i quali egli fluttu\u00f2. In alcuni casi, come nell\u2032\"\u00c9loge de Leibnitz\", Bailly si mostra molto pi\u00f9 attratto dallo scetticismo. Altre volte invece, come nell\u2032\"Histoire de l'astronomie ancienne\" e nelle \"Letters\" a Voltaire, sotto l'influenza di Court de G\u00e9belin, egli lo respinse. A Voltaire scrisse infatti: \u00abIl dubbio deve avere limiti; non tutte le verit\u00e0 possono essere provate come verit\u00e0 matematiche\u00bb. Bailly sapeva comunque certamente dubitare ed essere scettico quando la ragione lo richiedeva. La partecipazione all'indagine ufficiale sul mesmerismo ne fu la massima prova, e gli permise anche di dissipare l'illusione, messa in giro dai suoi detrattori come Condorcet, che fosse un \"fr\u00e8re illumin\u00e9\", ovvero un \"savant\" pi\u00f9 interessato alle mere congetture mistico-illuministiche che alla cultura prettamente scientifica.\nBailly fu un sintetista, il risultato finale del suo lavoro differ\u00ec, di conseguenza, dai vari frammenti di filosofia che lui aveva preso in prestito nella sua composizione, tra i cui ispiratori troviamo: Newton, Leibniz, Buffon, Voltaire, Montesquieu, John Locke e Rousseau.\nLa prima e pi\u00f9 importante influenza sul pensiero di Bailly fu la fisica newtoniana. Quando, dopo un decennio di applicazioni agli studi fisici, Bailly inizi\u00f2 ad esaminare la filosofia metafisica di Leibniz, egli era pronto a credere che la precisione scientifica potesse essere estesa a tutti i campi della conoscenza umana, e dunque anche alle scienze umanistiche. Ed \u00e8 su questo punto che Bailly non pu\u00f2 essere assimilato ai filosofi tipicamente scettici come Benjamin Franklin, amico di Bailly, che invece non si fidavano delle spiegazioni sistematiche dei fenomeni non analizzabili dalle scienze esatte.\nBailly fu anche uno dei primi, se non il primo, ad elaborare il concetto di \"rivoluzione scientifica\", che emerse nel XVIII secolo proprio attraverso i suoi lavori. Bailly lo interpret\u00f2 come un processo a due fasi: una prima, ovvero la distruzione di un sistema concettuale accettato; una seconda, ovvero la costruzione di un nuovo sistema.\nInteresse storico e mitologico.\nDurante la sua vita Bailly riusc\u00ec ad incarnare in s\u00e9 sia l'establishment scientifico illuminista sia il processo rivoluzionario francese: insieme a Nicolas de Condorcet, suo grande rivale presso l'Accademia delle Scienze, Bailly era uno dei pochi rivoluzionari ad avere prima acquisito notoriet\u00e0 come \"philosophe\" e poi in campo politico. Ma la carriera di Bailly da intellettuale percorsa sia in ambito scientifico-astronomico, sia in ambito politico, mostra anche un nutrito interesse verso la storia e soprattutto illustra anche il tentativo da parte sua di trovare punti di convergenza tra la ricerca empirica e la speculazione mitologica. Condorcet infatti faceva riferimento al suo collega come \u00abfr\u00e8re illumin\u00e9\u00bb, alludendo alle presunte simpatie massoniche e metafisiche di Bailly, l'astronomo era ugualmente interessato sia di scienza sia di antiche tradizioni mitiche. Questo lato degli interessi di Bailly, sembrerebbe effettivamente in contraddizione con i suoi studi scientifici e fu per questo criticato dai suoi detrattori.\nBailly era affascinato dal mondo preistorico, dal mondo mitico, soprattutto dalla tradizione di Atlantide. Questa sua attivit\u00e0 di ricerca parallela fu, molto probabilmente, ispirata dall'opera a nove volumi di Court de G\u00e9belin, \"Monde primitif\", che pretendeva di descrivere in maniera dettagliata ed enciclopedica un mondo antico, preistorico ma abitato da una civilt\u00e0 sofisticata e tecnologicamente avanzata. Il progetto di de G\u00e9belin si era anche legato al mondo semi-segreto della massoneria francese: molte delle caratteristiche e delle usanze che lui attribuiva all'antica civilt\u00e0 descritta nella sua opera sembravano progettate pi\u00f9 che altro per fornire una secolare e venerabile genealogia ai vari rituali massonici. Questa influenza massonica \u00e8 un po' meno evidente nel caso di Bailly, anche se ci sono prove che testimoniano la sua presenza nella prestigiosa \"Loge des Neuf S\u0153urs\", a cui erano appartenuti Benjamin Franklin, lo stesso de G\u00e9belin, l'astronomo J\u00e9r\u00f4me Lalande, e anche (sebbene solo per qualche settimana prima di morire) Voltaire. La loggia in effetti univa vari rappresentanti dell'empirismo settecentesco e degli storici versati nella speculazione mitologica.\nFu sotto questo duplice egida di scienza e speculazione mitologica che Bailly decise di abbandonare in parte l'osservazione astronomica al fine di concentrarsi sugli studi di storia e di mitologia e di scavare a fondo alle radici mitiche gli inizi della scienza, del progresso tecnologico ed anche delle conoscenze astronomiche. Il suo primo lavoro di questo tipo, vagamente ispirato all\"'Essai sur les m\u0153urs et l'esprit des nations\" di Voltaire, fu l\u2032\"Histoire de l'astronomie ancienne\" del 1775. Un altro libro, simile, fu anche l\u2032\"Histoire de l'astronomie moderne\", apparso invece - come gi\u00e0 ricordato - in due volumi nel 1779. In questi scritti Bailly formul\u00f2 la tesi per la quale sarebbe diventato famoso: pre-datando alcuni casi e studi astronomici documentati dalle civilt\u00e0 del passato, sostenne l'ipotesi che dovesse esistere una civilt\u00e0 preesistente, \"antidiluviana\", che prima delle altre aveva eccelso in campo astronomico. Solo l'esistenza di questa civilt\u00e0 precedente avrebbe infatti potuto spiegare come mai gli indiani, i caldei, i persiani e addirittura i cinesi avevano potuto sviluppare conoscenze e pratiche astronomiche intorno allo stesso periodo (3000 a.C.). La tesi di una grande inondazione globale (l'episodio biblico del \"diluvio universale\") era ancora largamente accettata dalla comunit\u00e0 scientifica nel XVIII secolo: ad esempio Nicolas Boulanger, nella sua Antiquit\u00e9 d\u00e9voil\u00e9e (1756), aveva tentato addirittura di dimostrarlo scientificamente adducendo varie prove geologiche; anche lui, come Bailly, aveva ipotizzato l'esistenza di una sofisticata civilt\u00e0 antidiluviana. Bailly un\u00ec questa tradizione biblica con un altro classico mito legato all'oceano, il mito di Atlantide. Basandosi in gran parte sugli scritti di Platone, Bailly sostenne che la\" \"storia raccontata da Crizia nell'omonimo dialogo platonico, doveva essere presa alla lettera.\nMa Bailly aveva introdotto un elemento importante in questa storia: invece di situare Atlantide nel suo omonimo mare, l'oceano Atlantico, oppure in Estremo Oriente, dove lo stesso Voltaire l'aveva posizionata, Bailly reput\u00f2 pi\u00f9 consistente l'ipotesi che Atlantide si trovasse oltre il lontano nord, al di sopra del circolo polare artico. Del resto a Bailly le osservazioni di alcuni eventi astronomici, che si trovavano negli annali e nei documenti dei vari popoli meridionali dell'Asia, sembravano invece pi\u00f9 legati a delle indagini svolte a latitudini pi\u00f9 elevate. Cos\u00ec aveva ipotizzato luogo sul globo in cui vissero i popoli primitivi di Atlantide, ovvero il Polo Nord, diversamente dall'ipotesi di Voltaire In passato, inoltre, secondo la tesi baillyiana, questa zona avrebbe conosciuto un clima molto pi\u00f9 permissivo e perci\u00f2 sarebbe stata pi\u00f9 facilmente abitabile; e in pi\u00f9 solo questo sito settentrionale avrebbe potuto spiegare i costanti ritornelli mitologici e le usanze comuni a tutte le tradizioni religiose delle civilt\u00e0 antiche: spiegabili perch\u00e9 in realt\u00e0 tutte le civilt\u00e0 deriverebbero dall'unico ceppo comune atlantideo. Da questo luogo infatti, gli Atlantidei migrati a Sud, si stabilirono in India, per poi trasferirsi ad Ovest, oltrepassando e colonizzando dopo l'India, anche l'Egitto, la Grecia, per arrivare, infine, in Europa. Prefigurando Hegel, Bailly afferm\u00f2 che: \u00ablo scettro della scienza deve essere stato tramandato da un popolo all'altro\u00bb (\"Histoire\", 3). Il movimento di queste conoscenze scientifiche per\u00f2, diversamente da come Hegel riterr\u00e0, non era avvenuto da est a ovest, ma, per Bailly, da nord a sud.\nSecondo Bailly, perci\u00f2, le popolazioni dell'Asia non erano state che eredi delle conoscenze di questo popolo antlantideo settentrionale, che aveva gi\u00e0 sviluppato un'astronomia molto precisa. I cinesi e gli indiani, tanto rinomati per il loro apprendimento scientifico, non sarebbero stati per lui che semplici depositari.\nUno dei primi destinatari del lavoro di Bailly fu Voltaire stesso, che riconobbe la plausibilit\u00e0 delle sue tesi con una lettera incoraggiante (anche se leggermente sarcastica), che Bailly pubblic\u00f2 assieme alla loro conseguente corrispondenza epistolare nella prefazione del libro del 1777, \"Lettres sur l'origine des sciences, et sur celle des Peuples de l'Asie\", destinato proprio a Voltaire. In questo testo, Bailly cerc\u00f2 di confutare la convinzione di Voltaire sul fatto che i brahmani fossero il pi\u00f9 antico popolo del mondo e che, come Voltaire sosteneva, c'era ancora un grande paese, vicino a Benares, dove l'et\u00e0 dell'oro di Atlantide continuava ad esistere (Voltaire aveva sviluppato questa idea nella sua breve storia \"La princesse de Babylone\"). Bailly invece insistette per individuare Atlantide molto pi\u00f9 a nord, localizzandola nella mitica terra di Iperborea, la cui capitale era Thule. Questa terra doveva essere quella che aveva ospitato l'et\u00e0 dell'oro di cui poeti e storici antichi, come Erodoto o Esiodo, avevano narrato.\nAnche se intanto Voltaire era morto prima che potesse rispondergli dopo la pubblicazione, Bailly comunque pubblic\u00f2 un ulteriore libro per difendere la sua tesi, le \"Lettres sur l'Atlantide de Platon et sur l'histoire de l'ancienne Asie\" (1779).\nSuccessive speculazioni sulle tesi di Bailly.\nL'eredit\u00e0 lasciata da Bailly continu\u00f2 a vivere anche dopo la sua morte. La sua tesi di una \"Atlantide Iperborea\" era stata comunque sonoramente respinta in un primo momento. Ad esempio lo stesso Jules Verne in qualche modo voleva anche prendere in giro Bailly in \"20.000 leghe sotto i mari\" (1869), quando i suoi personaggi scoprirono la \"vera\" Atlantide nell'Oceano Atlantico. Ma una donna, Helena Blavatsky, prese molto sul serio le idee di Bailly. Blavatsky fu una delle teorizzatrici della teosofia, una dottrina mistico-filosofica, il cui credo fu precisato nel suo libro \"La dottrina segreta\" (1888). In questo lavoro ermetico, Blavatsky rispolver\u00f2 la teoria di Bailly (citandolo addirittura ventidue volte), e incorpor\u00f2 l'ipotesi di un \"Atlantide Iperborea\" all'interno di una storia fantastica che coinvolgeva i vari continenti e varie razze umane e semiumane. Atlantide era rappresentata come un continente polare che si estendeva dall'attuale Groenlandia fino alla Kam\u010datka e il suo destino si leg\u00f2 a quello di una razza particolarmente controversa: gli ariani, una razza superiore, seconda in ordine di tempo, costituita da giganti androgini dalle fattezze mostruose. Quando gli ariani migrarono a sud verso l'India, scatur\u00ec da loro una \"sub-razza\", quella dei semiti. Il mito di un \"Atlantide Iperborea\" fece cos\u00ec ingresso all'interno delle ideologie ariane ed antisemite della fine del XIX secolo.\nLa teoria di Bailly-Blavatsky trov\u00f2 sostegno tra alcuni degli ideologi ariani viennesi pi\u00f9 fantasiosi. Furono proprio questi circoli, come la societ\u00e0 \"Thule\" (che prendeva il nome della mitica capitale di Iperborea), che fecero derivare molte teorie antisemite e ariane dal lavoro mitologico di Blavatsky, e indirettamente da Bailly. I membri della societ\u00e0 Thule, in particolare, sono stati fondamentali nell'aiutare Adolf Hitler (che probabilmente aveva letto alcuni libri dei teosofi ariani viennesi quando viveva in Austria) nel fondare il NSDAP, il partito nazista. Uno di loro, Alfred Rosenberg, compagno vicino a Hitler durante gli anni in cui questi stette a Monaco di Baviera, aveva posto il mito di un Atlantide Iperborea al cuore di un suo voluminoso tomo dottrinale, \"Der Mythus des 20. Jahrhunderts\" (\"Il mito del XX secolo\") del 1930. Rosenberg inizi\u00f2 questo lavoro assumendo come vera la passata esistenza di Atlantide nel lontano nord, riproponendo la tesi baillyiana:\nIl mito di un \"centro culturale nordico\" ha permesso poi a Rosenberg, a partire da questa ipotesi, di accreditare la razza ariana come artefice tutte le grandi conquiste culturali nella storia umana: in momenti diversi nel tempo (in coincidenza con le pi\u00f9 grandi fioriture della civilt\u00e0), gli ariani discesero dalla loro madrepatria nordica per realizzare le loro prospettive di vita nei climi meridionali. La \"prova\" della superiorit\u00e0 ariana cos\u00ec poggiava su questa situazione geografica chiave: solo se posizionati nel Circolo Polare Artico gli Ariani avrebbero potuto reclamare plausibilmente ogni responsabilit\u00e0 sia per le realizzazioni orientali sia per quelle occidentali.\nVi sono notevoli differenze tra Bailly e le interpretazioni di Rosenberg del mito di Atlantide Iperborea, e chiaramente non ha senso considerare Bailly un precursore del nazismo, tanto pi\u00f9 viste le posizioni chiaramente antirazziste espresse da Bailly nelle sue opere. Va per\u00f2 detto che egli non fu nemmeno totalmente innocente, pur muovendosi in un'ottica tipicamente illuministica. Uno dei pochi storici contemporanei ad aver analizzato la preistoria speculativa di Bailly, Dan Edelstein, ha commentato: \u00abSenza razionalizzare con esattezza la sua teoria, Bailly ha comunque cercato di dare il merito del progresso culturale orientale, all'Europa\u00bb. Costruendo l'ipotesi di un popolo nordico responsabile per i successi culturali e tecnici dell'India e dell'Oriente, secondo Edelstein Bailly \u00abha con ultimo fine onorato il progresso e la superiorit\u00e0 occidentale, pur lodando i brahamani\u00bb. L'Europa e soprattutto quella illuminata, insomma, \u00e8 stata - per Bailly - il vero successore di Atlantide. Con queste teorie, pur con tutte le successive differenze e i travisamenti, paradossalmente l'antirazzista Bailly aveva inconsapevolmente fornito ai movimenti nazionalisti pi\u00f9 tardi, una potente narrazione e un valido materiale teorico che autorizz\u00f2 in qualche modo un certo numero di ideologie razziste.\nCultura di massa.\nJean Sylvain Bailly \u00e8 stato interpretato dall'attore Michel Duchaussoy nella miniserie televisiva \"La rivoluzione francese\" (1989)."}
{"id": "1168680", "revid": "438678", "url": "https://it.wikipedia.org/wiki?curid=1168680", "title": "Un marito fuori posto", "text": "Un marito fuori posto (\"Montana Moon\") \u00e8 un film del 1930 diretto da Malcolm St. Clair.\nTrama.\nRagazza sofisticata ed elegante dell'Est, Joan scappa dal treno del padre mentre \u00e8 in viaggio per recarsi nel loro ranch nell'Ovest. Incontra Larry, un rustico western che, con i suoi modi rudi ma dolci, la conquista e se la sposa.\nMa la convivenza dei due incontra dei problemi a causa delle loro diversa visione della vita. Oltretutto, il matrimonio sembra andare in crisi all'arrivo di Jeff, anche lui un cittadino come Joan. Larry, travestito da bandito, rimette le cose a posto.\nProduzione.\nIl film fu prodotto dalla Metro-Goldwyn-Mayer (MGM) (controlled by Loew's Incorporated) con la dizione \"presents: A Malcolm St. Clair Production\".\nDistribuzione.\nDistribuito dalla Metro-Goldwyn-Mayer Distributing Corporation (MGM), usc\u00ec nelle sale cinematografiche statunitensi il 20 marzo 1930 con il titolo originale \"Montana Moon\" (il titolo di lavorazione era stato \"Montana\")."}
{"id": "1168681", "revid": "1711941", "url": "https://it.wikipedia.org/wiki?curid=1168681", "title": "Cian", "text": "Nella mitologia irlandese, Cian ( \"antico, distante\"), figlio di Dian Cecht dei T\u00faatha D\u00e9 Danann, \u00e8 meglio conosciuto come il padre di Lugh nato dalla sua unione con la principessa dei Fomoriani Ethniu.\nMitologia.\nCian era nato con un residuo del sacco amniotico sulla testa, e venne trasformato in un maiale quando, da ragazzo, venne colpito dallo scettro di un druido. Da l\u00ec in avanti egli poteva trasformarsi in maiale quando voleva. Secondo altre versioni poteva trasformarsi in un cane.\nSecondo la profezia, Balor, il re dei Fomoriani, doveva essere ucciso da suo nipote. Rinchiuse quindi sua figlia, Ethniu, in una torre di cristallo per impedirle di restare incinta. Cian, con l'aiuto della druida Birog, riusc\u00ec a entrare nella torre. Ethlinn presto diede alla luce tre figli. Balor li gett\u00f2 nell'oceano, due affondarono o vennero tramutati in foche, ma uno, Lugh, venne salvato da Birog e divenne figlio adottivo di Manannan mac Lir.\nStando ad una versione del mito, Cian sedusse Ethniu per vendicarsi di Balor dopo che questi gli aveva rubato la sua mucca.\nCian fu ucciso dai figli di Tuireann, Brian, Iuchar e Iucharba, dopo aver tentato senza successo di sfuggire loro sotto forma di maiale. Lugh stabil\u00ec per loro una serie di ricerche apparentemente impossibili come ricompensa. Le realizzarono tutte, ma vennero mortalmente feriti completando l'ultima. Malgrado le suppliche di Tuireann, Lugh neg\u00f2 loro l'uso di uno degli oggetti che avevano ritrovato, una pelle di maiale magica che guariva tutte le ferite. Cos\u00ec facendo i tre fratelli morirono e Tuireann mor\u00ec di dispiacere sopra i loro corpi."}
{"id": "1168684", "revid": "1610933", "url": "https://it.wikipedia.org/wiki?curid=1168684", "title": "Motmot corona azzurra", "text": ""}
{"id": "1168687", "revid": "785863", "url": "https://it.wikipedia.org/wiki?curid=1168687", "title": "Rivalit\u00e0 eroica", "text": "Rivalit\u00e0 eroica (\"Today We Live\") \u00e8 un film del 1933 diretto da Howard Hawks e da Richard Rosson.\nProduzione.\nIl film fu prodotto dalla Metro-Goldwyn-Mayer (MGM) (controlled by Loew's Incorporated): le riprese durarono dal dicembre 1932 al febbraio 1933. Il budget stimato fu di 659.710 dollari. Venne girato negli studios della MGM al 10202 di W. Washington Blvd., a Culver City e, per le riprese aeree, al March Field di Riverside.\nDistribuzione.\nDistribuito dalla Metro-Goldwyn-Mayer (MGM), il film fu presentato in prima il 3 marzo 1933; usc\u00ec nelle sale cinematografiche USA il 14 aprile 1933 con il titolo originale \"Today We Live\"."}
{"id": "1168691", "revid": "183694", "url": "https://it.wikipedia.org/wiki?curid=1168691", "title": "Hermann Junker", "text": "Biografia.\nJunker studi\u00f2 teologia ed egittologia e concluse questi studi nel 1903 con una dissertazione dal titolo \"\u00dcber das Schriftsystem im Tempel der Hathor in Dendera\" (Sul sistema di scrittura nel tempio di Hathor a Dendera) all'Humboldt-Universit\u00e4t di Berlino. A 23 anni era stato consacrato gi\u00e0 da tre anni sacerdote cattolico.\nNel 1907 ottenne l'abilitazione in Egittologia all'Universit\u00e0 di Vienna.\nNel 1928 nella localit\u00e0 egiziana di Merimde-Beni Salame ritrov\u00f2 resti di un villaggio neolitico risalente al V millennio a.C."}
{"id": "1168693", "revid": "1573940", "url": "https://it.wikipedia.org/wiki?curid=1168693", "title": "Chaetodon fasciatus", "text": "Il pesce farfalla fasciato (Chaetodon fasciatus ) \u00e8 un pesce osseo della famiglia dei Chaetodontidi.\nDescrizione.\nCorpo rotondo, muso a trombetta, pinna dorsale unica. Pu\u00f2 raggiungere i 22\u00a0cm di lunghezza. La livrea \u00e8 di colore giallo con 11 bande nere diagonali sul dorso. Gli occhi sono coperti da una macchia nera e da una macchia superiore bianca.\nBiologia.\nVive da solo o in coppia; \u00e8 una specie monogama.\nSi nutre essenzialmente di alghe, microfauna recifale e di piccoli invertebrati.\nDistribuzione e habitat.\n\u00c8 una specie diffusa unicamente nel Mar Rosso e segnalata nel Golfo di Aden. Vive in prossimit\u00e0 delle formazioni madreporiche, in acque con temperatura tra i 24 e i 27\u00a0\u00b0C, prediligendo fondali poco profondi e le piattaforme coralline."}
{"id": "1168694", "revid": "767487", "url": "https://it.wikipedia.org/wiki?curid=1168694", "title": "Incatenata (film 1934)", "text": "Incatenata (\"Chained\") \u00e8 un film del 1934 prodotto e diretto da Clarence Brown. Ha come interprete principale Joan Crawford; accanto a lei, compaiono Clark Gable, Otto Kruger, Una O'Connor e Marjorie Gateson.\nTrama.\nDesideroso di sposare la sua fedele segretaria Diane Lovering, di cui, ricambiato, \u00e8 innamorato, il ricco e non pi\u00f9 giovane armatore Richard Field di New York chiede alla moglie Louise il divorzio, questa tuttavia, si rifiuta di abbandonare la sua posizione sociale e nega la richiesta di Richard. Anche se Diane assicura Richard che continuer\u00e0 ad amarlo senza il beneficio del matrimonio, l'armatore, preoccupato per il futuro incerto della sua amante, le chiede di riflettere sulla sua scelta, invitandola a fare una crociera in Sud America su uno dei suoi piroscafi. Diane malvolentieri accetta, ma giura di tornare al pi\u00f9 presto da lui a New York.\nSubito dopo l'imbarco, Diane respinge le goffe avance di Johnnie Smith nel bar della nave, ma questi, non arrendendosi, chiede al suo migliore amico, Mike Bradley, di aiutarlo per cercare di conquistare la ragazza, ma Mike, colpito dalla eleganza e avvenenza della giovane, prende a malo modo Johnnie, comportandosi come un paladino e redarguendolo di non importunare pi\u00f9 la donna.\nMike \u00e8 presto attratto dal fascino di Diane, ma lei, fedele a Richard, respinge le sue avance, finch\u00e9 sola e senza conoscenti sulla grande nave, finisce per accettare la compagnia dello scanzonato e simpatico Mike, pieno di spirito e allegria.\nUna volta raggiunta Buenos Aires, Diane si congeda da Mike, declinando il suo invito a fargli visita nel suo ranch, ma il giovane si presenta con un pretesto nell'hotel in cui la donna alloggia, convincendola a venire nel suo ranch. Dopo una giornata piena di allegria e di divertimento, Diane e Mike si confessano il loro amore reciproco, ma la donna le dice di Richard, che lei non pu\u00f2 abbandonarlo perch\u00e9 questo la ama e non saprebbe vivere senza di lei. Tuttavia la giovane si rende conto di non aver mai amato prima con tale intensit\u00e0 e che Mike \u00e8 l'uomo della sua vita. Diane promette quindi a Mike che torner\u00e0 a New York per informare Richard del suo nuovo amore.\nGiunta a New York, Diane \u00e8 tuttavia colpita dalle attenzioni e dall'amore che Richard ha per lei e quando lui gli riferisce che la moglie ha finalmente accettato di divorziare a condizione che non gli sia permesso di vedere i suoi figli, ella non ha il coraggio di rivelargli il suo innamoramento per Mike, a cui scrive una breve e distaccata lettera di commiato, avvertendolo del suo matrimonio con Richard.\nUn anno dopo, Diane incontra Mike in un negozio d'armi di New York e questo la invita in un locale per parlargli. Nonostante la sua amarezza e delusione verso la donna, Mike si rende conto come lui la ami ancora e come anche Diane sia ancora innamorata. Diane ammette i suoi sentimenti e, sfogandosi, spiega a Mike che lei sta sacrificando il loro amore per rimanere fedele a Richard, che ha rinunciato a tutta la sua famiglia per lei e con un doloroso addio, fugge via.\nMike si presenta all'improvviso nella casa di campagna dove sono Diane e Richard, deciso a confrontarsi con il suo rivale, ma quando vede come Richard \u00e8 gentile e premuroso verso la donna, non ha il coraggio di affrontarlo e bruscamente si congeda.\nRichard rivela allora a Diane di aver a lungo intuito che lei era innamorata di un altro uomo e, desideroso solamente della felicit\u00e0 della donna, sentendosi un uomo troppo vecchio per lei, le offre nobilmente il divorzio.\nNell'ultima sequenza del film Diane ha ormai raggiunto Mike nel suo ranch argentino per una nuova vita insieme.\nProduzione.\nIl film - il cui titolo di lavorazione fu \"Sacred and Profane Love\" - fu prodotto dalla Metro-Goldwyn-Mayer (MGM).\nVenne girato nei Metro-Goldwyn-Mayer Studios, al 10202 di W. Washington Blvd., a Culver City e a New York. Alcune scene vennero girate al Rancho Agua de la Centinela, un ranch di quattromila acri nel sud-ovest degli Stati Uniti. Le riprese iniziarono il 12 luglio 1934.\nCome soggettista del film, appare il nome di Edgar Selwyn anche se la natura del suo contributo non \u00e8 conosciuta.\nNel film, Joan Crawford ebbe due controfigure, Audrey Scott e, nelle scene sul motoscafo, l'attore Keenan Wynn. L'attore Preston Foster, che era stato annunciato come suo partner nel ruolo di Mike, venne sostituito da Clark Gable. I due attori, che lavorarono insieme pi\u00f9 di una volta, vennero definiti il \"re\" e la \"regina\" di Hollywood\nDistribuzione.\nDistribuito dalla Metro-Goldwyn-Mayer (MGM), usc\u00ec nelle sale cinematografiche statunitensi il 31 agosto 1934."}
{"id": "1168696", "revid": "26630", "url": "https://it.wikipedia.org/wiki?curid=1168696", "title": "Valdemaro II di Danimarca", "text": "Il soprannome \"Sejr\" \u00e8 un'invenzione successiva e non \u00e8 stato usato durante l'esistenza del Re.\nBiografia.\nEgli era il secondogenito di re Valdemaro I e di Sophia di Polack. Nel 1202 l'allora duca Valdemaro, dopo averlo servito per anni, succedette all'anziano fratello Canuto VI, il quale non aveva figli. Egli \u00e8 annoverato tra i pi\u00f9 grandi sovrani di Danimarca. Nel 1204 ottenne il riconoscimento della Norvegia come regno. Nel 1210 cominci\u00f2 ad estendere l'influenza danese nella crociata contro le ultime trib\u00f9 pagane sulle opposte rive del Mar Baltico. Il suo merito pi\u00f9 importante fu la sottomissione degli Estoni del nord dopo la decisiva battaglia di Lyndanisse che ebbe luogo vicino a Tallinn nel 1219. Secondo la leggenda un panno rosso con una croce bianca cadde dal cielo durante la battaglia, e da quel giorno quel simbolo, chiamato \"Dannebrog\", \u00e8 la bandiera della Danimarca.\nLa nazione danese era all'apice della sua grandezza ma nel 1223 Valdemaro venne catturato dal suo vassallo, il conte di Schwerin, il quale lo rilasci\u00f2 nel 1226, solo a condizione che Valdemaro cedesse la maggior parte delle conquiste in nord Germania.\nNel 1227 il Re concluse il trattato con suo nipote Otto I e invase la Germania settentrionale tentando di riconquistare i territori perduti, ma fu sconfitto disastrosamente nella Battaglia di Bornh\u00f6ved il 22 luglio 1227. Tale sconfitta segn\u00f2 la fine della dominazione danese nel Mar Baltico del sud, ma l'Estonia danese fu conservata.\nValdemaro pass\u00f2 il resto della vita codificando la legge che venne completata poco prima della sua morte: il \"Codice dello Jutland\".\nFamiglia.\nDal breve primo matrimonio con Margherita di Boemia, ebbe un figlio, Valdemaro, il quale govern\u00f2 con il padre dal 1218 al 1231 ma mor\u00ec 8 anni prima.\nAlla morte di Dagmar, al fine di costruire buone relazioni con le Fiandre, un principato importante commercialmente, il re spos\u00f2 Berengaria del Portogallo, sorella di Ferdinando, conte di Fiandra, nella cui corte l'orfana Berengaria soggiorn\u00f2 fino al matrimonio. Ebbero tre figli: Eric IV di Danimarca, Abel di Danimarca, Cristopher I di Danimarca e una figlia, Sophie.\nLe due regine di Valdemaro giocano un ruolo notevole nelle ballate e nei miti danesi: Dagmar come la delicata, devota e popolare moglie ideale e Berengaria come la donna bella e altezzosa; per\u00f2 entrambe le versioni non sono confermate.\nRe Valdemaro ebbe anche almeno due figli illegittimi, Canuto, che fu eletto Duca di Reval (Estonia), Lolland e Blekinge, nato da una nobildonna, Helena Guttormsdotter, svedese di nascita e moglie di un importante nobile danese, e Nicolas (Niels), che venne nominato Conte di Halland.\nIn memoriam.\nA causa della sua qualifica di \"il re di Dannebrog\" e di legislatore, Valdemaro riveste un ruolo centrale nella storia della Danimarca. Ai posteri le guerre civili e la dissoluzione che seguir\u00e0 dopo la sua morte lo resero l'ultimo sovrano di un periodo d'oro.\nSin dal 1912, il 15 giugno viene ufficialmente chiamato \"Valdemarstag\" (il giorno di Valdemaro). La data adesso fa parte del gruppo dei 33 \"Giorni della Bandiera\" dove la \"Dannebrog\" \u00e8 innalzata in celebrazione."}
{"id": "1168698", "revid": "287204", "url": "https://it.wikipedia.org/wiki?curid=1168698", "title": "Automorfismo d'ordine", "text": ""}
{"id": "1168699", "revid": "25903", "url": "https://it.wikipedia.org/wiki?curid=1168699", "title": "Pesce farfalla fasciato", "text": ""}
{"id": "1168702", "revid": "547034", "url": "https://it.wikipedia.org/wiki?curid=1168702", "title": "L'amante immortale", "text": "L'amante immortale (\"Daisy Kenyon\") \u00e8 un film del 1947 diretto e prodotto da Otto Preminger. \u00c8 ispirato al romanzo omonimo scritto nel 1945 da Elizabeth Janeway.\nTrama.\nDaisy Kenyon \u00e8 una disegnatrice newyorkese innamorata di Dan O'Mara, un avvocato sposato che non si decide a lasciare la moglie. Quando la donna conosce Peter Laphard, un reduce di guerra vedovo che le chiede di sposarlo, lei accetta. Dan rientra dalla California, dove era andato per seguire un caso, e scopre che Daisy, durante la sua assenza, si \u00e8 sposata.\nPeter porta Daisy a Capo Cod, dove lavorava come costruttore e dove viveva con Susy, la sua prima moglie. L'uomo soffre perch\u00e9 dubita dell'amore di Daisy ma un giorno, finalmente, lei si decide a dirgli che lo ama. Dovendo tornare a New York per lavoro, la donna torna nel suo vecchio appartamento che condivide con sua sorella Mary, che all'occorrenza le fa anche da modella. Un giorno Dan, prendendo un \"taxi\" dall'aeroporto, d\u00e0 distrattamente quell'indirizzo al tassista. Rivede cos\u00ec Daisy e quando torna a casa le telefona dichiarandole il suo amore. Ma Lucille, sua moglie, ascolta la telefonata e la interrompe. Dan, furioso, minaccia addirittura di ucciderla.\nIl socio di Dan nello studio legale \u00e8 suo suocero, Coverly, che lo informa che la figlia ha chiesto il divorzio e anche l'affidamento delle loro due figlie. Dan si rifiuta di accettare e lascia lo studio. All'udienza Dan scoprir\u00e0 che Lucille, per sfogare la sua rabbia, ha maltrattato la figlia minore. Quando per\u00f2 si cerca di indagare nella sua vita privata Dan, umiliato per quelle ingerenze, accetta tutte le richieste di Lucille e poi presenta a Peter i documenti da firmare per farlo divorziare da Daisy. Peter scopre che invece la moglie non ne sa nulla.\nPer mettere ordine nei suoi sentimenti Daisy rientra a Capo Cod, dove per\u00f2 Dan e Peter la seguono. In un attacco di panico, la donna spinge l'auto a una velocit\u00e0 eccessiva per sfuggire ai due e finisce fuori dalla strada ghiacciata cappottando la macchina. Anche se malconcia, \u00e8 incolume perci\u00f2 ritorna al \"cottage\" a piedi ma vi trova Dan e Peter. Mentre il marito attende fuori, Dan le chiede finalmente di sposarlo ma l'incidente ha fatto capire a Daisy di amare Peter e che Dan ora deve pensare solo al futuro delle figlie.\nProduzione.\nIl film fu prodotto dalla Twentieth Century Fox Film Corporation. Le riprese durarono dal 16 giugno fino ai primi giorni di agosto del 1947.\nJoan Crawford, che avrebbe voluto la parte di Daisy Kenyon per s\u00e9 stessa, non riusc\u00ec a comperare i diritti del romanzo di Elizabeth Janeway che, secondo l\"'Hollywood Reporter\" del luglio 1945, furono acquisiti dalla Twentieth Century-Fox intenzionata a dare il ruolo di Daisy a Gene Tierney. Nel gennaio 1946, il giornale annunciava che candidata al ruolo - che poi sarebbe stato affidato comunque alla Crawford - era Jennifer Jones.\nMargaret Buell Wilder e Ted Sills scrissero una prima sceneggiatura incompleta nell'agosto 1945. In seguito, Ring Lardner, Jr. venne assunto per rivedere quella riscritta da David Hertz, ma i loro contributi non sembrano essere stati determinanti per il risultato finale della sceneggiatura.\nDistribuzione.\nDistribuito dalla Twentieth Century Fox Film Corporation, negli Stati Uniti il film usc\u00ec il giorno di Natale, il 25 dicembre 1947."}
{"id": "1168704", "revid": "438678", "url": "https://it.wikipedia.org/wiki?curid=1168704", "title": "Il romanzo di Mildred", "text": "Il romanzo di Mildred (\"Mildred Pierce\") \u00e8 un film del 1945 diretto da Michael Curtiz.\nLa pellicola \u00e8 tratta dal romanzo \"Mildred Pierce\" di James M. Cain.\nNel 1996 \u00e8 stato scelto per la conservazione nel National Film Registry della Biblioteca del Congresso degli Stati Uniti.\nTrama.\nMildred Pierce, al rientro nella sua casa in riva al mare, trova sua figlia Veda con due poliziotti, i quali la informano dell'omicidio del suo secondo marito Monty Beragon.\nMildred si reca cos\u00ec al commissariato ma, non appena arrivata, viene subito rimandata a casa poich\u00e9 la polizia ha gi\u00e0 individuato colui che potrebbe essere l'assassino: Albert, ovvero il primo marito di Mildred. I poliziotti accusano Albert pensando che abbia ucciso Monty per gelosia, ma Mildred dichiara che Albert non aveva mai ostacolato la nuova relazione e perci\u00f2 non pu\u00f2 essere lui ad aver ucciso Monty.\nMildred decide di raccontare ai poliziotti la sua esistenza, a partire dal giorno della separazione con Albert fino a quel momento. Si torna cos\u00ec a quattro anni prima. A quel tempo Mildred abita insieme ad Albert e alle figlie Veda e Kay in una casa pi\u00f9 piccola e fa la casalinga. Suo marito \u00e8 socio di un'agenzia immobiliare insieme a Wally Fay. Un giorno per\u00f2 l'agenzia inizia ad avere basse vendite e cos\u00ec Albert decide di rompere la societ\u00e0 con Wally, licenziandosi dal lavoro. Non appena Albert torna a casa riceve una telefonata da una sua amica. Mildred capisce che Albert la sta tradendo e cos\u00ec gli d\u00e0 l'ultimatum: o lei, o la sua amica. Albert preferisce l'amica e perci\u00f2 viene mandato via di casa da Mildred.\nRimasta sola con le figlie per poter andare avanti Mildred va a lavorare. Trova impiego in un caff\u00e8 - ristorante la cui titolare \u00e8 Ida Corwin, di cui diventa grande amica. Dopo mesi e mesi di intenso lavoro, Mildred e Ida decidono di aprire un nuovo ristorante. Quando acquista il locale, Mildred fa conoscenza con il proprietario dell'edificio, ovvero il gi\u00e0 nominato Monty Beragon, un ricco possidente di terreni.\nEgli s'innamora subito di Mildred ed in seguito fa conoscenza con la figlia Veda, che inizia a sedurre. Intanto la piccola Kay muore per una forte polmonite e perci\u00f2 Mildred riversa il proprio affetto su Veda; viziata, ingrata, snob e contraria al lavoro della madre. Inoltre anche l'influenza di Monty fa diventare quest'ultima ancora peggio. Quest'ultimo inoltre inizia a chiedere sempre pi\u00f9 soldi a Mildred fino a rovinarla finanziariamente.\nSenza dir niente alla madre, Veda sposa in seguito un suo caro amico che per\u00f2 non ama. Il matrimonio dura pochissimo e Veda, maligna e calcolatrice, fingendo di essere incinta, chiede un assegno ai genitori del marito. Ma dopo aver rivelato alla madre Mildred il suo vile tranello, viene cacciata di casa e per vivere trova lavoro come ballerina per mezzo di Wally in un suo locale. Pentita della propria severit\u00e0 Mildred, pur di far tornare la figlia, decise di sposare Monty e con lui si trasferisce in una casa pi\u00f9 grande e lussuosa.\nVeda cos\u00ec ritorna a casa, ma deve subire le continue attenzioni da parte di Monty. Si arriva cos\u00ec a poche ore prima dell'omicidio di Monty, il quale, per il compleanno di Veda, si \u00e8 recato insieme a lei nella sua casa in riva al mare. Anche Mildred, dopo l'ennesima rovina finanziaria di Monty, si \u00e8 recata nella casa con l'intenzione di uccidere il marito. Dichiara infatti ai poliziotti di essere stata lei ad uccidere Monty, ma nel frattempo essi scoprono che il vero assassino \u00e8 Veda. Scoperta da Mildred mentre stava baciando Monty, Veda aveva chiesto alla madre di divorziare per poter sposare lei stessa Monty. Dopo che Mildred si era allontanata, Monty aveva detto a Veda che non l'avrebbe mai sposata, mandandola su tutte le furie. Veda aveva preso la pistola e lo aveva ucciso. La polizia cos\u00ec arresta Veda e Mildred torna con Albert, il suo primo marito."}
{"id": "1168712", "revid": "1776051", "url": "https://it.wikipedia.org/wiki?curid=1168712", "title": "Trasporti in Belgio", "text": "Questa voce raccoglie le principali tipologie di trasporti in Belgio.\nTrasporti su rotaia.\nRete ferroviaria.\nIn totale: 3.536\u00a0km (dati 1998)\nReti metropolitane.\nLa metropolitana \u00e8 presente soltanto a Bruxelles dal 1976 ed \u00e8 gestita dallo STIB.\nReti tranviarie.\nIl servizio tranviario, a trazione elettrica, \u00e8 attualmente presente nelle seguenti citt\u00e0, dove assume caratteristiche prevalenti di metropolitana leggera (in parentesi il gestore):\nTrasporti su strada.\nRete stradale.\nIn totale: 149.018\u00a0km (dati 2002)\nReti filoviarie.\nAttualmente in Belgio esistono bifilari soltanto nella citt\u00e0 di Gand (De Lijn).\nAutolinee.\nIn tutte le citt\u00e0 e zone abitate del Belgio sono presenti aziende pubbliche e private che gestiscono trasporti - urbani, suburbani, interurbani e turistici - esercitati con autobus.\nTrasporti aerei.\nAeroporti.\nIn totale: 42 (dati 1999)\na) con piste di rullaggio pavimentate: 24\nb) con piste di rullaggio non lastricate: 18\nEliporti.\nIn totale: 1 (dati 1999).\nIdrovie.\nIl Belgio dispone di 2.043\u00a0km di acque interne, 1.532 dei quali usate per fini commerciali (dati 1997)"}
{"id": "1168718", "revid": "767487", "url": "https://it.wikipedia.org/wiki?curid=1168718", "title": "Tzolkin", "text": "Tzolkin \u00e8 un almanacco sacro costituito da un ciclo di 260 giorni usato in tutto il Mesoamerica. Era la chiave per il calendario rituale e formava la base per le profezie e le divinazioni.\nLe sue origini sono sconosciute, anche se si sa che era gi\u00e0 in uso nel VI secolo a.C. tra gli Zapotechi di Oaxaca.\nLa spiegazione pi\u00f9 diffusa per la sua adozione \u00e8 che 260 giorni \u00e8 il periodo di tempo che corrisponde alla durata della rivoluzione di Venere intorno al Sole (che si avvicina molto al periodo di nove mesi della gestazione umana); la stella del mattino fu infatti un riferimento assai importante per molte antiche civilt\u00e0. In antichit\u00e0, alle persone veniva dato un nome in relazione alla loro data di nascita in questo calendario, una pratica che continua ancora oggi in molte comunit\u00e0 tradizionali.\nI giorni dello \"Tzolkin\" venivano raggruppati in un giro di venti giorni uniti a tredici numeri. Ogni nome e ogni numero aveva il suo dio protettore e la sua associazione soprannaturale. Nomi e numeri giravano continuamente, per cui la sequenza cominciava con il numero 1 ed il primo nome (il numero precedeva sempre il nome) fino ad arrivare al 13, poi i numeri ricominciavano mentre i nomi continuavano la loro sequenza fino arrivare al ventesimo nome. Questo, a sua volta, veniva seguito da un ritorno al primo nome dei giorni preceduto dal numero corrispondente. L'intero ciclo comprendeva 260 giorni che venivano usati in tutte le possibili combinazioni fino ad esaurimento per poi ricominciare dall'inizio.\nQuesto calendario sacro veniva usato insieme ad un calendario di 365 giorni che corrisponde all'incirca all'anno solare. Questo era costituito da 18 mesi, ognuno di 20 giorni numerati, pi\u00f9 5 extra (Uayeb) considerati giorni infausti senza nome, alla fine dell'anno."}
{"id": "1168726", "revid": "767487", "url": "https://it.wikipedia.org/wiki?curid=1168726", "title": "Alth\u00fctte", "text": "Alth\u00fctte \u00e8 un comune tedesco di 4.181 abitanti, situato nel land del Baden-W\u00fcrttemberg."}
{"id": "1168728", "revid": "1711941", "url": "https://it.wikipedia.org/wiki?curid=1168728", "title": "Tuireann", "text": "Nella mitologia irlandese, Tuireann o Tuirill Biccreo era il padre di Creidhne, Luchtaine e Goibniu concepiti con Brigid.\nGli altri suoi figli, concepiti con sua figlia Danand, includevano Brian, Iuchar e Iucharba, che uccisero il padre di Lugh, Cian. Dopo che Lugh ebbe la sua sofisticata vendetta, Tuireann mor\u00ec di dolore sopra le loro tombe.\nTuireann \u00e8 citato in varie parti del \"Lebor Gab\u00e1la \u00c9renn\" come la stessa persona di Delb\u00e1eth Mac Ogma, che viene anche accreditata come il padre di Brian, Iuchar e Iucharba. \u00c8 verosimilmente collegato alla divinit\u00e0 gallica Taranis e al celeberrimo Thor della mitologia norrena.\nIl nome Tuireann indica una radice indoeuropea che arriva ai giorni nostri con le parole inglesi \"thunder\" (tuono) o concetti simili, per esempio \"Thor's Day\" (l'inglese \"thursday\", in italiano gioved\u00ec) che in inglese significa \"giorno del tuono\" come anche la dedica al dio e al \"t\u00f3rnach\", la parola irlandese per tuono."}
{"id": "1168729", "revid": "110157", "url": "https://it.wikipedia.org/wiki?curid=1168729", "title": "Altlu\u00dfheim", "text": "Altlu\u00dfheim \u00e8 un comune tedesco di 5.328 abitanti, situato nel land del Baden-W\u00fcrttemberg."}
{"id": "1168730", "revid": "110157", "url": "https://it.wikipedia.org/wiki?curid=1168730", "title": "Altshausen", "text": "Altshausen \u00e8 un comune tedesco di 4.742 abitanti, situato nel land del Baden-W\u00fcrttemberg."}
{"id": "1168731", "revid": "110157", "url": "https://it.wikipedia.org/wiki?curid=1168731", "title": "Ammerbuch", "text": "Ammerbuch \u00e8 un comune tedesco di 11.614 abitanti, situato nel land del Baden-W\u00fcrttemberg."}
{"id": "1168732", "revid": "196390", "url": "https://it.wikipedia.org/wiki?curid=1168732", "title": "STIB", "text": ""}
{"id": "1168734", "revid": "1446238", "url": "https://it.wikipedia.org/wiki?curid=1168734", "title": "Amstetten (Germania)", "text": "Amstetten \u00e8 un comune tedesco di 3.901 abitanti, situato nel land del Baden-W\u00fcrttemberg."}
{"id": "1168735", "revid": "110157", "url": "https://it.wikipedia.org/wiki?curid=1168735", "title": "Amtzell", "text": "Amtzell \u00e8 un comune tedesco di 3.555 abitanti, situato nel land del Baden-W\u00fcrttemberg.\nQua \u00e8 nato il motociclista Reinhold Roth. "}
{"id": "1168737", "revid": "130842", "url": "https://it.wikipedia.org/wiki?curid=1168737", "title": "SRWT", "text": ""}
{"id": "1168738", "revid": "110157", "url": "https://it.wikipedia.org/wiki?curid=1168738", "title": "Angelbachtal", "text": "Angelbachtal \u00e8 un comune tedesco di 4.984 abitanti, situato nel distretto di Kraichgau, tra Sinsheim e Bruchsaldel e nella land Baden-W\u00fcrttemberg."}
{"id": "1168739", "revid": "1776051", "url": "https://it.wikipedia.org/wiki?curid=1168739", "title": "Appenweier", "text": "Appenweier \u00e8 un comune tedesco di 9.708 abitanti, situato nel land del Baden-W\u00fcrttemberg."}
{"id": "1168740", "revid": "767487", "url": "https://it.wikipedia.org/wiki?curid=1168740", "title": "Chiostri di Santa Patrizia", "text": "I chiostri di Santa Patrizia sono dei chiostri monumentali di Napoli ubicati nelle mura del centro antico, in via Luciano Armanni.\nAdibiti a sede di alcuni istituti della facolt\u00e0 di Medicina della Universit\u00e0 degli Studi della Campania Luigi Vanvitelli, i chiostri furono fondati nel XIII secolo. Erano abitati dai Monaci basiliani, successivamente vi si insediarono le monache Benedettine che vi rimasero fino al 1648.\nI chiostri furono conservati con cura fino alla fine del XIX secolo, finch\u00e9 durante i lavori di ristrutturazione per la destinazione universitaria, il \"Chiostro maggiore\", a pianta quadrata, venne completamente deturpato. Infatti gli affreschi raffiguranti la vita di Cristo e della santa titolare vennero completamente imbiacati; poche tracce sono visibili nella volta del corridoio che conduceva alla cappella delle monache. Al centro vi era un pozzo che la tradizione orale del popolo indica come il passaggio segreto di Belisario, il quale non riuscendo a raggiungere Napoli a causa della forte opposizione del popolo, vi entrasse attraverso il pozzo, collegato con l'acquedotto.\nIl \"Chiostro minore\", visitabile, non presenta elementi artistici di rilievo, ma custodisce un giardino.\nOggi \u00e8 una delle sedi della Universit\u00e0 degli Studi della Campania Luigi Vanvitelli e ospita l'interessante Museo di anatomia umana dell'ateneo. In alcune aule sono riportati i nomi dei professori che si sono succeduti nell'insegnamento dell'anatomia umana presso l'Universit\u00e0 di Napoli."}
{"id": "1168741", "revid": "110157", "url": "https://it.wikipedia.org/wiki?curid=1168741", "title": "Argenb\u00fchl", "text": "Argenb\u00fchl \u00e8 un comune tedesco di 5.866 abitanti, situato nel land del Baden-W\u00fcrttemberg."}
{"id": "1168742", "revid": "110157", "url": "https://it.wikipedia.org/wiki?curid=1168742", "title": "Aspach (Germania)", "text": "Aspach \u00e8 un comune tedesco di 8.298 abitanti, situato nel land del Baden-W\u00fcrttemberg.\nSport.\nCalcio.\nLa squadra locale \u00e8 lo Sportgemeinschaft Sonnenhof Gro\u00dfaspach che gioca alla Mechatronik Arena."}
{"id": "1168743", "revid": "116251736", "url": "https://it.wikipedia.org/wiki?curid=1168743", "title": "Asperg", "text": "Asperg \u00e8 una citt\u00e0 tedesca situata nel land del Baden-W\u00fcrttemberg."}
{"id": "1168744", "revid": "174925", "url": "https://it.wikipedia.org/wiki?curid=1168744", "title": "Codice di Giustiniano", "text": ""}
{"id": "1168745", "revid": "115386518", "url": "https://it.wikipedia.org/wiki?curid=1168745", "title": "Assamstadt", "text": "Assamstadt \u00e8 un comune tedesco di 2262 abitanti, situato nel land del Baden-W\u00fcrttemberg."}
{"id": "1168748", "revid": "1446238", "url": "https://it.wikipedia.org/wiki?curid=1168748", "title": "Asselfingen", "text": "Asselfingen \u00e8 un comune tedesco di 1.000 abitanti, situato nel land del Baden-W\u00fcrttemberg."}
{"id": "1168749", "revid": "767487", "url": "https://it.wikipedia.org/wiki?curid=1168749", "title": "Mukhtar Mai", "text": "Biografia.\nNata nella contea (\"tehsil\") rurale di Jatoi del distretto di Muzaffargarh pi\u00f9 o meno nel 1972 (ma lei stessa non \u00e8 del tutto certa del suo anno di nascita), nel 2002 \u00e8 stata violentata da quattro uomini del clan Mastoi come vendetta in nome di una presunta relazione tra il fratello minore di lei, Shakoor, e una donna appartenente al clan Mastoi, che avrebbe gettato disonore su tutto il clan. Successivamente \u00e8 stato scoperto che l'accusa a Shakoor era stata formulata per coprire la violenza subita dal ragazzo stesso da parte di uomini Mastoi.\nSvelata la verit\u00e0, molti si attendevano che Mukhtar, come accade generalmente in Pakistan dopo uno stupro, si suicidasse per la vergogna, ma lei, sostenuta dalla madre e da 200 abitanti di Meervale, ha iniziato una battaglia legale contro i suoi violentatori. Tre uomini sono stati imprigionati per sodomia, subita da Shakoor, ma cinque dei sei uomini accusati da Mukhtar, in un primo tempo condannati a morte, sono stati liberati nel 2005. Con gli 8.300 dollari ottenuti come indennizzo Mukhtar ha costruito due scuole e un Centro per rifugiati, il Mukhtar Mai Women's Welfare Organization, nel suo villaggio, che fino a quel momento ne era totalmente privo. Adesso combatte giornalmente per i diritti delle trecento ragazze nelle due scuole, che secondo il costume locale dovrebbero essere quasi tutte gi\u00e0 sposate e conseguentemente abbandonare gli studi.\nMukhtar stessa ha imparato a leggere e scrivere solo dopo la costruzione delle scuole, avendo cominciato a lavorare nei campi sin da giovanissima.\nNel mese di aprile 2007, ha vinto il premio Nord-Sud del Consiglio d'Europa. Nel 2005, la rivista \"Glamour\" l'ha nominata \"Donna Glamour dell'anno\" Secondo il \"New York Times\", la sua biografia \u00e8 il terzo libro pi\u00f9 venduto in Francia, sulla sua storia stanno per essere girati dei film e ha ricevuto le congratulazioni di Laura Bush e del ministro degli Esteri francese.\nL'8 aprile 2007 ancora il \"New York Times\" ha scritto che la donna ha paura per la sua vita, che potrebbe essere messa a rischio dal governo pakistano e dai signori feudali locali. Pervez Musharraf, presidente del Pakistan, ha ammesso sul suo blog personale che ha limitato le sue possibilit\u00e0 di movimento a partire dal 2005, perch\u00e9 ritiene che il lavoro di Mukhatar, e la pubblicit\u00e0 che questo ottiene, possano danneggiare l'immagine internazionale del suo Paese."}
{"id": "1168750", "revid": "110157", "url": "https://it.wikipedia.org/wiki?curid=1168750", "title": "Attenweiler", "text": "Attenweiler \u00e8 un comune tedesco di 1.734 abitanti, situato nel land del Baden-W\u00fcrttemberg."}
{"id": "1168752", "revid": "119070050", "url": "https://it.wikipedia.org/wiki?curid=1168752", "title": "Au (Baden-W\u00fcrttemberg)", "text": "Au \u00e8 un comune tedesco di abitanti, situato nel land del Baden-W\u00fcrttemberg."}
{"id": "1168753", "revid": "486946", "url": "https://it.wikipedia.org/wiki?curid=1168753", "title": "Epess\u00eb", "text": ""}
{"id": "1168754", "revid": "119070059", "url": "https://it.wikipedia.org/wiki?curid=1168754", "title": "Au am Rhein", "text": "Au am Rhein \u00e8 un comune tedesco di abitanti, situato nel land del Baden-W\u00fcrttemberg."}
{"id": "1168755", "revid": "767487", "url": "https://it.wikipedia.org/wiki?curid=1168755", "title": "Anna Seward", "text": "Biografia.\nNata ad Eyam nel Derbyshire, dove suo padre Thomas Seward era Rettore, mentre sua madre Elizabeth Hunter era figlia del direttore della \"Lichfield Grammar School\" ed ebbe come studente il grande letterato e critico Samuel Johnson. Figlia pi\u00f9 giovane di quattro fratelli, due dei quali persi in tenera et\u00e0 mentre l'altra sua sorella Sarah mor\u00ec nel 1764, si leg\u00f2 moltissimo alla sua sorella adottiva, Honora Sneyd, pi\u00f9 giovane di nove anni di Anna. \nNel 1750 Thomas Seward divenne canonico della Cattedrale di Lichfield e successivamente la famiglia si trasfer\u00ec nel Palazzo Vescovile di Lichfield, nel quale Anna visse per tutto il resto della sua esistenza.\nIl reverendo Seward era anch'esso un letterato e quando scopr\u00ec il talento di sua figlia lo incoraggi\u00f2 con grande disapprovazione di sua moglie la quale temeva che la passione poetica di sua figlia potesse scoraggiare i suoi possibili pretendenti. \nAnna venne incoraggiata per\u00f2 anche da uno studioso e medico locale, Erasmus Darwin, nonno del pi\u00f9 celebre Charles Darwin, che era anche amico della famiglia Seward ed ebbe occasione di apprezzare i primi componimenti poetici della ragazza.\nNel 1773 la sorellastra Honora a cui Anna era fortemente affezionata, si spos\u00f2 con Richard Lowell Edgeworth, un ricco e spregiudicato irlandese, trasferitosi nel 1770 a Lichfield, e presto diventato amico di famiglia, con il quale Anna ebbe un coinvolgimento sentimentale. Costui port\u00f2 la sorellastra Honora nella sua grande dimora irlandese dove mor\u00ec nel 1780. Anna nutr\u00ec da allora un odio profondo per Edgeworth che cov\u00f2 fino alla morte, mentre, nonostante i suoi rapporti con Honora si fossero raffreddati dopo la sua partenza, Anna prov\u00f2 un forte shock emotivo alla notizia della sua morte in Irlanda. \nPer tutta la sua vita Anna continu\u00f2 a scrivere poesie, incoraggiata da Erasmus Darwin che considerava il suo mentore. L'arrivo di Darwin a Lichfield non fu importante solo per la carriera letteraria di Anna, ma anche per l'intera vita culturale della cittadina. La sua fama di studioso e di inventore lo portarono in contatto con grandi figure della Rivoluzione Industriale in Inghilterra, quali Matthew Boulton, James Watt, James Keir ed altri eminenti figure della celebre Lunar Society, che spesso erano anche ospiti della famiglia Seward nella Casa Vescovile. Ma la dimora dei Sewad attir\u00f2 anche altri importanti figure della cultura della regione, quali Thomas Day, eccentrico utopista, seguace delle idee di Rousseau, e Brooke Boothby, ricco nobiluomo dalla vasta cultura e fondatore tra gli altri della \"Lichfield Botanical Society\".\nMa la sua carriera letteraria ebbe un forte impulso dopo la morte della madre, avvenuta nel 1780, la quale era l'unica che continuava ad osteggiare la sua passione per le lettere e la poesia. Anna, ancora giovane, fu invitata a far parte del circolo letterario di Lady Anna Miller a Bath-Easton che le consent\u00ec di essere conosciuta al di fuori della sua regione. Anna continu\u00f2 a occuparsi di poesia e di critica letteraria restando nella sua amata Lichfield, dalla quale si assent\u00f2 raramente per visitare Londra che considerava \"una grande Babilonia\" o Bath.\nBen presto il suo talento le port\u00f2 una grande fama nel mondo letterario che le rese omaggio con numerose visite di importanti artisti come Samuel Johnson e James Boswell, per i quali non manifest\u00f2 una impressione positiva. Diversamente fu per il poeta e biografo William Hayley con il quale allacci\u00f2 una lunga e affettuosa corrispondenza per il resto della sua vita, facendo visita personalmente alla dimora del poeta ad Eartham nel Sussex.\nDopo la morte del padre nel 1790, Anna continu\u00f2 ad abitare nel Palazzo Vescovile di Lichfield vivendo con una rendita annuale di 400 sterline. Nel 1795, in una delle sue occasionali visite alle terme di Bath, Anna Seward si rec\u00f2 a Llangollen dove conobbe le cosiddette \"Lady delle colline\" ovvero le due poetesse Lady Eleanor Butler e la sua inseparabile amica Sarah Ponsonby. Entusiasta di questo viaggio e della sua visita, Anna compose nello stesso anno un poema dedicato a descrivere questa esperienza, \"Llangollen Vale\", uno dei suoi lavori pi\u00f9 celebrati.\nNel 1802 Anna inizi\u00f2 un altro importante rapporto epistolare con lo scrittore Walter Scott al quale lasci\u00f2 l'incarico di pubblicare le sue opere dopo la sua morte nel 1809. Venne seppellita nella Cattedrale di Lichfield, che non aveva mai lasciato se non per brevi viaggi.\nOpere.\nIl primo componimento poetico di Anna, \"A Rural Coronation\" fu scritto nel 1774 e pubblicato nel 1776. Dopo essere entrata nel circolo di Lady Anna Miller, pubblic\u00f2 nel 1780 il poema elegiaco \"Elegy on Captain Cook\", e nel 1781 il poema \"Monody on the Death of Major Andre\", e nel 1782 un poema in onore della sua nobile amica e mecenate dopo la sua morte, \"Poem to the Memory of Lady Miller\". Il componimento \"Monody on the Death of Major Andre\" fu ricevuto con una certa polemica negli Stati Uniti in quanto Andr\u00e8, a cui esso era dedicato, era stato giustiziato con l'accusa di spionaggio durante la Rivoluzione Americana, la polemica sorta con l'uscita dell'opera oltreoceano si spinse al punto da indurre lo stesso Presidente degli Stati Uniti a scrivere una lettera difensiva alla Seward per motivare l'esecuzione del suo amico. La sua opera pi\u00f9 celebre \u00e8 forse la novella in versi \"Louisa: A Poetical Novel in Four Epistles\" pubblicato nel 1784 e che ricevette un enorme consenso di critica e di lettori, che raggiunse la quinta edizione nel 1792. \nLa sua ultima opera degna di nota fu la pubblicazione in onore del suo mentore, Erasmus Darwin, dal titolo \"Memoirs of the Life of Dr. Darwin\", pubblicato nel 1804.\nL'edizione critica dei suoi poemi fu pubblicata da Walter Scott nel 1809 in tre volumi e lo stesso Scott si occup\u00f2 della pubblicazione del suo epistolario in sei volumi nel 1811."}
{"id": "1168757", "revid": "110157", "url": "https://it.wikipedia.org/wiki?curid=1168757", "title": "Auenwald", "text": "Auenwald \u00e8 un comune tedesco di 7.026 abitanti, situato nel land del Baden-W\u00fcrttemberg."}
{"id": "1168761", "revid": "767487", "url": "https://it.wikipedia.org/wiki?curid=1168761", "title": "Auggen", "text": "Auggen \u00e8 un comune tedesco di 2.457 abitanti, situato nel land del Baden-W\u00fcrttemberg."}
{"id": "1168763", "revid": "767487", "url": "https://it.wikipedia.org/wiki?curid=1168763", "title": "Aulendorf", "text": "Aulendorf \u00e8 una citt\u00e0 tedesca situata nel land del Baden-W\u00fcrttemberg."}
{"id": "1168765", "revid": "125348377", "url": "https://it.wikipedia.org/wiki?curid=1168765", "title": "Backnang", "text": "Backnang \u00e8 una citt\u00e0 tedesca di abitanti, situata nel land del Baden-W\u00fcrttemberg. \u00c8 bagnata dalle acque della Murr.\nInfrastrutture e trasporti.\n\u00c8 capolinea della linea S3 della S-Bahn di Stoccarda.\nStoria.\nDi questo borgo, alle porte della Foresta Nera, si hanno le prime tracce da quasi un millennio. Divenne un centro di una certa importanza quando venne fondata l'abbazia ancora oggi visibile. Nel Medioevo era un centro tessile fiorente, grazie anche alla favorevole posizione, ma al giorno d'oggi questo tipo di passato industriale non ha lasciato pi\u00f9 tracce. A partire dall'Ottocento, il borgo venne ricostruito dopo un periodo di decadenza cominciato nel periodo della Guerra dei Trent'anni.\nSociet\u00e0.\nTradizioni e folclore.\nLa leggenda pi\u00f9 nota del borgo \u00e8 quella della cosiddetta \"guerra delle oche\", ricordata dalla statua della fontana accanto al Rathaus storico."}
{"id": "1168767", "revid": "767487", "url": "https://it.wikipedia.org/wiki?curid=1168767", "title": "Bad Bellingen", "text": "Bad Bellingen \u00e8 un comune tedesco di 3.850 abitanti, situato nel land del Baden-W\u00fcrttemberg."}
{"id": "1168768", "revid": "174925", "url": "https://it.wikipedia.org/wiki?curid=1168768", "title": "Epistula", "text": ""}
{"id": "1168769", "revid": "110157", "url": "https://it.wikipedia.org/wiki?curid=1168769", "title": "Bad Buchau", "text": "Bad Buchau \u00e8 una citt\u00e0 tedesca situata nel land del Baden-W\u00fcrttemberg.\nStoria.\nIl centro di Buchau si \u00e8 sviluppato intorno all'importante abbazia principesca e gi\u00e0 nel 1322 la cittadina acquist\u00f2 l'indipendenza col titolo di citt\u00e0 libera dell'Impero con diritti di mercato. \nLa sua ricchezza economica progred\u00ec grazie anche alla fiorente comunit\u00e0 ebraica che vi trov\u00f2 rifugio e che dal 1577 si vide garantite protezione e privilegi, fino al permesso di aprirvi nel 1730 una sinagoga. Bench\u00e9 divenuta nel corso del XVI secolo di fede protestante evangelica la popolazione convisse sempre in armonia con il principato abbaziale femminile che era rimasto di fede cattolica.\nLa citt\u00e0 fece parte del Collegio delle citt\u00e0 imperiali con diritto di voto al Reichstag nel banco delle citt\u00e0 sveve.\nMediatizzata nel 1803 fu ceduta con l'abbazia ai principi von Thurn und Taxis finch\u00e9 questi nel 1806 la cedettero al nuovo regno del W\u00fcrttemberg."}
{"id": "1168770", "revid": "767487", "url": "https://it.wikipedia.org/wiki?curid=1168770", "title": "Bad Ditzenbach", "text": "Bad Ditzenbach \u00e8 un comune tedesco di 3.737 abitanti, situato nel land del Baden-W\u00fcrttemberg."}
{"id": "1168773", "revid": "83531", "url": "https://it.wikipedia.org/wiki?curid=1168773", "title": "Bad D\u00fcrrheim", "text": "Bad D\u00fcrrheim \u00e8 un comune tedesco di 12.868 abitanti, situato nel land del Baden-W\u00fcrttemberg."}
{"id": "1168774", "revid": "767487", "url": "https://it.wikipedia.org/wiki?curid=1168774", "title": "Bad Friedrichshall", "text": "Bad Friedrichshall \u00e8 un comune tedesco di 18.858 abitanti, situato nel land del Baden-W\u00fcrttemberg. Nel suo territorio il fiume Jagst sfocia nel Neckar."}
{"id": "1168777", "revid": "110157", "url": "https://it.wikipedia.org/wiki?curid=1168777", "title": "Bad Herrenalb", "text": "Bad Herrenalb \u00e8 un comune tedesco di 7.530 abitanti, situato nel land del Baden-W\u00fcrttemberg."}
{"id": "1168780", "revid": "174925", "url": "https://it.wikipedia.org/wiki?curid=1168780", "title": "Battaglia di Leuctra", "text": ""}
{"id": "1168781", "revid": "110157", "url": "https://it.wikipedia.org/wiki?curid=1168781", "title": "Bad Liebenzell", "text": "Bad Liebenzell \u00e8 un comune tedesco di 8.915 abitanti, situato nel land del Baden-W\u00fcrttemberg."}
{"id": "1168782", "revid": "767487", "url": "https://it.wikipedia.org/wiki?curid=1168782", "title": "Boiling Point - I nuovi gangster", "text": " \u00e8 un film del 1990 diretto da Takeshi Kitano.\nIl titolo originale (\"3-4 X j\u016bgatsu\") indica il punteggio di una partita di baseball vinta dagli ospiti nel mese di ottobre.\nTrama.\nGiappone. Tokyo. Masaki \u00e8 un ragazzo semplice, non troppo sveglio, con una passione per il baseball, lo sport che la sua squadra pratica senza troppa fortuna sui campetti di periferia; egli lavora come benzinaio in una stazione di rifornimento, nella quale durante un turno si ribella alle pretese di un membro della yakuza e attirando le ire e le attenzioni dell'organizzazione sullo stabilimento.\nNel tentativo di riparare al danno, chiede aiuto all'allenatore della squadra (un ex affiliato), che comunque fallir\u00e0 nel tentativo di mediazione e sar\u00e0 punito dai suoi ex compagni Yakuza. \nIn cerca di armi per vendicarlo, Masaki ed un amico si dirigono ad Okinawa laddove incontrano Uehara, un boss psicopatico e violento che prende a cuore la loro assurda impresa da eroi straccioni; contemporaneamente per\u00f2, lo stesso Uehara si ritrova a dover sostenere una (personale) guerra contro un'altra cellula dell'organizzazione, che lo porter\u00e0 ad uno scontro dove perder\u00e0 anch'egli la vita.\nDeciso a compiere ugualmente vendetta, rinvigorito anche dalla follia di Uehara, Masaki si lancer\u00e0 in un ultimo, disperato gesto (dopo i fallimentari tentativi e la delusione dei suoi amici) in compagnia di una ragazza che silenziosamente lo seguir\u00e0 nella sua ultima decisione."}
{"id": "1168783", "revid": "110157", "url": "https://it.wikipedia.org/wiki?curid=1168783", "title": "Bad Mergentheim", "text": "Bad Mergentheim \u00e8 un comune tedesco di 23.883 abitanti, situato nel land del Baden-W\u00fcrttemberg.\nStoria.\nDal 1526 al 1809 fu centro dell'Ordine teutonico."}
{"id": "1168784", "revid": "110157", "url": "https://it.wikipedia.org/wiki?curid=1168784", "title": "Bad Peterstal-Griesbach", "text": "Bad Peterstal-Griesbach \u00e8 un comune tedesco di 2.853 abitanti, situato nel land del Baden-W\u00fcrttemberg."}
{"id": "1168787", "revid": "110157", "url": "https://it.wikipedia.org/wiki?curid=1168787", "title": "Bad Rappenau", "text": "Bad Rappenau \u00e8 un comune tedesco di abitanti, situato nel land del Baden-W\u00fcrttemberg.\nAmministrazione.\nGemellaggi.\nBad Rappenau \u00e8 gemellata con:"}
{"id": "1168789", "revid": "118432078", "url": "https://it.wikipedia.org/wiki?curid=1168789", "title": "Bad Rippoldsau-Schapbach", "text": "Bad Rippoldsau-Schapbach \u00e8 un comune tedesco di abitanti, situato nel land del Baden-W\u00fcrttemberg."}
{"id": "1168790", "revid": "547034", "url": "https://it.wikipedia.org/wiki?curid=1168790", "title": "Bad S\u00e4ckingen", "text": "Bad S\u00e4ckingen (fino al 1978 il nome ufficiale era \"S\u00e4ckingen\") \u00e8 una citt\u00e0 termale tedesca di abitanti, situata nel land del Baden-W\u00fcrttemberg e pi\u00f9 precisamente nel circondario di Waldshut al confine con la Svizzera, circa 35\u00a0km a est di Basilea.\nGeografia fisica.\nLa citt\u00e0 si trova nel sud-ovest della Germania vicino al confine con la Svizzera e si affaccia sulle rive del Reno.\nIl territorio si estende al confine meridionale dell'area boschiva chiamata Hotzenwald, una propaggine meridionale della Foresta Nera.\nStoria.\nLa storia della citt\u00e0 risale ai primi anni del VI-VII secolo, quando San Fridolino fonda l'abbazia di S\u00e4ckingen e una chiesa secondo la tradizione del monachesimo irlandese e conforme poi alla regola di San Colombano. Intorno al 1200 la maggior parte della cittadina \u00e8 stata distrutta da un grande incendio.&lt;br&gt;\nIn seguito la ricostruzione avvenne a partire dal centro, per la precisione da una cattedrale gotica, chiamata \"Fridolinsm\u00fcnster\", che tuttora pu\u00f2 essere visitata.&lt;br&gt;Nelle fasi finali della guerra franco-olandese del 1672-1678, la citt\u00e0 fu gravemente danneggiata dai soldati francesi, comandati dal conte Claude de Choiseul-Franci\u00e8res, in seguito alla vittoria su una forza imperiale a Rheinfelden il 7 luglio 1678.&lt;br&gt;Nel 1796 S\u00e4ckingen fu occupata dalle truppe francesi nel corso delle guerre rivoluzionarie francesi. Nel 1805 entr\u00f2 a far parte del Granducato di Baden."}
{"id": "1168792", "revid": "1446238", "url": "https://it.wikipedia.org/wiki?curid=1168792", "title": "Bad Saulgau", "text": "Bad Saulgau \u00e8 un comune tedesco di 17.509 abitanti, situato nel land del Baden-W\u00fcrttemberg. \u00c8 situata a 23 km a est di Sigmaringen e a 27 km a nord di Ravensburg, tra il fiume Danubio e il lago di Costanza.\nStoria.\nOriginariamente insediamento celtico, Bad Saulgau deve il suo nome a Sulis, dea delle sorgenti. Il toponimo \u00e8 menzionato per la prima volta in un documento ufficiale datato 819 con il nome di \"Sulaga\". Nel 1239 le venne assegnato lo status di \"citt\u00e0\" dall'imperatore Federico II di Svevia. Divenne possedimento della Casa d'Asburgo nel 1299, e di conseguenza parte del Sacro Romano Impero.\nIn et\u00e0 napoleonica essa fu ceduta al Regno del W\u00fcrttemberg. &lt;br&gt;Durante la seconda guerra mondiale, vi era una sede distaccata (\"KZ-Au\u00dfenlager Saulgau\") del campo di concentramento di Dachau.\nIl nome del comune venne cambiato ufficialmente nel 2000 da Saulgau a Bad Saulgau.\nSport.\nBad Saulgau ospita un torneo di tennis femminile chiamato \"Knoll Open,\" organizzato dalla Federazione Internazionale Tennis (\"ITF\"), con un montepremi di 25.000 dollari. &lt;br&gt;La cittadina ha dato i natali alla tennista Tatjana Maria."}
{"id": "1168794", "revid": "110157", "url": "https://it.wikipedia.org/wiki?curid=1168794", "title": "Bad Sch\u00f6nborn", "text": "Bad Sch\u00f6nborn \u00e8 un comune tedesco di 12.146 abitanti, situato nel land del Baden-W\u00fcrttemberg.\nVoci correlate.\nBertha Benz Memorial Route (Mannheim-Bad Sch\u00f6nborn-Pforzheim-Mannheim)"}
{"id": "1168798", "revid": "110157", "url": "https://it.wikipedia.org/wiki?curid=1168798", "title": "Bad Schussenried", "text": "Bad Schussenried \u00e8 una citt\u00e0 tedesca situata nel land del Baden-W\u00fcrttemberg."}
{"id": "1168802", "revid": "110157", "url": "https://it.wikipedia.org/wiki?curid=1168802", "title": "Bad Teinach-Zavelstein", "text": "Bad Teinach-Zavelstein \u00e8 un comune tedesco di 3.027 abitanti, situato nel land del Baden-W\u00fcrttemberg."}
{"id": "1168803", "revid": "287204", "url": "https://it.wikipedia.org/wiki?curid=1168803", "title": "Certosa di Pisa", "text": "La Certosa della Val Graziosa di Calci, comunemente nota come Certosa di Pisa o anche Certosa di Calci, si trova in provincia di Pisa, nel comune di Calci, in una zona pianeggiante alle pendici dei monti pisani chiamata \"Val Graziosa\". Ex monastero certosino, ospita attualmente il Museo di storia naturale dell'Universit\u00e0 di Pisa.\nLa Certosa dista circa 10 km dalla citt\u00e0 di Pisa e un tempo rientrava nel comune della citt\u00e0. L'aspetto attuale ha forme barocche ed \u00e8 composta da un grande cortile interno subito dopo l'ingresso, dedicato alla vita comune e punto di incontro con il mondo esterno, mentre oltre gli edifici che circondano il cortile sono disposte le celle, gli orti e gli ambienti pi\u00f9 riservati e tranquilli, adatti alla regola di vita certosina. Dal 1869 \u00e8 monumento nazionale italiano.\nDal dicembre 2014 il Ministero per i beni e le attivit\u00e0 culturali ne gestisce il patrimonio storico-artistico tramite il Polo museale della Toscana, nel dicembre 2019 divenuto Direzione regionale Musei.\nStoria.\nFu per decisione dell'arcivescovo di Pisa Francesco Moricotti che il 30 maggio del 1366 venne fondata la Certosa, nella Val Graziosa di Calci.\nIl convento assunse in seguito un'importanza anche politica, in particolare dopo l'annessione dell'antico monastero benedettino dell'isola di Gorgona, avvenuta nel 1425. Nella seconda met\u00e0 del XV secolo, artisti fiorentini si stabilirono a Pisa per assolvere a lavori dell'Opera del Duomo. Ma \u00e8 soprattutto tra Seicento e Settecento che vengono compiuti i lavori pi\u00f9 importanti.\nDescrizione.\nSi accede al complesso attraverso un vestibolo seicentesco, coronato dalla statua di San Bruno, il fondatore dell'Ordine dei Certosini; a destra si apre la \"cappella di Sebastiano\", in origine riservata alle donne, e a sinistra la foresteria delle donne, attuale biglietteria.\nL'ampia corte d'onore longitudinale introduce al santuario. Di fronte all'ingresso \u00e8 il prospetto barocco della chiesa, impostata su un podio con scalinata a doppia rampa, opera dell'architetto Nicola Stassi: da notare, sulla sommit\u00e0, la statua della Vergine in gloria.\nL'interno, risalente al XVII secolo, \u00e8 costituito da un'unica aula, lungo le cui pareti sono addossati gli stalli lignei destinati ai monaci; una parete intarsiata a marmi policromi separa la zona destinata ai conversi. Sullo scorcio del Seicento inizia la decorazione pittorica parietale con le \"Storie del Vecchio Testamento\", dei bolognesi Antonio e Giuseppe Rolli; gli affreschi della cupola sono del lucchese Stefano Cassiani, autore anche delle pitture ai lati, dietro l'altare e tra le finestre.\nL'altare maggiore fu realizzato su disegno di Giovan Francesco Bergamini e terminato nel 1686 dal figlio Alessandro; vi si trova una tela di Baldassarre Franceschini detto il Volterrano, con \"San Bruno che offre la Certosa di Pisa alla Madonna\", del 1681.\nDalla chiesa si accede alla sagrestia circondata da grandi armadi a muro, alla cappella delle Reliquie e alle varie cappelle, in cui ogni monaco celebrava la messa privata quotidiana; nella \"cappella di San Ranieri\" si conserva il dipinto settecentesco del pisano Giovan Battista Tempesti, con San Ranieri, patrono di Pisa; nella \"cappella di San Bruno\" troviamo una tela raffigurante il santo, di Jacopo Vignali; la \"cappella della Vergine del Rosario\" fu invece affrescata da Giuseppe Maria Terreni alla fine del Settecento.\nTra gli ambienti pi\u00f9 interessanti del monastero, la \"Foresteria Granducale\", cos\u00ec detta perch\u00e9 riservata ai sovrani di Toscana, con pregevoli stucchi del Somazzi e affreschi a figure allegoriche di Pietro Giarr\u00e8. Il refettorio attuale \u00e8 il risultato della trasformazione del primitivo ambiente trecentesco: tra le testimonianze pi\u00f9 antiche, l'affresco con l\"Ultima Cena\", di Bernardino Poccetti (1597), mentre il resto delle decorazioni parietali, compiute nel 1773, si deve a Pietro Giarr\u00e8. Sul seicentesco chiostro grande, con al centro la monumentale fontana ottagona, si aprono le celle dei monaci, ciascuna concepita come unit\u00e0 abitativa composta da pi\u00f9 stanze.\nTra i numerosi ambienti del monastero ricordiamo la foresteria \u00e8 stata allestita la Quadreria del convento, che ospita numerosi e pregevoli dipinti, tra cui la collezione della famiglia Borghini di Calci.\nL'ala ovest della Certosa ospita il Museo di storia naturale e del territorio dell'Universit\u00e0 di Pisa.\nMuseo di storia naturale.\nAll'interno della certosa \u00e8 ospitato il Museo di storia naturale dell'Universit\u00e0 di Pisa, che comprende collezioni paleontologiche, mineralogiche e zoologiche.\nIl museo venne trasferito dalla sua sede cittadina precedente nel 1981. Storicamente la collezione di reperti naturali nacque, infatti, a Pisa nel 1500 come raccolta di curiosit\u00e0 allegata al Giardino dei semplici, divenendo poi con il passare degli anni un'esposizione indipendente di propriet\u00e0 dell'Universit\u00e0 di Pisa.\nTra le varie curiosit\u00e0 troviamo falsi referti, a cui furono attribuite in passato origini mitologiche, e manufatti di interesse scientifico, come la \"mano di corallo che fa la castagna\". Col passare degli anni la collezione si \u00e8 andata arricchendo di molti elementi catalogati con maggior rigore scientifico, fino ad includere scheletri, animali imbalsamati di grande taglia e scenari naturalistici ricostruiti.\nIl museo ospita una delle gallerie di cetacei pi\u00f9 grandi d'Europa, con scheletri di balena integrali, collocata in un suggestivo attico dell'ex monastero da cui si ha una visuale sul territorio circostante.\nPosseduto musicale.\nAlla certosa sono anche conservati cinque libri liturgici con notazione musicale. Il pi\u00f9 antico \u00e8 pergamenaceo e proviene dall'Isola di Gorgona, databile al XV secolo. Due sono libri stampati nel Seicento e altri due, ugualmente stampati, risalgono al Sette-Ottocento. Quasi tutti presentano notazione quadrata."}
{"id": "1168804", "revid": "767487", "url": "https://it.wikipedia.org/wiki?curid=1168804", "title": "Bad \u00dcberkingen", "text": "Bad \u00dcberkingen \u00e8 un comune tedesco di 3.992 abitanti, situato nel land del Baden-W\u00fcrttemberg."}
{"id": "1168805", "revid": "1320609", "url": "https://it.wikipedia.org/wiki?curid=1168805", "title": "Croce di Desiderio", "text": "La Croce di Desiderio \u00e8 una croce astile in legno rivestito da lamina metallica ingemmata (158\u00d7100\u00d77\u00a0cm), databile all'inizio del IX secolo e conservata nel museo di Santa Giulia a Brescia, nell'aula superiore della chiesa di Santa Maria in Solario. Ornata da 212 pietre, cammei e vetri colorati, \u00e8 il pi\u00f9 grande manufatto di oreficeria longobarda esistente e tra i pi\u00f9 pregiati e conosciuti, collocabile tuttavia, per l'aspetto generale e la fattura di alcune gemme, nella fase di transizione con la cultura artistica carolingia. \u00c8 inoltre l'oggetto altomedioevale recante il maggior numero di pietre di et\u00e0 classica reimpiegate nel suo apparato decorativo, circa 50. Per il suo altissimo pregio e la grande importanza storica che riveste, la Croce di Desiderio \u00e8 da sempre iconica delle collezioni del museo di Santa Giulia e il simbolo della Brescia longobarda, tanto quanto la Vittoria alata lo \u00e8 della Brescia romana.\nLe gemme che ornano i due fronti della croce spaziano dal I secolo a.C. al XVII secolo circa, un arco di quasi duemila anni, in cui al gruppo di cammei classici seguono una ventina di pietre contemporanee all'assemblaggio della croce, un'ottantina di vetri colorati di varie epoche e probabilmente sostitutivi di pezzi pi\u00f9 antichi, e un'altra serie di aggiunte moderne, tra cui i due frammenti di miniature attribuite a Giovanni Pietro Birago. All'incrocio dei bracci, invece, si trovano un \"Cristo Pantocratore\" sul lato anteriore, lavorato a sbalzo e coevo alla croce, e un \"Cristo crocifisso\" sul retro, una fusione in metallo risalente al XVI secolo. L'inserto pi\u00f9 noto, tuttavia, \u00e8 il medaglione con \"Tre ritratti\" incastonato sul fronte e risalente al III secolo, che anticamente si credeva raffigurasse Galla Placidia con i figli Valentiniano III e Giusta Grata Onoria, ma questa ipotesi \u00e8 tuttavia da scartare data anche la realizzazione in epoca precedente alla vita storica di detti personaggi.\nStoria.\nTradizionalmente, l'origine della croce viene fatta risalire all'VIII secolo, in coincidenza con la fondazione del monastero di Santa Giulia da parte della regina Ansa, moglie di re Desiderio. In tal senso, quindi, la croce avrebbe fatto parte di un tesoro liturgico di una certa importanza, donato dai regnanti al neonato monastero per garantire ad esso la dotazione base di oggetti e strumenti con cui officiare le funzioni. Considerazioni stilistiche, esposte pi\u00f9 avanti, portano tuttavia a datare l'esecuzione della croce all'inizio del IX secolo, dunque gi\u00e0 in et\u00e0 carolingia, il che fa cadere la suggestiva ipotesi del dono dei due re longobardi. La differenza temporale \u00e8 comunque di pochi decenni e, pertanto, si pu\u00f2 affermare che la croce faccia comunque parte del tesoro del monastero fin dalla primissima fase della sua esistenza. Allo stesso modo, non perde significato la ragione intrinseca della magnificenza che caratterizza il manufatto, ossia enfatizzare le dinastie regnanti e sottolineare la continuit\u00e0, sotto ogni aspetto, tra il potere imperiale romano e la Chiesa cristiana.\nNei secoli successivi, il ricchissimo apparato di gemme e cammei viene pi\u00f9 volte rivisto, operando soprattutto sostituzioni di pezzi rovinati, giudicati non idonei oppure venduti singolarmente in caso di ristrettezza economica. Probabilmente nel XV secolo vengono aggiunti o, pi\u00f9 verosimilmente, sostituiti i quattro inserti rettangolari attorno al \"Cristo Pantocratore\", con l'iconografia degli \"Evangelisti\", ricorrendo a miniature su carta: solamente due \"Evangelisti\", per\u00f2, vengono mantenuti, mentre i riquadri superiore e sinistro vengono occupati da due miniature con una \"Madonna\" e un \"Cristo\" rispettivamente, forse in mancanza di meglio. Anche nel XVI secolo si registrano almeno due interventi: il primo, il pi\u00f9 marcato, \u00e8 la sostituzione del tondo centrale sul retro della croce, il cui ignoto sbalzo originale viene sostituito con una fusione raffigurante un \"Cristo crocifisso\" su uno sfondo ornato. Altre sostituzioni, difficilmente databili, sono da distribuire lungo tutta la storia del manufatto. Questa costante manutenzione \u00e8 inoltre testimonianza di un utilizzo praticamente ininterrotto del manufatto nel corso dei secoli.\nLa prima, e di fatto unica, testimonianza storica dell'esistenza della croce nel monastero bresciano, cos\u00ec come del profondo valore simbolico ad essa attribuito, \u00e8 contenuta negli \"Annali di Santa Giulia\", redatti dalla badessa Angelica Baitelli nel 1657 e costituenti una importantissima raccolta di trascrizioni di documenti antichi ed elenchi di beni appartenenti al monastero stesso. In coda al \"Catalogo delle Santissime Reliquie, che nelle Chiese del Serenissimo Monastero di Santa Giulia in Brescia riposano\" con cui si aprono gli \"Annali\", in un breve elenco di croci e reliquiari custoditi nel cenobio, scrive la Baitelli:\nNel 1798 il monastero viene soppresso e convertito in caserma militare per le truppe napoleoniche. Entro pochi anni, le monache abbandonano definitivamente l'ex complesso religioso, il vasto archivio va disperso e in parte perduto, mentre tutti i beni custoditi al suo interno subiscono sorti differenti, dalla vendita alla ricollocazione, alla distruzione. Su interesse della municipalit\u00e0, tuttavia, i pi\u00f9 antichi e importanti manufatti vengono incamerati dalla Biblioteca Queriniana: tra di essi vi \u00e8 la Croce di Desiderio, la Lipsanoteca e alcuni codici miniati. Poco prima del passaggio di propriet\u00e0, le monache fanno in tempo a mettere mano al manufatto per estrarre alcune gemme, ufficialmente perch\u00e9 \"pagane\", ma molto probabilmente per racimolare denaro nel burrascoso periodo immediatamente prima della soppressione, o in vista di essa. Nel 1812, infatti, quando la croce era gi\u00e0 di propriet\u00e0 della Queriniana, viene incaricato un orafo di ricollocare sull'oggetto ben diciassette gemme, dal cui elenco non risulta nulla con uno specifico contenuto pagano, tranne forse il cammeo con \"Pegaso accudito dalle ninfe\", la cui interpretazione cristiana era comunque nota e assodata. Nell'elenco figurano inoltre molti \"cristalli\" non lavorati, che certo nulla potevano avere di pagano. Inoltre, evidentemente, queste diciassette gemme dovevano essere ancora conservate assieme alla croce e con essa erano pervenute alla biblioteca, prova che non si era ancora fatto in tempo a eliminarle o venderle.\nCon la musealizzazione del monastero nel 1998, a seguito dei restauri e delle profonde campagne archeologiche iniziate negli anni 1950, la Croce di Desiderio trova collocazione definitiva nell'aula superiore della chiesa di Santa Maria in Solario, dove probabilmente \u00e8 stata conservata per tutta la sua storia assieme al resto del tesoro del monastero. Si tratta dell'unica opera esposta in questo ambiente, a garanzia della sua massima valorizzazione.\nDescrizione.\nI bracci della croce sono di forma trapezoidale, con i lati leggermente inflessi. Il braccio inferiore, inoltre, \u00e8 raddoppiato, ossia all'estremit\u00e0 del primo trapezio se ne innesta un secondo, portando il manufatto ad assumere lo schema della croce latina. L'incrocio dei bracci \u00e8 risolto con un tondo, il quale reca un \"Cristo Pantocratore\" a sbalzo sul lato anteriore della croce, risalente al IX-X secolo, e un \"Cristo crocifisso\" sul retro, databile al XVI secolo. La struttura della croce \u00e8 in legno rivestito da lamina metallica, costituita probabilmente da una lega di piombo e stagno, fissata al supporto con piccoli chiodi. Caratteristica inusuale \u00e8 il trattamento liscio della lamina, privo di filigrane o incisioni e in tal senso poco appariscente, scelta operata forse per dare il massimo risalto alle gemme incastonate. Le giunture dei fogli di lamina sui fianchi sono ricoperte da un'ulteriore fascia metallica, fissata con grossi chiodi ornamentali.\nIl sistema decorativo.\nLe gemme sono inserite in castoni di diverse tipologie: la pi\u00f9 antica, pertinente alla castonatura originale e comunque diffusa nell'Alto Medioevo, prevede una lamina liscia ribattuta attorno alla pietra. Un'altra, posteriore, \u00e8 costituita ancora da una lamina liscia ma con un giro di piccole perle metalliche alla base, mentre una terza, usata soprattutto per le castonature moderne, ha la parte ribattuta della lamina decorata con tratti a incisione. La disposizione \"a tappeto\" delle pietre, apparentemente casuale, \u00e8 in realt\u00e0 organizzata e segue uno schema abbastanza regolare con tre file su ciascun braccio. Le pietre sono ulteriormente distribuite in base alla dimensione: quelle pi\u00f9 grandi sono sempre collocate sulla linea centrale dei bracci e alle loro estremit\u00e0, mentre le pi\u00f9 piccole seguono le linee esterne. Inoltre, i cammei di maggior pregio e significato sono posizionati in posizione privilegiata, ai lati del tondo centrale oppure alle estremit\u00e0 dei bracci, o al centro degli stessi. Nonostante le numerose sostituzioni delle gemme avvenute nel corso dei secoli, l'organizzazione originale \u00e8 sempre stata rispettata e nulla appare \"fuori posto\", contribuendo a mantenere l'aspetto complessivo della croce sostanzialmente immutato.\nLa sontuosit\u00e0 dell'apparato decorativo della Croce di Desiderio documenta una sapienza compositiva e un substrato culturale che solo una raffinata bottega orafa poteva detenere, in grado di valorizzare al meglio un apparato di gemme e cammei d'eccezione e assolutamente fuori dal comune. Di fatto, non esiste oggetto altomedioevale ornato da un numero cos\u00ec cospicuo di gemme di reimpiego. In termini di paragone, la legatura dell'Evangeliario di Teodolinda presenta in tutto otto pietre di produzione classica, tra l'altro quasi tutte rilavorate, la Borsa di Santo Stefano dalle Insegne imperiali e la Croce di Lotario di Aquisgrana circa dieci ciascuna: la Croce di Desiderio, invece, ne possiede circa cinquanta, di cui in particolare numerosi cammei. Le prevalenti tonalit\u00e0 entro cui si muovono i colori delle pietre e delle gemme sono il blu e il verde, caratteristica comune alle croci gemmate raffigurate nei mosaici del VI-VIII secolo. Segue un elenco delle pietre di maggior pregio artistico e storico, con schema identificativo della rispettiva collocazione.\nStile.\nLe croci gemmate e il reimpiego delle gemme classiche.\nL'iconografia della \"crux gemmata\", ossia del simbolo della Passione di Cristo, e del Cristianesimo in generale, ricoperto di gemme per sottolinearne trionfalmente il significato, \u00e8 molto antica e risale all'et\u00e0 costantiniana. Il significato liturgico, riferito alla regalit\u00e0 di Cristo, \u00e8 desunto anche dall'Apocalisse, dove si dice espressamente che la sua Citt\u00e0 risplende di pietre preziose. \u00c8 inoltre evidente l'allegoria alla corona come simbolo di potere e maestosit\u00e0 di un regnante, estesa a Cristo re dei popoli e della Chiesa. Dal V secolo in poi si hanno testimonianze figurative di croci gemmate, tra le quali la pi\u00f9 rappresentativa \u00e8 la croce a mosaico sulla calotta absidale della basilica di Sant'Apollinare in Classe, nonch\u00e9 documenti d'archivio che citano croci gemmate fisicamente esistenti, il cui obiettivo era esaltare il significato religioso della \"Maiestas Domini\" e la sua traslazione sui regnanti terreni e il loro ruolo.\nI tesori ecclesiastici si arricchiscono progressivamente di manufatti di questo tipo, facilmente impiegabili come croci d'altare, croci processionali o decorative dei luoghi sacri, con un picco decisamente notevole nella produzione tra la fine dell'VIII secolo e il X secolo. Le croci gemmate diventano rapidamente il dono per eccellenza di monarchi e personaggi di rilievo a chiese e monasteri e, parallelamente, si sviluppa e approfondisce l'oreficeria policroma, specializzata nella fabbricazione di preziosi manufatti in metallo con inserti di pietre preziose. Questa nuova pratica si diffonde rapidamente a molte altre tipologie di oggetti, sia d'uso liturgico che personale, soprattutto reliquiari e rivestimenti di evangeliari ma anche gioielli, soppiantando la precedente decorazione a smalti multicolori.\nIn concomitanza con queste nuove correnti si osserva l'introduzione del reimpiego di gemme antiche, comune alle oreficerie longobarde, franche e ottoniane. Il reimpiego di una gemma o di un cammeo di et\u00e0 classica, nella societ\u00e0 altomedioevale, porta in s\u00e9 un significato intrinseco di prestigio e regalit\u00e0 che si vuole trasmettere al manufatto dove si incastona la pietra. Questa attitudine, non a caso, viene mediata dall'arte bizantina, che per prima ha la facolt\u00e0 e l'onere di ricevere l'eredit\u00e0 dell'Impero romano e di perpetrarla ai successori. I cammei e le pietre lavorate di et\u00e0 classica presentano una preziosit\u00e0 di materiale, e soprattutto di lavorazione, che \u00e8 iconica del passato da cui provengono: essa cattura l'ammirazione degli orafi del periodo, i quali non esitano a riproporli in opere originali per richiamarne il prestigio e infonderlo nei nuovi oggetti liturgici, i quali a loro volta dovevano essere simbolo di regalit\u00e0 e maestosit\u00e0 in ambiti percepiti come prosecutori dei fasti romani. Naturalmente vi era anche attenzione ai soggetti rappresentati, i quali, essendo tutti pagani, spesso erano sottoposti pi\u00f9 o meno volontariamente a reinterpretazione in chiave cristiana, in modo da renderli consoni ad ornare oggetti di venerazione cristiana. Non \u00e8 un caso, per esempio, che tra i cammei classici impiegati nella Croce di Desiderio vi sia particolare abbondanza di ritratti, pi\u00f9 o meno generici, in quanto si tratta della tipologia pi\u00f9 facilmente e rapidamente reinterpretabile sotto qualsiasi ottica, in questo caso cristiana.\nConfronti con opere coeve.\nLe grandi dimensioni della Croce di Desiderio escludono che fosse una croce reliquiario o una croce votiva, come le pi\u00f9 antiche croci gemmate pervenute, frequenti anche in ambito longobardo e di cui la Croce di Agilulfo \u00e8 un prezioso esempio: la croce bresciana doveva essere una croce processionale, utilizzata in modo ininterrotto nel corso della storia del monastero e degnamente custodita al suo interno, probabilmente assieme al resto del tesoro nella chiesa di Santa Maria in Solario oppure direttamente nella chiesa di San Salvatore, su un apposito sostegno. La forma a bracci trapezoidali con il raddoppio del braccio inferiore trova un corrispettivo nella Croce di Santa Maria in Valle, eseguita nell'VIII secolo per il Tempietto longobardo di Cividale del Friuli: le due croci hanno inoltre in comune anche le misure e l'aspetto generale.\nNel complesso, la Croce di Desiderio \u00e8 riconducibile a un piccolo gruppo di croci processionali gemmate di grandi dimensioni eseguite tutte tra l'VIII e la fine del IX secolo, gruppo di cui fanno parte anche la Croce della Vittoria di Oviedo, la croce di Bischofshofen, la Croce delle Ardenne e altre croci francesi e tedesche. La Croce di Oviedo, in particolare, pu\u00f2 essere ritenuta opera della stessa bottega della croce bresciana. Esse rappresentano la massima evoluzione delle pi\u00f9 antiche croci gemmate votive, tutte di modeste dimensioni, e presentano numerosi dettagli in comune, non solo di tipo artistico ma anche tecnico, per esempio il ricorso ai grossi chiodi ornamentali lungo i fianchi dei bracci.\nDatazione.\nL'atto pi\u00f9 antico del monastero che riporti la donazione di strumenti liturgici \u00e8 quello di Adelchi del 760, il quale interviene dopo la fondazione del 753 da parte di Desiderio e Ansa per sottolineare ulteriormente il carattere regio del cenobio. In questo documento non vi \u00e8 alcuna esplicita menzione di una grande croce processionale, che avrebbe meritato di figurare tra gli altri doni. La famiglia reale longobarda, infatti, sembra pi\u00f9 concentrata nel donare importanti reliquie piuttosto che oggetti o strumenti, reliquie di cui le monache si faranno sempre vanto. Un ulteriore documento del 771 accenna a un tesoro con oggetti d'oro e d'argento ingemmati, ma nuovamente non contiene alcun riferimento diretto a una croce processionale, manufatto tutt'altro che scontato. I documenti d'archivio, pertanto, non sono d'aiuto nella datazione dell'opera.\nLa collocazione temporale all'inizio del IX secolo, dunque gi\u00e0 in et\u00e0 carolingia, non \u00e8 ugualmente retta da documentazione, tuttavia sembra avvalorata da una serie di caratteristiche del manufatto. In primo luogo vi sono le dimensioni monumentali, atipiche per un'opera d'oreficeria longobarda a pi\u00f9 in linea con la produzione carolingia, cos\u00ec come il rivestimento \"a tappeto\" di gemme multicolori. Vi \u00e8 tuttavia una sostanziale continuit\u00e0 tra la cultura artistica longobarda e carolingia, con un contributo fondamentale della prima per la formazione della seconda. La Croce di Desiderio, quindi, si pu\u00f2 identificare come un illustre esempio di questa fase di transizione: nel suo aspetto si configura similmente alle monumentali croci gemmate che si diffonderanno largamente, soprattutto in ambito transalpino, tra IX e XI secolo, mentre la lavorazione \u00e8 modulata in modo imprescindibile sul reimpiego delle gemme classiche alla ricerca di una emulazione diretta dei fasti romani, atteggiamento pienamente longobardo. \u00c8 inoltre probabile che diversi cammei e pietre lavorate provengano dai tesori imperiali di cui Desiderio si era impadronito a Ravenna nel 751, a cui si aggiungono le gemme donate al nascente monastero da personaggi di spicco: pertanto, molto del patrimonio glittico successivamente incastonato sulla croce era gi\u00e0 stato raccolto in et\u00e0 longobarda.\nLa volont\u00e0 di ripresa quasi filologica della Roma imperiale, propriamente longobarda, \u00e8 molto evidente anche nel ricorso a pseudocammei in pasta vitrea, i quali tuttavia mostrano iconografie ed espressivit\u00e0 della prima et\u00e0 carolingia, il che riporta alla gi\u00e0 citata dicotomia tra tecnica e stile. Queste gemme, oltretutto, sono facilmente collocabili al periodo di grande rinascita della lavorazione del vetro e della pasta vitrea, il quale nuovamente si data tra la fine dell'VIII e l'inizio del IX secolo. Questa lunga serie di fattori consente anche di ipotizzare una collocazione norditalica, forse proprio bresciana, dell'officina realizzatrice del manufatto: l'ipotesi \u00e8 principalmente avvalorata dalla provenienza appunto norditalica di numerose gemme incastonate sulla croce e, in secondo luogo, doveva esistere un collegamento agevole, se non diretto, tra la bottega e il monastero di Santa Giulia, fornitore dell'intero apparato glittico.\nUna datazione all'inizio del IX secolo, infine, \u00e8 in grado di appianare il divario cronologico altrimenti esistente tra la croce e lo sbalzo del \"Cristo Pantocratore\" nel tondo centrale, un'opera d'oreficeria di altissima qualit\u00e0 difficilmente sganciabile dal IX-X secolo. In questo modo, esso tornerebbe ad essere contemporaneo all'esecuzione del resto della croce, e non una poco verosimile aggiunta successiva di pochi decenni."}
{"id": "1168806", "revid": "767487", "url": "https://it.wikipedia.org/wiki?curid=1168806", "title": "Bad Urach", "text": "Bad Urach \u00e8 una citt\u00e0 tedesca di abitanti, situata nel land del Baden-W\u00fcrttemberg.\nQua \u00e8 nato il politico Cem \u00d6zdemir. "}
{"id": "1168807", "revid": "110157", "url": "https://it.wikipedia.org/wiki?curid=1168807", "title": "Bad Waldsee", "text": "Bad Waldsee \u00e8 una citt\u00e0 tedesca situata nel land del Baden-W\u00fcrttemberg.\nDiede i natali alla beata Elisabetta Achler, terziaria francescana del XV secolo."}
{"id": "1168808", "revid": "110157", "url": "https://it.wikipedia.org/wiki?curid=1168808", "title": "Bad Wildbad", "text": "Bad Wildbad \u00e8 una citt\u00e0 tedesca di abitanti, situata nel land del Baden-W\u00fcrttemberg."}
{"id": "1168810", "revid": "110157", "url": "https://it.wikipedia.org/wiki?curid=1168810", "title": "Bad Wimpfen", "text": "Bad Wimpfen \u00e8 un comune tedesco di 6.872 abitanti, situato nel land del Baden-W\u00fcrttemberg. Il suo territorio \u00e8 bagnato dal fiume Jagst.\nStoria.\nFu un forte militare romano del limes germanico-retico di un'unit\u00e0 ausiliaria, tra la fine del principato di Domiziano e l'inizio di quello di Traiano (93-100 circa). \nAmministrazione.\nGemellaggi.\nBad Wimpfen \u00e8 gemellato con:"}
{"id": "1168811", "revid": "29244", "url": "https://it.wikipedia.org/wiki?curid=1168811", "title": "Torre Guaceto", "text": ""}
{"id": "1168813", "revid": "110157", "url": "https://it.wikipedia.org/wiki?curid=1168813", "title": "Bad Wurzach", "text": "Bad Wurzach \u00e8 una citt\u00e0 tedesca situata nel land del Baden-W\u00fcrttemberg."}
{"id": "1168814", "revid": "21880", "url": "https://it.wikipedia.org/wiki?curid=1168814", "title": "Chaetodon austriacus", "text": "Chaetodon austriacus, conosciuto comunemente come pesce farfalla austriaco, \u00e8 un pesce d'acqua salata appartenente alla famiglia Chaetodontidae.\nDescrizione.\nIl pesce farfalla austriaco presenta corpo ovaloide, fortemente compresso ai fianchi. Il muso \u00e8 allungato. La pinna dorsale copre tutto il dorso, terminando alla stessa lunghezza della coda. La pinna anale, seppure pi\u00f9 corta, continua la linea di pinna caudale e dorsale. Le ventrali sono piccole.\nLa livrea \u00e8 giallo vivo, interrotta da 3 linee verticali sulla testa e da numerose sottili linee orizzontali sui fianchi. Una linea, nella parte posteriore del corpo, si allarga in una chiazza nera pi\u00f9 spessa. La pinna dorsale \u00e8 bianca, con la parte terminale gialla e nera. Il peduncolo caudale \u00e8 nero, cos\u00ec come la coda, orlata di giallo spento. La pinna anale continua la linea nera, ed \u00e8 orlata di giallo. Ventrali e pettorali sono gialle.\nPu\u00f2 raggiungere i 15\u00a0cm di lunghezza.\nBiologia.\nComportamento.\n\u00c8 una specie territoriale; vive da solo o in coppia.\nAlimentazione.\nSi nutre essenzialmente di microfauna corallina e di polipi dei coralli, prediligendo quelli dei generi \"Acropora\", \"Porites\" e \"Pocillopora\"\nDistribuzione e habitat.\n\u00c8 una specie diffusa unicamente nel Mar Rosso e nel Golfo di Aden. Vive in prossimit\u00e0 delle formazioni madreporiche, in acque con temperatura tra i 24 e i 28\u00a0\u00b0C, prediligendo fondali poco profondi e le piattaforme coralline."}
{"id": "1168818", "revid": "110157", "url": "https://it.wikipedia.org/wiki?curid=1168818", "title": "Bahlingen am Kaiserstuhl", "text": "Bahlingen am Kaiserstuhl \u00e8 un comune tedesco di 3.823 abitanti, situato nel land del Baden-W\u00fcrttemberg."}
{"id": "1168821", "revid": "118432096", "url": "https://it.wikipedia.org/wiki?curid=1168821", "title": "Baiersbronn", "text": "Baiersbronn \u00e8 un comune tedesco di abitanti, situato nel land del Baden-W\u00fcrttemberg."}
{"id": "1168823", "revid": "110157", "url": "https://it.wikipedia.org/wiki?curid=1168823", "title": "Baindt", "text": "Baindt \u00e8 un comune tedesco di 4.604 abitanti, situato nel land del Baden-W\u00fcrttemberg."}
{"id": "1168824", "revid": "767487", "url": "https://it.wikipedia.org/wiki?curid=1168824", "title": "Balgheim", "text": "Balgheim \u00e8 un comune tedesco di 1.040 abitanti, situato nel land del Baden-W\u00fcrttemberg."}
{"id": "1168825", "revid": "1446238", "url": "https://it.wikipedia.org/wiki?curid=1168825", "title": "Ballendorf", "text": "Ballendorf \u00e8 un comune tedesco di 643 abitanti, situato nel land del Baden-W\u00fcrttemberg."}
{"id": "1168826", "revid": "767487", "url": "https://it.wikipedia.org/wiki?curid=1168826", "title": "Ballrechten-Dottingen", "text": "Ballrechten-Dottingen \u00e8 un comune tedesco di 2.232 abitanti, situato nel land del Baden-W\u00fcrttemberg."}
{"id": "1168827", "revid": "110157", "url": "https://it.wikipedia.org/wiki?curid=1168827", "title": "Baltmannsweiler", "text": "Baltmannsweiler \u00e8 un comune tedesco di 5.552 abitanti, situato nel land del Baden-W\u00fcrttemberg."}
{"id": "1168829", "revid": "1446238", "url": "https://it.wikipedia.org/wiki?curid=1168829", "title": "Balzheim", "text": "Balzheim \u00e8 un comune tedesco di 2.020 abitanti, situato nel land del Baden-W\u00fcrttemberg."}
{"id": "1168832", "revid": "110157", "url": "https://it.wikipedia.org/wiki?curid=1168832", "title": "Bammental", "text": "Bammental \u00e8 un comune tedesco di 6.395 abitanti, situato nel land del Baden-W\u00fcrttemberg."}
{"id": "1168833", "revid": "767487", "url": "https://it.wikipedia.org/wiki?curid=1168833", "title": "B\u00e4renthal", "text": "B\u00e4renthal \u00e8 un comune tedesco di 424 abitanti, situato nel land del Baden-W\u00fcrttemberg."}
{"id": "1168836", "revid": "106456", "url": "https://it.wikipedia.org/wiki?curid=1168836", "title": "Bartholom\u00e4", "text": "Bartholom\u00e4 \u00e8 un comune tedesco di 2.197 abitanti, situato nel land del Baden-W\u00fcrttemberg. \n\u00c8 uno dei comuni che formano l'Albuch."}
{"id": "1168840", "revid": "110157", "url": "https://it.wikipedia.org/wiki?curid=1168840", "title": "Beilstein (Baden-W\u00fcrttemberg)", "text": "Beilstein \u00e8 un comune tedesco di 6.140 abitanti, situato nel land del Baden-W\u00fcrttemberg.\nAmministrazione.\nGemellaggi.\nBeilstein \u00e8 gemellata con:"}
{"id": "1168843", "revid": "1446238", "url": "https://it.wikipedia.org/wiki?curid=1168843", "title": "Beimerstetten", "text": "Beimerstetten \u00e8 un comune tedesco di 2.438 abitanti, situato nel land del Baden-W\u00fcrttemberg."}
{"id": "1168846", "revid": "104485", "url": "https://it.wikipedia.org/wiki?curid=1168846", "title": "Legge della segregazione", "text": "La legge della segregazione (nota anche come \"seconda legge di Mendel\") \u00e8 una legge della genetica classica, enunciata da Gregor Mendel nel suo \"Esperimenti sull'ibridazione delle piante\", pubblicato nel 1866. Essa afferma che nell'autofecondazione degli ibridi della prima generazione, ciascuno dei due fattori che determinano un carattere si separa dall'altro (cio\u00e8 si segrega) in gameti diversi.\nLe osservazioni di Mendel.\nMendel not\u00f2 che, incrociando tra loro due individui \"puri\" (ossia omozigoti) di piselli con due caratteristiche differenti (ad esempio fiori bianchi e rossi) la prima generazione presentava solamente una caratteristica (definita dominante, nell'esempio il colore dei fiori rosso).&lt;br&gt;\nIncrociando nuovamente due individui della prima generazione, detti anche generazione parentale o genitori (che ora sappiamo essere eterozigoti), il monaco not\u00f2 che si presentava nuovamente il carattere \"recessivo\" (nell'esempio il colore dei fiori bianco), in rapporto 3:1. Per questo Mendel suppose che il carattere recessivo dovesse essere stato trasmesso dalla generazione iniziale alla seconda generazione (detta anche filiade) attraverso la prima generazione, nonostante non fosse visibile (ossia non fosse presente come fenotipo).\nOra si sa che, mentre nella seconda generazione filiale il rapporto tra fenotipo dominante e recessivo \u00e8 3:1 perch\u00e9 salta una generazione, il rapporto tra i genotipi \u00e8 1:2:1, ossia un omozigote dominante, due eterozigoti, un omozigote recessivo.\nLa legge.\nLa seconda legge \u00e8 strutturata in quattro parti:"}
{"id": "1168847", "revid": "1543377", "url": "https://it.wikipedia.org/wiki?curid=1168847", "title": "Taranis", "text": "Nella mitologia celtica Taranis, o Taranus, era il dio del tuono venerato in Gallia e in Antica Britannia e citato, assieme a Esus e Toutatis, dal poeta romano Marco Anneo Lucano nel suo poema epico \"Pharsalia\" come una divinit\u00e0 celtica alla quale venivano tributati anche sacrifici. Era associato, come il ciclope Bronte nella mitologia greca, con la ruota e potrebbe aver ricevuto dei sacrifici umani, ma non vi sono certezze.\nGeneralit\u00e0.\nMolte raffigurazioni di un dio barbuto con un fulmine in una mano e una ruota nell'altra sono state ritrovate presso i galli, dove questa divinit\u00e0 apparentemente era in relazione con Giove. \u00c8 verosimilmente connesso con l'anglosassone \u00deunor, il norreno Thor, il germanico Donar, Ambisagrus, l'irlandese Tuireann e il santo Culdee Taran. Il nome Taranis non \u00e8 stato ancora scoperto dalle iscrizioni galliche, ma ne sono state trovate varianti simili, come Taranucno-, Taranuo-, e Taraino-.\nTaranis veniva venerato anche nell'area piemontese come Dio del tuono, secondo la leggenda il rumore del tuono era prodotto dalla ruota del carro del dio. (R\u00f9a d\u00e9l trun)\nEtimologia.\nIl lessico ricostruito del linguaggio Proto-Celtico, raccolto dall'Universit\u00e0 del Galles suggerisce che il nome \u00e8 probabilmente derivato in sostanza dal Proto-Celtico *\"Toranos\". Questa parola Proto-Celtica significa \u2018tuono.\u2019 Al giorno d'oggi in gallese \"Taranu\" significa 'tuonare'.\nTaranis, come personificazione del tuono, viene spesso identificato con divinit\u00e0 simili trovate in altri pantheon indoeuropei. Tra questi, Thor e il dio ittita \"Tarhun\" (vedi \"Teshub\") contengono un corrispondente \"*\" elemento. Anche la divinit\u00e0 tracia chiamata \"Zbel-thurdos\" o \"Zbel-Thiurdos\" contiene questo elemento (Lingua tracica \"- thurd(a)\" \"spingere, schiantarsi\"). Gli altri hanno etimologie diverse, ad esempio *, Bronte e Indra."}
{"id": "1168849", "revid": "647919", "url": "https://it.wikipedia.org/wiki?curid=1168849", "title": "\u00celes Lavezzi", "text": ""}
{"id": "1168850", "revid": "124160353", "url": "https://it.wikipedia.org/wiki?curid=1168850", "title": "Archosauromorpha", "text": "Gli arcosauromorfi (Archosauromorpha ) sono un'infraclasse di rettili diapsidi che apparvero per la prima volta nel Permiano superiore (Wuchiapingiano, circa 259 milioni di anni fa), e divennero molto comuni nel corso del Triassico.\nDescrizione.\nQuesta infraclasse comprende numerosi gruppi molto differenti tra loro, come i rincosauri, i trilofosauri, i prolacertiformi, gli arcosauriformi e forse anche i coristoderi. Anche se questi rettili erano molto variegati in apparenza (un tempo erano classificati addirittura in sottoclassi distinte - i trilofosauri negli euriapsidi, i rincosauri tra i lepidosauri), vi sono molti dettagli scheletrici e cranici che suggeriscono un'origine comune per questi animali. Dei gruppi menzionati sopra, i primi tre si estinsero alla fine del Triassico, mentre i coristoderi continuarono a prosperare fino al Miocene (circa 20 milioni di anni fa). Gli arcosauriformi, invece, furono molto importanti nel corso del Triassico e diedero origine ai veri arcosauri, che comprendono i coccodrilli, gli pterosauri, i dinosauri e infine per estensione gli uccelli.\nTassonomia.\nFilogenia.\nArchosauromorpha\n |--+--Rhynchosauria\n | `--+-?\"Teraterpeton\"\n | `--Trilophosauria\n `--+--Prolacertiformes\n `--Archosauriformes\n |-?\"Uatchitodon\"\n |--Proterosuchidae\n `--+-?Erythrosuchidae\n `--+-?\"Heleosaurus\"\n `--+--Euparkeriidae\n `--Avesuchia\n |-?\"Turfanosuchus\"\n |--Proterochampsidae\n `--+--\"Yonghesuchus\"\n `--Archosauria\n |--Crurotarsi (coccodrilli e loro parenti)\n `--Ornithodira (dinosauri, pterosauri, uccelli)"}
{"id": "1168854", "revid": "22356", "url": "https://it.wikipedia.org/wiki?curid=1168854", "title": "Arcosauromorfi", "text": ""}
{"id": "1168857", "revid": "9171830", "url": "https://it.wikipedia.org/wiki?curid=1168857", "title": "\u00c9cole Polytechnique", "text": ""}
{"id": "1168862", "revid": "5585", "url": "https://it.wikipedia.org/wiki?curid=1168862", "title": "Gran variet\u00e0", "text": ""}
{"id": "1168864", "revid": "110157", "url": "https://it.wikipedia.org/wiki?curid=1168864", "title": "Badenweiler", "text": "Badenweiler \u00e8 un comune tedesco di abitanti, situato nel land del Baden-W\u00fcrttemberg."}
{"id": "1168871", "revid": "97701", "url": "https://it.wikipedia.org/wiki?curid=1168871", "title": "Polpa", "text": ""}
{"id": "1168872", "revid": "123358803", "url": "https://it.wikipedia.org/wiki?curid=1168872", "title": "Appiano (famiglia)", "text": "Gli Appiano (o d'Appiano o Appiani) furono una famiglia nobiliare italiana, originaria di un borgo della Valdera ormai scomparso, che regn\u00f2 su Piombino e i territori ad esso connessi dal 1399 al 1628, prima come Signori e poi come Principi.\nFurono, brevemente dal 1392 al 1399, anche possessori della Repubblica di Pisa e proprio dalla sua vendita ai Visconti poterono ricavare e fondare la Signoria di Piombino, poi innalzata a Principato.\nOrigini della famiglia.\nLa Famiglia Appiani era una casata nobile originaria della val d'Era, forse di un tal paese denominato \"Al Piano\", da cui con ogni probabilit\u00e0 il loro cognome, insediatasi in Pisa alla fine del XIII secolo con il loro capostipite, a noi noto, Guarnito d'Appiano, notaio vissuto all'incirca tra il 1200 ed il 1255. Originariamente ricchi mercanti, divennero nobili a Pisa per i servigi notarili presso i reggenti della repubblica marinara: il figlio di Guarnito, Jacopo (ca. 1230-1290), fu notaio collegiato a Pisa; il nipote Benvenuto, notaio, divenne Capitano della Corporazione dei Notai pisani nel 1303, e mor\u00ec verso il 1330; il pronipote Vanni, notaio, divenne Anziano di Pisa nel 1328, Cancelliere del Senato di Lucca nel 1347 e mor\u00ec decapitato a Pisa il 28 maggio 1355.\nFiglio di Vanni fu Jacopo (1322 circa - 5 settembre 1398) che, a seguito di una vita di sempre maggiore impegno nella vita del comune pisano, riusc\u00ec a diventare Cancelliere della Repubblica di Pisa e capo della fazione dei Raspanti insieme alla consorteria della Gherardesca: nel 1392, avendo bramosie di potere ed aspirando alle massime cariche dello Stato, organizz\u00f2 con altri complici una congiura ai danni del signore di Pisa Pietro Gambacorti, uccidendolo, e avvelen\u00f2 i suoi due figli, capi della fazione dei Bergolini, insieme alla consorteria dei Lanfranchi. Si proclam\u00f2 cos\u00ec capitano del popolo il 25 ottobre 1392 e rimase per quasi un decennio alla signoria di Pisa.\nPer giustificarsi ed avere la benevolenza dei cittadini motiv\u00f2 tal gesto estremo affermando che il Gambacorti l'aveva pubblicamente offeso apostrofandolo \u201casino\u201d; bench\u00e9 si trattasse di una mera menzogna ebbe la benevolenza di politici e cittadini. Nel suo stemma, a monito e conferma dell'avvenuto, (tal usanza protrarr\u00e0 anche nell'armi ed effigi del figlio Gherardo, a Piombino) fece introdurre un asino in posizione seduta su uno scudo col motto: \u201casino sono ma con il mio sapere, gli altri stan ritti mentre io sto a sedere\u201d.\nAppiano di Piombino.\nAlla morte di Jacopo, il 5 settembre 1398, gli succedette il figlio secondogenito Gherardo Leonardo (Pisa, 1370 circa - Piombino, maggio 1405) che per\u00f2, riscontrate le enormi difficolt\u00e0 economiche e politiche in cui versava l'ormai decadente ex repubblica marinara decise nel 1399 di cedere alle insistenze del Duca di Milano, Gian Galeazzo Visconti, vendendo citt\u00e0 e contado per la cifra di fiorini, ma tenendo per s\u00e9 e la sua corte la parte meridionale ed insulare della Signoria (Piombino, Suvereto, Buriano, Scarlino, Vignale, Populonia, l'Elba, Pianosa e l'Isola di Montecristo) andando cos\u00ec a formare un nuovo Stato, la Signoria di Piombino. Il Visconti, sebbene non di buon grado, avrebbe infatti desiderato l'intero Stato con le ricche miniere elbane ed il fondamentale snodo strategico-portuale di Piombino, ma consapevole che l'offerta non era negoziabile, spinto dalle sue mire espansionistiche, accett\u00f2. Gherardo pose cos\u00ec fine alla secolare indipendenza della Repubblica di Pisa, portando alla soppressione la sua Signoria e alla conclusione definitiva della ex repubblica marinara.\nMorto Gherardo (maggio 1405), gli succedette il figlio Jacopo II nato nel 1400 circa: durante la minore et\u00e0 fu posto sotto la reggenza della madre Paola Colonna, che alla sua morte senza prole nel 1441, riassunse il potere scontrandosi con il cognato Emanuele Appiano. Questi assold\u00f2 il condottiero di ventura Baldaccio d'Anghiari per attaccare Piombino e chiese l'aiuto dei Fiorentini, con cui Jacopo II aveva troncato l'alleanza per passare con i Senesi ed i Visconti. Dopo la morte di Paola nel 1445 il potere pass\u00f2 a Caterina, sorella di Jacopo II: di fatto le leve del comando erano delle mani di suo marito, nominato co-signore, il condottiero Rinaldo Orsini. Morto questi di peste nel 1450 e l'anno dopo la moglie, Emanuele venne eletto dai piombinesi signore dello stato.\nEmanuele d'Appiano creato nel 1441 Conte Palatino del Sacro Romano Impero, si avvicin\u00f2 politicamente alla Spagna, sposandosi, in Troia, nel 1445 con Colia (de' Giudici),figlia naturale di Alfonso V d'Aragona, Re di Aragona, Re di Napoli, Re di Valencia, Re di Sardegna, Re di Corsica, di Sicilia e di Maiorca, Conte di Barcellona, e nel 1465 fu' aggregato alla famiglia D'Aragona da Re Giovanni II d'Aragona aggiungendo al cognome d'Appiano quello d'Aragona. Egli convinse il proprio figlio Jacopo III d'Appiano \nD'Aragona (figlio naturale di Emanuele e di Colia), uomo crudele e tirannico, a proteggere per quanto poco poteva in uno stato cos\u00ec piccolo gli artisti locali, egli spos\u00f2 in Genova, nel 1454 Battistina, figlia del Doge Giano I Campofregoso, Signore di Sarzana.Nel 1474 divenne signore Jacopo IV d'Appiano d'Aragona che spos\u00f2 nel 1476/8 Vittoria, figlia di Antonio Todeschini Piccolomini 1\u00ba Duca di Amalfi e di donna Maria d'Aragona (1460 - 1518) una nipote del Re di Spagna e nel 1509 ottenne dall'Imperatore Massimiliano I d'Asburgo il titolo di Principe del Sacro Romano Impero.\nSuo figlio Jacopo V si impegn\u00f2 in un'attiva politica matrimoniale, favorito anche dalla breve vita delle sue mogli: spos\u00f2 prima, come gli avi, una nipote di Ferdinando il Cattolico, da poco sovrano di Napoli, poi due sorelle Ridolfi, nipoti del fiorentino Leone X e di Clemente VII ed infine un'altra discendente per via materna di Lorenzo il Magnifico, che gli sopravvisse: grazie a queste parentele con il granduca Cosimo I pot\u00e9 affidare a lui l'onere della difesa dello stato dai pirati barbareschi.\nSuo figlio Jacopo VI nel 1548 fu scacciato da Piombino poich\u00e9 l'imperatore Carlo V aveva ceduto il principato a Cosimo I, insoddisfatto di come l'Appiano difendeva le sue coste dai pirati. La situazione torn\u00f2 allo \"status quo\", eccezion fatta per la perdita dei diritti su Cosmopoli, nel 1559, con il beneplacito imperiale. Nel 1562 si scaten\u00f2 contro di lui una rivolta popolare, che lo port\u00f2 ad abbandonare lo stato per andare a militare nella flotta toscana, lasciando come governatore \"in loco\" il figlio illegittimo Alessandro, che riusc\u00ec a far legittimare dall'Imperatore perch\u00e9 gli potesse succedere. In seguito ad una rivolta, favorita anche dal presidio spagnolo di Piombino, venne ucciso nel 1589, dopo solo quattro anni di regno.\nGli succedette il figlio Jacopo VII, prima sotto la reggenza della madre Isabella di Mendoza, che ottenne nel 1594 dall'imperatore Rodolfo II l'elevazione del feudo in Principato dell'Impero. Con Jacopo VII la casata degli Appiano si estinse in linea maschile primogenita nel 1603; nello stesso anno divenne principe per un brevissimo periodo un cugino, Carlo Appiano.\nIn seguito fu la sorella di Cosimo, Isabella Appiano, a reggere il principato fino al 1628, prima con il marito e zio Giorgio de Mendoza (morto nel 1618) e poi con il secondo marito Paolo Giordano II Orsini, sposato nel 1621. Nel 1628 Isabella fu spodestata, i cugini (discendenti di Carlo I Appiano) non furono ritenuti atti a succederle e il principato di Piombino e dell'Elba (mutilati di Portolongone) fu concesso il 24 marzo 1634 dall'imperatore Ferdinando II a Niccol\u00f2 Ludovisi, sposato con Polissena de Mendoza, figlia di Isabella.\nAltri rami familiari.\nAppiano di Populonia.\nSestogenito di Jacopo III fu Belisario (circa 1465 - 1515), dal 1474 Signore di Valle e Montioni: sposatosi con Aurelia Sforza, figlia di Guido Sforza conte di Santa Fiora, e Francesca Farnese, fu padre di Camillo, generale della Repubblica di Siena ucciso dai suoi soldati nel 1529 e di Ferrante (1492 - 1515). Questi divenne signore di Valle e Montioni nel 1515 alla morte del padre e si arricch\u00ec moltissimo grazie allo sfruttamento delle miniere di allume, fino a poter comprare dal duca Alessandro de' Medici il titolo di marchese nel 1534; risiedeva spesso a Populonia e per questo compare in alcuni testi come \"Signore\" di detta citt\u00e0.\nSposatosi con una Orsini, fu padre di svariati figli: il maschio primogenito, Sforza (1526 - 1581) sposatosi con Camilla Gonzaga, figlia di Carlo Signore di Gazzuolo, fu padre di Carlo I, il pi\u00f9 prossimo parente maschio della linea principesca di Piombino, che per questo fu creato, seppur per un solo mese, principe nel 1603 alla morte di Jacopo VII. Poich\u00e9 nessuno dei suoi nove figli ebbe prole vissuta fino all'et\u00e0 adulta, e ci\u00f2 accadde anche ai suoi numerosi fratelli, si estinse questa linea.\nAppiano di Piacenza e del Piemonte.\nIl quartogenito di Jacopo IV, Gerolamo (Genova, 1489 - Piombino, 1521) detto il \"Signore dell'Elba\",fu ascritto al Patriziato di Piacenza nel 1537, e si spos\u00f2 prima con Camilla Fregoso, di nobile famiglia genovese, poi con Caterina Torelli figlia di Cristoforo, signore sovrano e conte di Montechiarugolo ed infine con Antonia Sforza, figlia di Alessandro Sforza, Conte di Borgonovo. Nonostante le tre mogli ebbe solo un figlio maschio e due figlie femmine, la primogenita Porzia, nata a Piacenza nel 1537, spos\u00f2 Ottaviano Landi, Conte di Rivalta, la secondogenita, Flavia nata a Piacenza nel 1539, spos\u00f2 Antonio Maria Terzi, Conte di Sissa e Belvedere, mentre il terzogenito, Giambattista (1550 - 1603), fu creato Conte del Sacro Romano Impero, e fu'patrizio di Piacenza. Fu padre di Alberico, la cui discendenza ancora esistente in linea maschile porta i titoli di marchesi di Baselica e conti del Sacro Romano Impero. Il primogenito di Gerolamo fu Giulio (1586 - 1629), consignore di Castino e Cortemiglia: la sua discendenza ottenne il titolo di conte di Castelletto Uzzone nel 1796. Suo figlio Conte Luigi Fresia Appiani di Castino (procuratore del Regno d'Italia) marit\u00f2 la Contessa Benedetta Protto, dalla quale ebbe tre figli: Giulio Fresia Appiani di Castino, Giuseppe ed Eugenio. Il secondogenito Evangelista, consignore di Cocconato e Torre Bormida, fu consigliere del Duca di Savoia, presso la cui corte fece carriera: sposato a Clementina Del Carretto, ebbe discendenza che si estinse con i fratelli Francesco Tommaso, consignore di Cocconato e Torre Bormida (morto a Torino nel 1743) e Alessandro, arciprete di San Chiaffredo a Saluzzo (morto a Dogliani nel 1756).\nUn discendente del ramo piemontese, Paolo Appiani di Castelletto, \u00e8 stato deputato del Regno di Sardegna.\nNote.\nAnnotazioni \nFonti "}
{"id": "1168874", "revid": "1543377", "url": "https://it.wikipedia.org/wiki?curid=1168874", "title": "Carlo Cotumacci", "text": "Biografia.\nLe date della sua nascita e della sua morte sono oggetto di discussione. Studi\u00f2 al Conservatorio dei Poveri di Ges\u00f9 Cristo di Napoli; dal 1737 fece parte della Congregazione dei Musici della citt\u00e0 partenopea. Alla sua scuola si form\u00f2 Vincenzo Tobia Bellini, prolifico musicista abruzzese di Torricella Peligna, che ebbe come allievo fino al 18\u00ba anno di et\u00e0 il nipote Vincenzo Bellini, il \" C\"igno\" \"di Catania\"\" autore della \"Sonnambula\" e della \"Norma\".\nLe date probabili della sua nascita sono:\n. 1698;(la data pi\u00f9 probabile)\nLe date probabili della sua morte invece sono:\nFu allievo di Filippo Marchetti e Francesco Durante al Conservatorio di Sant'Onofrio a Porta Capuana di Napoli.\nGli succedette Giacomo Insanguine.\nIniziata la carriera come compositore lavor\u00f2 dapprima come organista alle principali chiese di Napoli poi, dal 1755 alla data della sua morte insegn\u00f2 al Conservatorio di Sant'Onofrio dove ebbe come allievo addirittura Giovanni Paisiello."}
{"id": "1168878", "revid": "1982", "url": "https://it.wikipedia.org/wiki?curid=1168878", "title": "Borgo marinari", "text": ""}
{"id": "1168880", "revid": "119353328", "url": "https://it.wikipedia.org/wiki?curid=1168880", "title": "Marco Buratti (personaggio)", "text": "Marco Buratti, pi\u00f9 noto come \"l'Alligatore\", \u00e8 il protagonista di molti romanzi gialli editi da Edizioni e/o e scritti da Massimo Carlotto.\nContesto narrativo.\nDopo aver trascorso ingiustamente sette anni in carcere, una volta libero l'Alligatore diventa una sorta di \"detective privato\" senza licenza e nell'ombra, coadiuvato dal contrabbandiere e rapinatore milanese Beniamino Rossini, un violento gangster di vecchio stampo, e dall'analista del gruppo, Max La Memoria.\nAmante del blues (deve il suo soprannome proprio al fatto di essere stato il front man della band musicale Old Red Alligator) e del Calvados, l'Alligatore \u00e8 costretto ogni volta a fare i conti con crimini spesso insabbiati da una societ\u00e0 di provincia bigotta e perbenista e con la sua inquietudine latente, frutto dell'ingiusta prigionia.\nLe sue \"inchieste\" si svolgono nel ricco e criminale nord-est italiano, crocevia di traffici di ogni tipo e di affari sempre in bilico tra economia legale e illegale (\"La verit\u00e0 dell'Alligatore\"), tra la Sardegna e la Corsica, sulle tracce di bande criminali composte da ex funzionari dei servizi segreti e trafficanti di droga, e nel pieno delle lotte dell'independentismo corso (\"Il mistero di Mangiabarche\").\nBibliografia.\nLibri che vedono l'Alligatore protagonista:"}
{"id": "1168885", "revid": "124160367", "url": "https://it.wikipedia.org/wiki?curid=1168885", "title": "Archosauriformes", "text": "Gli arcosauriformi (Archosauriformes), da non confondere con il pi\u00f9 ampio gruppo degli arcosauromorfi, sono un grande gruppo di rettili diapsidi sviluppatosi nel corso del Permiano superiore (circa 250 milioni di anni fa).\nEvoluzione.\nQuesti rettili includono la primitiva famiglia dei proterosuchidi (Proterosuchidae), predatori semiacquatici simili a coccodrilli, lunghi all'incirca un metro e mezzo, dotati di lunghi musi e di arti ai lati del corpo. Diversamente dalla maggior parte dei terapsidi loro contemporanei, i proterosuchidi sopravvissero tranquillamente attraverso l'estinzione di massa del Permiano-Triassico, forse a causa del fatto che erano \"spazzini\" opportunistici, o forse perch\u00e9 potevano trattenersi pi\u00f9 a lungo in acqua per sopportare un clima eccessivamente caldo.\nQuesti scenari, per\u00f2, sono del tutto ipotetici. Ci\u00f2 che \u00e8 chiaro \u00e8 che questi animali furono di grande successo nel loro nuovo ambiente, e si evolsero rapidamente. In pochi milioni di anni, all'inizio del Triassico, i proterosuchidi diedero origine ai grandi eritrosuchidi (Erythrosuchidae), ai proterocampsidi (Proterochampsidae) e agli agili euparkeridi (Euparkeriidae), dai quali fior\u00ec un gran numero di famiglie pi\u00f9 evolute, raggruppate negli arcosauri, che in breve tempo riempirono le nicchie ecologiche lasciate vuote dal declino dei terapsidi.\nGruppi non validi.\nGli arcosauriformi precedenti all\"'Euparkeria\" erano in passato inclusi nel sottordine Proterosuchia, dell'ordine dei tecodonti. Ma, secondo l'analisi cladistica, sia i proterosuchi sia i tecodonti sono da considerarsi gruppi parafiletici, e quindi non validi nelle classificazioni attuali. Questi animali, ora, sono considerati arcosauriformi basali."}
{"id": "1168889", "revid": "767487", "url": "https://it.wikipedia.org/wiki?curid=1168889", "title": "Dali's Car", "text": "I Dalis Car sono stati un gruppo musicale inglese formatosi nel 1984.\nNacquero nel 1984 dal sodalizio tra Peter Murphy, cantante dei Bauhaus, e Mick Karn, fino al 1982 bassista dei Japan. La produzione artistica del duo si limit\u00f2 ad un album, \"The Waking Hour\", del 1984, che usc\u00ec affiancato da un singolo \"The Judgement is the Mirror\" e da un EP \"InGladAloneness\" uscito nell'aprile del 2012. L'album \"The Waking Hour\" seppur di qualit\u00e0 fu un fiasco commerciale. Il gruppo venne sciolto nello stesso anno e sia Murphy che Karn si dedicarono a carriere da solista. Non vi \u00e8, tuttavia, notizia di litigi o divergenze tra i due. Nell'autunno 2010 Peter Murphy e Mick Karn si riuniscono in studio per incidere l'EP \"InGladAloneness\" contenente 5 brani tra cui \"Artemis Rise\", una rivisitazione di \"Artemis\" del 1984 con l'aggiunta della voce di Murphy. Tale EP fu il testamento artistico di Karn, l'ultimo lavoro da lui realizzato in piena malattia e di cui non vide l'uscita sul mercato discografico causa decesso il 4 gennaio 2011. \nL'EP uscir\u00e0 qualche anno pi\u00f9 tardi, il 5 aprile 2012.\nLa lavorazione di \"The Waking Hour\".\nNell'album Murphy canta, mentre Karn suona basso, chitarre, sassofono, oboe e tastiera. La lavorazione del disco fu alquanto insolita: entrambi gli artisti lavoravano da soli in studio, inviandosi poi l'un l'altro le registrazioni in cassetta, suonando insieme solo poche volte.\nLo stile.\nLo stile musicale si rif\u00e0 ai lavori precedenti dei due musicisti, inserendosi nel filone goth rock/post punk, con una particolare attenzione all'uso del basso fretless e delle tastiere. Murphy e Karn lavorarono anche sui ritmi tribali; particolarmente innovativo per il genere fu l'uso degli strumenti a fiato: Karn suona infatti anche oboe e sassofono."}
{"id": "1168893", "revid": "5245", "url": "https://it.wikipedia.org/wiki?curid=1168893", "title": "Ciao (ciclomotore)", "text": ""}
{"id": "1168895", "revid": "731511", "url": "https://it.wikipedia.org/wiki?curid=1168895", "title": "James Bryce", "text": "Bryce fu decorato con il Order of Merit e il Royal Victorian Order.\nFu presidente della British Academy dal 1913 al 1917.\nElabor\u00f2 la distinzione tra \u00abcostituzione rigida\u00bb e \u00abcostituzione flessibile\u00bb. Una costituzione \u00e8 flessibile se, formatasi nel corso di un lungo sviluppo, \u00e8 soggetta - senza alcun vincolo formale - a continui aggiustamenti e mutamenti; una costituzione \u00e8 rigida in quanto, varata solennemente da un determinato organo, determina una volta per tutte la forma dello Stato e scoraggia i mutamenti dichiarandosi intangibile o quantomeno prevedendo regole cogenti per la propria modificazione."}
{"id": "1168898", "revid": "599013", "url": "https://it.wikipedia.org/wiki?curid=1168898", "title": "Ibf", "text": ""}
{"id": "1168901", "revid": "125341846", "url": "https://it.wikipedia.org/wiki?curid=1168901", "title": "Echinopsis pachanoi", "text": "L'Echinopsis pachanoi \u00e8 una cactacea colonnare originaria di Argentina, Bolivia, Cile, Colombia, Ecuador ed Per\u00f9. \u00c8 detta anche \"cactus di San Pedro\".\nAspetto.\nLa pianta si presenta, a seconda del vigore, come uno o pi\u00f9 fusti ramificanti dalla base alti fino a pochi metri, di un colore verde glauco. &lt;br&gt;\nI fiori sono bianchi, come spesso nel genere, profumati, effimeri e notturni. &lt;br&gt;\nLe areole della pianta sono prominenti e le spine sono piuttosto corte, da 7 a 13 per areola, brune.\nUtilizzi.\nNelle sue terre d'origine la pianta non ha molti utilizzi, sebbene possa venir usata come recinzione e per i suoi succhi dall'effetto psichedelico. L'uso di San Pedro per scopi religiosi \u00e8 provato indirettamente attraverso i ritrovamenti archeologici, per esempio nella cultura Chav\u00edn nella immagine di un dio che tiene il cactus in mano come fosse un bastone.&lt;br&gt;\nIn italia \u00e8 molto usata come pianta ornamentale, grazie alla sua rapida crescita. &lt;br&gt;\nCome altre specie del genere \"Echinopsis\", contiene molti alcaloidi, tra cui la mescalina. Tuttavia, in Italia, la sua coltivazione \u00e8 legale poich\u00e9 l'estrazione della mescalina da questa pianta \u00e8 piuttosto complessa e costosa e dunque poco redditizia. Inoltre, le piante coltivate in Italia presentano concentrazioni di questi metaboliti non paragonabili a quelle che si riscontrano negli habitat originari. &lt;br&gt;\nNella coltivazione hobbystica di cactacee ha grande valore grazie alla sua resistenza, vigoria e facilit\u00e0 di riproduzione, qualit\u00e0 che lo rendono un ottimo portainnesto.\n\"Echinopsis pachanoi\" in coltivazione.\nVa coltivato in pieno sole oppure a mezz'ombra in terreno molto drenato. A questo scopo sono ottimi terreni minerali con granulometrie medio-grosse (a seconda delle dimensioni della pianta). Durante l'inverno pu\u00f2 sopportare temperature di -7\u00a0\u00b0C se tenuto completamente asciutto. In caso si voglia accelerare la crescita occorre utilizzare concimi appositi a basso titolo di azoto.&lt;br&gt;\nCome tutti gli \"Echinopsis\" viene \"bruciato\" dall'utilizzo di insetticidi contenenti piretrine, e l'epidermide si riempie di bolle in breve tempo, lignificando. &lt;br&gt;\nViene propagato semplicemente per talea o da seme.\nAspetti storici.\nLa specie \"Echinopsis pachanoi\" \u00e8 di recente introduzione. Precedentemente la specie apparteneva al genere \"Trichocereus\" (oggi abolito). Tuttavia tra gli amatori di succulente il nome \"Trichocereus pachanoi\" \u00e8 ancora ampiamente utilizzato, sia gergalmente sia nei cataloghi dei vivai."}
{"id": "1168902", "revid": "287204", "url": "https://it.wikipedia.org/wiki?curid=1168902", "title": "Sala dei Baroni", "text": ""}
{"id": "1168906", "revid": "22356", "url": "https://it.wikipedia.org/wiki?curid=1168906", "title": "Fitosauro", "text": ""}
{"id": "1168910", "revid": "22356", "url": "https://it.wikipedia.org/wiki?curid=1168910", "title": "Arcosauriforme", "text": ""}
{"id": "1168911", "revid": "22356", "url": "https://it.wikipedia.org/wiki?curid=1168911", "title": "Toxodontia", "text": ""}
{"id": "1168914", "revid": "100623", "url": "https://it.wikipedia.org/wiki?curid=1168914", "title": "Toxodontidae", "text": ""}
{"id": "1168922", "revid": "656701", "url": "https://it.wikipedia.org/wiki?curid=1168922", "title": "Centodieci", "text": ""}
{"id": "1168928", "revid": "656701", "url": "https://it.wikipedia.org/wiki?curid=1168928", "title": "Centododici", "text": ""}
{"id": "1168929", "revid": "834", "url": "https://it.wikipedia.org/wiki?curid=1168929", "title": "Icf", "text": ""}
{"id": "1168930", "revid": "656701", "url": "https://it.wikipedia.org/wiki?curid=1168930", "title": "Centoundici", "text": ""}
{"id": "1168931", "revid": "124618578", "url": "https://it.wikipedia.org/wiki?curid=1168931", "title": "Marcello De Martino", "text": "Biografia.\nDopo essersi diplomato all'Accademia Nazionale di Santa Cecilia, nel 1959 diresse l'orchestra del Festival di Napoli e l'anno seguente, a 27 anni, \u00e8 uno dei pi\u00f9 giovani direttori d'orchestra del Festival di Sanremo e inizi\u00f2 a lavorare in pianta stabile alla Rai in molte trasmissioni televisive, a partire da \"Souvenir\" \u2013 il suo esordio, nel 1960 \u2013 collaborando in seguito con molti artisti, tra i quali Corrado (con \"La trottola\" del 1965, \"Su e gi\u00f9\" del 1968 e \"A che gioco giochiamo?\" nel 1969), Gino Bramieri (in \"Hai visto mai?\", del 1973), Raimondo Vianello e Sandra Mondaini (in \"Tante scuse\" del 1974, \"(di nuovo) Tante scuse\" del 1975 e \"Noi... no!\" nel 1977), Rita Pavone (in \"Che combinazione\", del 1979) e numerosi altri. Nel 1962 fu il ri-arrangiatore e il direttore d'orchestra della terza sigla di \"Carosello\" \u2013 quella con le quattro citt\u00e0 italiane \u2013 che fu ammodernata sempre da lui nel 1974. Per quattro edizioni diresse l'orchestra del variet\u00e0 \"Piccola ribalta\" (1968, 1970, 1971 e 1972).\nAlla radio diresse l'orchestra del variet\u00e0 \"Gran Gala\" tra il 1959 e il 1962, condotto nelle varie edizioni da Mina, Delia Scala e Lauretta Masiero e, tra il 1966 e il 1979, nelle 42 edizioni della celebre trasmissione \"Gran variet\u00e0\" \u2013 che tra il 1976 e il 1977 si chiam\u00f2 \"Pi\u00f9 di cos\u00ec...\" \u2013 condotta da Johnny Dorelli, Raimondo Vianello, Walter Chiari, Raffaella Carr\u00e0 e diversi altri, dove compose le sigle iniziali e gli stacchetti di presentazione degli attori e cantanti che partecipavano al programma.\nCompose inoltre la musica di diverse canzoni, per i Ricchi e Poveri (\"Non pensarci pi\u00f9\" e \"Coriandoli su di noi\") e Rita Pavone (\"Prendimi\"). Lavor\u00f2 anche per il cinema italiano, componendo le colonne sonore per film di genere (soprattutto spionistici) di non grande rilievo.\nL'ultima trasmissione al quale collabor\u00f2 fu \"Zim Zum Zam\", nel 1983. Negli ultimi tempi fond\u00f2 e diresse la casa discografica Stop Record, per la quale cur\u00f2 la pubblicazione di una serie di dischi contenenti celebri canzoni italiane.\nMuore prematuramente, per un male incurabile, nel luglio del 1983 a 51 anni"}
{"id": "1168934", "revid": "339392", "url": "https://it.wikipedia.org/wiki?curid=1168934", "title": "Aeglos", "text": ""}
{"id": "1168935", "revid": "1745361", "url": "https://it.wikipedia.org/wiki?curid=1168935", "title": "Carlo Tristano di Montholon", "text": "Biografia.\nDa semplice cadetto ad ambasciatore.\nIl padre mor\u00ec quando lui aveva appena cinque anni e la madre si rispos\u00f2, dopo due anni di vedovanza, con Charles-Louis Huguet de S\u00e9monville, personaggio intrigante, pieno di risorse e molto discusso che divenne presto persona assai influente. Durante il periodo anteriore all'esecuzione di Luigi XVI fu suo incaricato ed intermediario fra il re e Mirabeau, poi ambasciatore della Repubblica francese, referendario della camera dei Pari di Francia sotto tre re, senatore dell'Impero e poi confermato nella carica da Luigi XVIII nella Restaurazione. S\u00e9monville adott\u00f2 con il matrimonio i quattro figli della sua sposa, fra i quali Carlo Tristano. Questi ebbe anche la fortuna di essere molto ben visto da Ugo Bernardo Maret, compagno di prigionia in Austria del padre adottivo e futuro segretario di Stato di Napoleone Bonaparte. Carlo conobbe quest'ultimo in Corsica, allorch\u00e9 solo decenne, si trov\u00f2 costretto col\u00e0 con la famiglia poich\u00e9 il S\u00e9monville, nominato ambasciatore a Costantinopoli dalla Repubblica rivoluzionaria, dovette ivi sostare a lungo durante il viaggio di andata e la famiglia S\u00e9monville ebbe occasione di frequentare quella dei Buonaparte. Nel 1798 Carlo Tristano entr\u00f2 nell'esercito sotto il comando del generale Augerau.\nDivenne cognato del generale francese Joubert, avendo questi sposato la sorella, Zefirina di Montholon, che peraltro rimase poco dopo vedova essendo Joubert caduto in battaglia a Novi Ligure. Due anni dopo diventava cognato del generale MacDonald, avendo Zefirina sposato quest'ultimo. Tutto ci\u00f2 favor\u00ec la sua carriera militare, iniziata proprio all'inizio del diciannovesimo secolo. Grazie infatti a questi legami riusc\u00ec ad entrare nello stato maggiore del generale Berthier. Ad Eckm\u00fchl fu ferito mentre caricava alla testa della cavalleria del W\u00fcrttemberg. Nominato colonnello sul campo di battaglia, comand\u00f2 la guardia della marina durante la rivolta madrilena, impadronendosi dell'arsenale, ultimo baluardo degli insorti. Dopo Wagram Napoleone lo fece conte dell'Impero.\nSempre grazie all'appoggio del Maret, divenuto nel frattempo duca di Bassano e ministro degli Affari esteri, gli fu affidata l'ambasciata francese nel Granducato di W\u00fcrzburg, il cui Granduca Ferdinando era fratello dell'imperatore d'Austria e quindi zio di Maria Luisa d'Asburgo-Lorena, seconda moglie di Napoleone. Tuttavia, nel frattempo, Carlo Tristano si era innamorato, corrisposto, di Albina de Vassal, bella e giovane signora, appartenente alla piccola nobilt\u00e0 di provincia, cugina dell'ex console Cambac\u00e9r\u00e8s, sposata a 16 anni, divorziata e risposata con un banchiere ginevrino, tal barone Roger, dal quale aveva avuto gi\u00e0 un figlio. Abbandonato il tetto coniugale, Albine era andata a convivere con Carlo Tristano dal quale aveva avuto nel 1810 il figlio Tristano. Divorziata nuovamente Albine, Carlo Tristano tent\u00f2 di sposarla ma Napoleone neg\u00f2 la sua autorizzazione per il turbolento passato sentimentale della donna, non conforme, secondo l'imperatore, alla dignit\u00e0 della consorte di un ambasciatore di Francia. Carlo Tristano non si perse d'animo e, quando Napoleone pass\u00f2 da W\u00fcrzburg con la Grande Arm\u00e9e diretta in Russia, riusc\u00ec con uno stratagemma a carpirgli il consenso. Ma Napoleone fu informato della cosa mentre era a Mosca ed and\u00f2 su tutte le furie per essere stato cos\u00ec giocato, ordinando l'immediata sospensione dal servizio di Carlo Tristano.\nCon Napoleone I a Sant'Elena.\nRiusc\u00ec ad evitare di partecipare alle campagne del 1813 ma non a quella di Francia: nominato comandante militare del dipartimento della Loira, combatt\u00e9 gli austriaci nel lionese senza brillare particolarmente. Riusc\u00ec per\u00f2 ad impadronirsi della cassa del reggimento, che si fece consegnare regolarmente dall'ufficiale pagatore e che fin\u00ec nelle sue tasche, anzich\u00e9 in quelle dei legittimi destinatari. Durante la prima Restaurazione riusc\u00ec a convincere i nuovi capi che i suoi meriti non erano stati riconosciuti durante l'impero a causa di giudizi e calunnie ingiuste diffuse artatamente contro di lui: la manovra gli and\u00f2 bene ed ottenne il grado di Maresciallo di campo e fu nominato Cavaliere di San Luigi.\nDurante i Cento Giorni torn\u00f2 con Napoleone ma senza compiere atti degni di nota.\nInspiegabilmente chiese ed ottenne di far parte, con la sua famiglia, dei fedelissimi che accompagnarono l'ex imperatore all'esilio sull'isola di Sant'Elena.\nA Sant'Elena visse una vita tormentata. La moglie partor\u00ec due figli a Sant'Elena: il 18 giugno 1816 una bimba, che fu battezzata con il nome di Napoleone e della quale l'ex imperatore fu padrino, e diciotto mesi dopo un'altra figlia, Jos\u00e9phine, nella quale i rivali di Carlo Tristano crederono di vedere un'incontrovertibile somiglianza con il Bonaparte. All'inizio del 1819 Napoleone, nell'estremo tentativo di scatenare in Europa un movimento d'opinione per la sua liberazione, chiese ai Monthelon di poter utilizzare a questo scopo Albina come messaggero. La moglie di Carlo Tristano, con i tre figli, part\u00ec dunque per l'Europa lasciando il marito con l'imperatore. Il tentativo naturalmente fall\u00ec ed all'inizio del 1820 la salute del Bonaparte cominci\u00f2 a peggiorare sensibilmente, probabilmente anche per l'effetto psicosomatico della perdita consapevole di ogni speranza di andarsene da Sant'Elena. Qualche settimana prima del suo decesso, l'ex imperatore riscrisse il suo testamento, nominando Carlo Tristano suo esecutore testamentario, insieme a Bertrand ed al cameriere Marchand, e beneficiario della met\u00e0 del patrimonio rimastogli a disposizione: un deposito di oltre 4 milioni di franchi presso un banchiere parigino, il Laffitte.\nNel 1823 diede alle stampe i \"Dettati di Sant'Elena\"; tra il 1822 e il 1827 invece pubblic\u00f2, assieme al generale Gaspard Gorgaud, otto volumi intitolati \"Memorie per la storia di Francia sotto Napoleone, scritte a Sant'Elena dai generali che hanno condiviso la sua cattivit\u00e0\" .\nAffarista e bonapartista.\nRientrato in Francia, Carlo Tristano dovette sostenere una lunga battaglia legale per vedersi riconoscere il legato testamentario di Napoleone e riusc\u00ec nell'intento solo nel 1826. Tuttavia, grazie alla generosit\u00e0 del padre adottivo, S\u00e9monville, ed a quella dell'amico Maret, la famiglia Montholon visse con sfarzo ed agiatezza. Carlo Tristano si lanci\u00f2 quindi in affari finanziari con esiti piuttosto deludenti e coinvolse in questi anche il patrimonio della moglie Albina che venne dichiarata fallita dal Tribunale del Commercio nel 1829. L'unione fra i due si incrin\u00f2 ed Albina si separ\u00f2 da Carlo Tristano, riavvicinandosi al primo figlio, avuto dal barone Roger con il suo secondo matrimonio. Nel 1831 un'altra disgrazia colp\u00ec la famiglia: il figlio Tristano, primo nato dall'unione ancora non matrimoniale fra Carlo Tristano ed Albina, mor\u00ec in Algeria.\nCarlo Tristano nel frattempo aveva attivamente partecipato alle iniziative bonapartiste, mantenendo i contatti sia con Ortensia di Beauharnais, figlia di primo letto dell'ex imperatrice Giuseppina e consorte del fratello dell'imperatore Luigi, che con i fratelli di Napoleone, Luciano e Girolamo. Rifugiatosi a Berna per sfuggire ai creditori, rientr\u00f2 successivamente in Francia grazie ad un accordo con i creditori, che rinunciarono all'azione penale, e riprese sia le sue attivit\u00e0 finanziarie di dubbia onest\u00e0 che quelle di bonapartista, attivo sostenitore del principe Luigi-Napoleone (il futuro Napoleone III). Al ritorno dall'esilio negli Stati Uniti d'America di quest'ultimo, nel 1839, Carlo Tristano si fece suo attivo propagandista. Intanto s'era unito ad un'altra giovane donna, un'inglese, Caroline Jane O'Hara, che si faceva chiamare contessa di Lee. La sua attiva propaganda bonapartista gli precluse la partecipazione alla spedizione governativa all'isola di Sant'Elena per il recupero delle ceneri dell'imperatore, partecipazione che invece il governo francese chiese ai suoi ex colleghi-rivali Bertrand e Gourgaud, oltre che al figlio del Las Cases e ad alcuni ex domestici di Napoleone. Assieme a Luigi-Napoleone e ad alcuni suoi accoliti, sbarc\u00f2 il 4 agosto 1840 a Boulogne cercando di sollevare contro il governo la guarnigione locale, senza successo: il risultato fu l'arresto sia di Luigi-Napoleone che quello di Carlo Tristano Questi venne condannato a 20 anni di carcere, che avrebbe dovuto scontare nella fortezza di Ham, mentre a Luigi-Napoleone venne comminato il carcere a vita, da scontarsi nel medesimo luogo.\nIl carcere e la fine.\nSpronato dall'illustre compagno di carcere, Carlo Tristano si mise a scrivere le sue memorie sul periodo di permanenza a Sant'Elena a fianco di Napoleone, attingendo abbondantemente agli scritti di altri, tra i quali quelli di Las Cases, e arricchendoli di episodi e commenti inventati allo scopo di porsi in luce. Dopo l'evasione dal carcere di Luigi-Napoleone, nel 1846, le autorit\u00e0 francesi non ritennero che valesse pi\u00f9 la pena mantenere \"in vinculis\" l'ormai sessantatreenne ex generale, e lo misero in libert\u00e0. Carlo Tristano si ritir\u00f2 a Saint-Germain-en-Laye con l'amica O'Hara ed il figlio da questa avuto durante la cattivit\u00e0 in Ham. Nel 1848 la moglie Albina mor\u00ec e Carlo Tristano pot\u00e9 finalmente sposare la sua amica. Ma non lasci\u00f2 l'attivit\u00e0 politica. Dopo la rivoluzione del 1848, si present\u00f2 candidato alle elezioni politiche e fu eletto deputato per il dipartimento della Charente inferiore. Sostenne quindi pubblicamente la candidatura di Luigi-Napoleone a Presidente della Repubblica ma dal successo di quest'ultimo non ricav\u00f2 alcun beneficio in termini di incarichi pubblici.\nIl presunto coinvolgimento nell'avvelenamento dell'ex imperatore.\nQuando gli studi scientifici di fine secolo XX rivelarono che con buone probabilit\u00e0 Napoleone era stato lentamente e gradualmente avvelenato, i sospetti caddero sul Montholon, che godeva della fiducia dell'illustre recluso e che era il tenutario delle cantine, nelle quali veniva fatto uso di arsenico per cercare di eliminare i topi che infestavano l'isola. Gli studiosi su questo si dividono in colpevolisti ed innocentisti. I primi avanzano le ipotesi di quattro possibili moventi:\nSostengono infine i difensori del Montholon, che la sua presunta azione di avvelenatore di Napoleone contrasta con il suo comportamento prima e dopo l'esilio. Non esiste infatti spiegazione plausibile della strana decisione del Montholon di relegare se stesso e famiglia in quella prigione a cielo aperto che era l'isola di Sant'Elena, salvo che una devozione totale all'ex dominatore dell'Europa, possibile anche in un personaggio moralmente discutibile (ma privo delle caratteristiche dell'assassino) come il Montholon, tesi che troverebbe conferma nel comportamento di acceso bonapartista, tenuto da Carlo Tristano per tutto il resto della sua vita, spingendosi fino a rischiare (e poi patire) la galera per questo ideale.\nVa infine ricordato che non esiste alcuna prova plausibile (documenti d'archivio, lettere attendibili, etc.) sulla colpevolezza del Montholon e che le accuse si basano solo su congetture ed indizi rilevabili in parte dalla corrispondenza fra il Montholon e la moglie durante gli ultimi due anni di esilio che, sostengono i difensori, contiene frasi ambigue non facilmente interpretabili come una prova di colpevolezza, data la particolarit\u00e0 della situazione fra i due, separati a lungo dall'oceano.\nSe quindi sussistono ancora dei dubbi sull'effettivo, procurato avvelenamento di Napoleone, maggiori ancora sono quelli sull'identit\u00e0 dell'esecutore materiale."}
{"id": "1168937", "revid": "339392", "url": "https://it.wikipedia.org/wiki?curid=1168937", "title": "Gurthang", "text": ""}
{"id": "1168945", "revid": "599013", "url": "https://it.wikipedia.org/wiki?curid=1168945", "title": "Kwame Brown", "text": "\u00c8 stato la prima scelta assoluta del draft NBA del 2001 per i Washington Wizards, primo giocatore di high-school a raggiungere questo traguardo.\nCarriera.\nHigh school.\nBrown era considerato dalla maggioranza il migliore giocatore all'high school della sua et\u00e0, che includeva anche giocatori esterni come Eddy Curry e Tyson Chandler. All'ultimo anno \u00e8 stato l'\"High School player of the Year\", ossia il giocatore dell'anno nelle high school, in Georgia. Brown nel suo ultimo anno nella storica Glynn Academy (situata a Brunswick, Georgia) \u00e8 diventato il miglior rimbalzista (1.235) e stoppatore (605) di sempre dell'high school, oltre al secondo miglior realizzatore di sempre ed \u00e8 stato inserito nel \"2001 McDonald's All-American Team\".\nNBA.\nWashington Wizards.\nInizialmente Brown mand\u00f2 una lettera per esprimere l'intento di giocare per la University of Florida, poi dopo si dichiar\u00f2 eleggibile per il draft NBA del 2001. I Washington Wizards, il cui presidente era Michael Jordan, decisero di spendere la loro prima scelta assoluta per lui, divenendo il primo team di sempre ad aver selezionato un giocatore proveniente dall'high school con la prima scelta assoluta. In pi\u00f9, le aspettative su Brown crebbero per il fatto che era Jordan, ritenuto il pi\u00f9 grande cestista mai esistito, ad averlo scelto. Mentre seguiva un lavoro nel pre-draft con i Wizards, \u00e8 stato riportato che Brown avrebbe detto a Jordan o all'allora coach dei Wizards, Doug Collins, \"Se mi scegli nel draft, non te ne pentirai mai\".\nForse come risultato della pubblicit\u00e0 e delle molte aspettative, la stagione da rookie di Brown fu affrontata con una mancanza di maturit\u00e0 nonostante la critica sia dei media che di Jordan. Nel suo anno da rookie, Brown ebbe la media di 4,5 punti e 3,5 rimbalzi a partita e fu largamente considerato un fallimento.\nComunque i Wizards credettero nel potenziale di Brown. Nella sua seconda stagione da protagonista, Brown si fece vedere di pi\u00f9 nella lega. Gioc\u00f2 20 partite su 80 da titolare e il minutaggio si raddoppi\u00f2. Sfortunatamente, Brown miglior\u00f2 solo di poco, registrando le medie di 7,4 punti e 5,3 rimbalzi a partita. Nella terza stagione, Brown continu\u00f2 a migliorare, con il suo career high di media sia per punti (10,9) che per rimbalzi (7,4). E dimostr\u00f2 tutto il suo potenziale in una partita contro i Sacramento Kings, in cui firm\u00f2 30 punti, catturando ben 19 rimbalzi.\nDivergenze.\nDopo i suoi primi tre anni a Washington, il futuro di Brown con i Wizards apparve in dubbio, quando rifiut\u00f2 un contratto di cinque anni a 30 milioni di dollari, decidendo invece di provare a essere un giocatore libero (free agent) allorch\u00e9 il suo contratto fosse finito dopo la stagione. Nella sua quarta stagione, Brown ebbe un sensibile regresso nel suo miglioramento e fu limitato a sole 42 partite giocate a causa di infortuni. Il suo punteggio pi\u00f9 alto in una partita fu di soli 19 punti, pochi rispetto ai 30 della stagione precedente, ed ebbe la media di soli 7,0 punti a partita. Poi nella stagione, le critiche crebbero; entr\u00f2 in conflitto con Gilbert Arenas, un compagno di squadra, e il suo allenatore Eddie Jordan. La stampa locale fece poco per aiutare la situazione, e divenne sempre meno popolare con i fan.\nDurante il primo turno degli NBA Playoffs del 2005, contro i Chicago Bulls, i Wizards prima del loro esordio nella serie girarono un video, in cui Arenas diceva ai sostenitori di non fischiare Brown al suo ingresso. I fan ubbidirono, sebbene Brown gioc\u00f2 solo quattro minuti nella partita. In pochi giorni dopo la gara Brown salt\u00f2 un allenamento e una sessione di tiro, e anche la partita successiva, dichiarando che avrebbe fatto a pugni con Arenas se fosse entrato sul campo. Poi salt\u00f2 un altro allenamento, ufficialmente per un mal di stomaco, ma pi\u00f9 tardi nella nottata fu visto in un ristorante cinese. I Wizards risposero sospendendo Brown per il resto dei play-off.\nLos Angeles Lakers.\nIl 2 agosto 2005, Brown e Laron Profit furono scambiati con i Lakers per Caron Butler e Chucky Atkins. Questo scambio fu eseguito con alcuni dubbi dei fan dei Lakers a cui non piaceva il comportamento negativo di Brown e fu etichettato dalla lega \"in costruzione\". Ci\u00f2 si rivel\u00f2 all'inizio della stagione quando realizz\u00f2 mediamente 6 punti e 6 rimbalzi scarsi.\nIl 26 dicembre 2005, gioc\u00f2 la sua prima partita al \"Washington Wizards' MCI Center\" (oggi conosciuto come \"Verizon Center\") come giocatore dei Lakers. Tutta la folla del tutto esaurito, ben 20.173 fan, lo fischiarono pesantemente al suo ingresso e ogni qualvolta toccava il pallone. Nel secondo quarto, Brown stava guardando da un'altra parte quando il compagno di squadra Sasha Vujacic gli fece un passaggio. Il pallone rimbalz\u00f2 sulla sua testa e cadde direttamente fuori dal campo, la cui cosa fu accolta con acclamazione della folla. Brown defin\u00ec \"debole\" l'accoglienza e fece uso della logica secondo cui \"loro starebbero acclamando che io me ne sono andato.\" I Wizards vinsero per 94-91.\nCon Butler che \u00e8 diventato un All-Star a Washington e Kwame Brown che non otteneva ancora niente a Los Angeles, lo scambio Butler-per-Brown \u00e8 stato spesso visto come un incredibile errore. Il reporter Ivan Carter del Washington Post dichiaro' di aver sentito un reporter di L.A. domandare a Phil Jackson se l'affare Butler-Brown fosse uno \"scambio che era stato utile per entrambe le squadre?\" Descrisse l'espressione sul volto di Jackson di valore inestimabile.\nNel ruolo di centro.\nQuando il centro dei Lakers Chris Mihm sub\u00ec un infortunio del ginocchio che lo avrebbe tenuto fuori tutta la stagione il 12 marzo 2006, Brown assunse la posizione di pivot titolare. Nel suo periodo da centro, port\u00f2 le sue medie da 6,1 punti e 6,3 rimbalzi a 12,3 punti e 9,1 rimbalzi guadagnando il posto da titolare nei Lakers in tutte le partite dei play-off. La sorprendente consistenza che Brown aveva mostrato da centro spinse Phil Jackson a dare a Brown il ruolo di centro titolare nella stagione 2006-07. Brown si infortun\u00f2 all'inizio della stagione e anche Mihm era fuori con un infortunio per tutta la stagione, cos\u00ec il loro posto da centro fu dato al giovane Andrew Bynum. Dopo aver giocato la maggioranza del tempo da centro nonostante il ruolo da panchinaro, egli ottenne il posto da titolare all'inizio di dicembre.\nIl passaggio ai Grizzlies e poi ai Pistons.\nIl 1\u00ba febbraio 2008 \u00e8 passato dai Lakers ai Grizzlies in cambio di Pau Gasol; Memphis, oltre al centro losangelino ha inoltre ricevuto Aaron McKie, Javaris Crittenton, le due scelte gialloviola nei Draft 2008 e 2010 e i diritti su Marc Gasol, fratello di Pau, scelto nel Draft 2008 dai Lakers ma rimasto ancora a giocare un anno in Spagna, nel CB Girona. L'opinionista di ESPN Stephen A. Smith comment\u00f2 la cessione di Brown come un evento per il quale Los Angeles avrebbe dovuto festeggiare, aggiungendo impietose considerazioni sul valore cestistico della prima scelta del 2001, tra le quali un sonoro \"he can't play!\"\nNonostante provenga da alcune stagioni deludenti, nel luglio 2008 firma per i Detroit Pistons, una delle migliori squadre NBA.\nCharlotte Bobcats.\nIl 23 agosto 2010 firma un contratto annuale al minimo salariale con i Charlotte Bobcats: si riunisce cos\u00ec con Michael Jordan che lo aveva scelto ai tempi dei Wizards.\nGolden State Warriors.\nIl 13 dicembre 2011 firma un contratto annuale da 7 milioni con i Golden State Warriors ma dopo solo nove partite si infortuna ai muscoli addominali e deve saltare il resto della stagione.\nMilwaukee Bucks.\nIl 13 marzo 2012, Brown, insieme a Monta Ellis ed Ekpe Udoh, fu scambiato ai Milwaukee Bucks in cambio di Andrew Bogut e Stephen Jackson. Brown non ha mai giocato una partita per i Bucks\nPhiladelphia 76ers.\nIl 20 luglio 2012, Brown ha firmato un contratto di due anni per quasi $ 6 milioni con i Philadelphia 76ers. Dopo aver subito uno stiramento al legamento del ginocchio destro nel settembre 2013, Brown si \u00e8 ritirato dal roster ufficiale il 20 novembre prima di giocare alla prima partita di regular season della stagione 2013-2014.\nPartecipazione al BIG3 e arresto.\nDopo essersi ritirato dal basket professionistico per tre anni, Brown ha firmato con l'agenzia di giocatori Interperformances il 22 agosto 2016, in un tentativo di ritorno al basket professionistico.\nIl 30 aprile 2017, Brown \u00e8 stato la quinta scelta assoluta nel draft inaugurale del campionato di basket BIG3. Nel campionato BIG3 Brown ha giocato per i 3 Headed Monsters, insieme a Eddie Basden, Jason Williams, Mahmoud Abdul-Rauf e Rashard Lewis . I 3 Headed Monsters sono arrivati in finale e hanno perso la finale con i Trilogy 51\u201346.\nKwame, il 31 marzo 2019 \u00e8 stato arrestato dalla polizia per possesso di marijuana. Fu detenuto per \"quattro ore\" e poi rilasciato.\nControversie.\nAccuse di stupro.\nBrown era indagato per un'accusa di stupro dal Dipartimento di Polizia di Los Angeles nel 2006. Una donna disse di essere stata assalita sessualmente da Brown dopo gara-3 del primo turno dei play-off della Western Conference contro i Phoenix Suns. Poi \u00e8 stato scagionato da tutte le accuse l'11 luglio 2006 dal Tribunale del Distretto di Los Angeles.\nIncidente con la torta.\nSecondo un documento della polizia, la notte di sabato 13 gennaio 2007, Kwame Brown \u00e8 stato accusato da un uomo per avergli gettato addosso una torta. L'uomo disse che stava portando una torta di cioccolato di 60 centimetri per lato per la strada a Hermosa Beach, in California, quando not\u00f2 il compagno di squadra di Brown, Ronny Turiaf, che acconsent\u00ec a fare una foto con lui. I Lakers erano fuori per festeggiare il compleanno di Turiaf quando poi arriv\u00f2 sul luogo Brown che afferr\u00f2 la torta e la gett\u00f2 sulla schiena dell'uomo. Questi non seppe riferire alcuna ragione per l'accaduto nel documento. Disse che Brown stava al momento tentando di gettarla a Turiaf per scherzo, credendo che la torta fosse sua, ma lo manc\u00f2. I Lakers stavano festeggiando il compleanno di Ronny. Poi se ne andarono, con Brown che si allontan\u00f2 in una limousine. Un caso di \"grande scambio di persona\" fu presentato dagli investigatori al tribunale cittadino, e Brown non fu perseguito legalmente. Secondo una fonte, Brown pi\u00f9 tardi ricompens\u00f2 l'uomo offrendogli la cena all'Arena Club nello Staples Center."}
{"id": "1168946", "revid": "339392", "url": "https://it.wikipedia.org/wiki?curid=1168946", "title": "Aranr\u00fath", "text": ""}
{"id": "1168948", "revid": "1573940", "url": "https://it.wikipedia.org/wiki?curid=1168948", "title": "Antiopella cristata", "text": "Antiopella cristata () \u00e8 un mollusco nudibranco appartenente alla famiglia Janolidae\nDescrizione.\nCerata trasparenti a forma di lampadina, in cui sono visibili le estremit\u00e0 dell'apparato digerente, corpo di colore giallo-bianco fino a bruno, talvolta azzurro-blu. Rinofori e cerata dello stesso colore del corpo, fatta eccezione per la parte terminale, blu acceso. Alcuni esemplari, per via dei cerata, possono essere confusi con i nudibranchi del sottordine Aeolidacea, ma a differenza di questi non sono dotati di cnidosacchi contenenti cnidocisti e la posizione dell'ano \u00e8 differente. Fino a 8 centimetri.\nBiologia.\nSi nutre di briozoi delle specie \"Alcyonidium gelatinosum\", \"Bicellariella ciliata\", del genere \"Bugula\" (\"Bugula avicularia\", \"Bugula flabellata\", \"Bugula neritina\", \"Bugula turbinata\"), \"Bugularia avicularia\", del genere \"Cellaria\".\nDistribuzione e habitat.\nRaro. Reperibile nell'Oceano Atlantico dalla Norvegia al Marocco, nel Mar Mediterraneo occidentale, da pochi metri di profondit\u00e0 ad oltre 30 metri; pi\u00f9 comune in presenza di coralligeno."}
{"id": "1168950", "revid": "767487", "url": "https://it.wikipedia.org/wiki?curid=1168950", "title": "Un posto ideale per uccidere", "text": "Un posto ideale per uccidere \u00e8 un film diretto da Umberto Lenzi nel 1971.\nTrama.\nUna coppia di studenti danesi si fa ospitare da una ricca signora americana che ha appena ucciso il marito. La donna decide di incastrare i due giovani, mettendo il cadavere del marito nelle loro auto.\nProduzione.\nPer le scene di nudo Ornella Muti \u00e8 stata controfigurata da Antonia Santilli.\nNel cast, come stuntman, figurava anche Antonio Mellino, in arte \"Agostino o'Pazzo\", il quale, negli anni 1970, era salito agli onori della cronaca per le sue rocambolesche imprese contro la polizia e i carabinieri, fatti oggetto di sberleffi e ridicolizzati dal fatto che si faceva inseguire per tutta la citt\u00e0 di Napoli a velocit\u00e0 pazzesche e senza venire acciuffato. Proprio per le sue imprese, il regista lo volle come stuntman nel film.\nAccoglienza e critica.\nSecondo Umberto Lenzi il film non \u00e8 molto riuscito: \"\u00ab\u00c8 un film sbagliato, che ripudio in pieno. Io avrei voluto qualcosa alla \"Easy Rider\", una storia di giovani on the road, ma i produttori volevano il solito giallo, addirittura volevano Carroll Baker. Peccato, perch\u00e9 l'idea era buona, solo che i produttori fecero sostituire la droga con la pornografia. Il film si rivel\u00f2 un disastro, e mi giocai la carriera con Carlo Ponti\u00bb\"."}
{"id": "1168956", "revid": "339392", "url": "https://it.wikipedia.org/wiki?curid=1168956", "title": "Ascia di Durin", "text": ""}
{"id": "1168959", "revid": "36205", "url": "https://it.wikipedia.org/wiki?curid=1168959", "title": "Cinquanta", "text": ""}
{"id": "1168960", "revid": "1501558", "url": "https://it.wikipedia.org/wiki?curid=1168960", "title": "Africa Cup", "text": "LAfrica Cup \u00e8 un torneo annuale di rugby che coinvolge le migliori nazionali africane organizzato dalla Confederazione Africana di Rugby. Il torneo si \u00e8 svolto per la prima volta nel 2000 ed \u00e8 disputato su base annuale. Precedentemente era noto come \u201cCAR top 9\u201d o \u201cCAR top 10\u201d prima assumere, nel 2006, la denominazione \"Africa Cup\". Data la differenza di livello con le altre nazionali continentali la nazionale sudafricana ha sinora partecipato al torneo solo con nazionali minori (Under 23 e dilettanti), vincendolo comunque per tre volte.\nDal 2017 il torneo \u00e8 suddiviso in 3 divisioni di merito, la principale chiamata Gold Cup e le successive Silver Cup e Bronze Cup.\nNel 2019 il torneo \u00e8 stato cancellato dalla Rugby Afrique causa problemi finanziari e organizzativi."}
{"id": "1168962", "revid": "339392", "url": "https://it.wikipedia.org/wiki?curid=1168962", "title": "Belthronding", "text": ""}
{"id": "1168963", "revid": "339392", "url": "https://it.wikipedia.org/wiki?curid=1168963", "title": "Dailir", "text": ""}
{"id": "1168964", "revid": "339392", "url": "https://it.wikipedia.org/wiki?curid=1168964", "title": "Dagmor", "text": ""}
{"id": "1168966", "revid": "1305772", "url": "https://it.wikipedia.org/wiki?curid=1168966", "title": "Timeline", "text": ""}
{"id": "1168968", "revid": "36205", "url": "https://it.wikipedia.org/wiki?curid=1168968", "title": "Cinquantacinque", "text": ""}
{"id": "1168970", "revid": "339392", "url": "https://it.wikipedia.org/wiki?curid=1168970", "title": "Dramborleg", "text": ""}
{"id": "1168973", "revid": "1305772", "url": "https://it.wikipedia.org/wiki?curid=1168973", "title": "ICF", "text": ""}
{"id": "1168975", "revid": "767487", "url": "https://it.wikipedia.org/wiki?curid=1168975", "title": "Hurricane (gruppo musicale statunitense)", "text": "Gli Hurricane sono stati una band hair metal formata nel 1985 a Los Angeles, California. Il gruppo \u00e8 spesso ricordato per la militanza di Tony Cavazo e Robert Sarzo, rispettivamente fratelli di Carlos Cavazo e Rudy Sarzo, entrambi membri dei Quiet Riot.\nBiografia.\nKevin DuBrow, cantante dei Quiet Riot, introdusse Robert Sarzo e Tony Cavazo nella scena heavy metal dei primi anni ottanta. Tony infatti milit\u00f2 nei Quiet Riot per un breve periodo, contribuendo alla composizione del brano \"Metal Health\", famosa hit del gruppo. Mentre Sarzo suon\u00f2 a un'audizione per Ozzy Osbourne in sostituzione del deceduto Randy Rhoads nel 1982, ma senza ottenere il ruolo.\nPoco dopo i due fratelli dei rispettivi membri dei Quiet Riot decisero di formare un nuovo progetto. La prima incarnazione della band era composta da John Ward (proveniente dai London), il batterista John Shearer, Robert Sarzo alla chitarra, Tony Cavazo al basso e, per un breve periodo, anche il secondo chitarrista Michael Guy. Ward e Guy lasciarono prematuramente la band e in seguito entrarono in diverse altre formazione come quelle degli House of Lords, Shark Island e Shy. Dal 2000, John Ward raggiunger\u00e0 gli Oliver Dawson Saxon. I due furono sostituiti da Kelly Hansen alla voce e dal batterista Jay Schellen (che aveva lavorato con gli Stone Fury).\nNon trovando delle etichette disposte alla pubblicazione dei loro demo, nel 1985 il gruppo decise di autoprodurre un mini-album, intitolandolo \"Take What You Want\", sotto la guida del produttore Kevin Beamish. Il disco venne pubblicato anche in Europa per la Roadrunner Records. L'album e i costanti tour fecero notare la band alla Enigma Records, con cui firmarono un contratto discografico.La Enigma ristamp\u00f2 il loro debutto e organizz\u00f2 un tour di 51 date come spalla degli Stryper. Il vero successo per\u00f2 arriv\u00f2 nel 1988, quando venne pubblicato il loro secondo album \"Over the Edge\" prodotto da Mike Clink, noto per essere stato il produttore dei Guns N'Roses l'anno precedente. Partecip\u00f2 al progetto come produttore esecutivo anche il leggendario Bob Ezrin. Questo rimase il lavoro di maggior successo degli Hurricane.\nNel 1989 il gruppo intent\u00f2 causa a un'altra hair metal band chiamata Hericane Alice, a causa della similarit\u00e0 del nome. Questi ultimi dovettero cambiare denominazione per via delle loro minacce. Invece di pagare avvocati e iniziare un processo per determinare i diritti sul nome, Stevie Nicks dei Fleetwood Mac consigli\u00f2 agli Hurricane Alice di cambiare semplicemente l'ortografia del proprio appellativo in \"Hericane Alice\", cosicch\u00e9 la pronuncia rimanesse la stessa.\nRobert Sarzo lasci\u00f2 la band verso la fine del 1989 e il suo posto venne preso dall'ex chitarrista dei Lion, Doug Aldrich per le registrazioni del loro terzo album, \"Slave to the Thrill\", che usc\u00ec nel 1990. La sua copertina fu subito censurata poich\u00e9 vi era raffigurata una donna nuda, che venne poi tolta lasciando solo lo sfondo inalterato. La band fin\u00ec per sciogliersi nel 1991, dopo un album infruttuoso e la decadenza della scena hair metal. Schellen pi\u00f9 tardi raggiunse la band Unruly Child dell'ex frontman dei King Kobra, Mark Free, prima di partecipare a un progetto con l'ex-Accept e Bangalore Choir, David Reece dei Sircle Of Silence. Collabor\u00f2 anche con Kelly Hansen nel suo progetto chiamato Heaven &amp; Earth con alcune demo. Altri membri intrapresero altri progetti. Doug Aldrich fond\u00f2 i Bad Moon Rising assieme ai due ex membri degli Hericane Alice, Ian Mayo e Jackie Ramos, ironicamente la stessa band che era stata costretta a cambiare nome dagli Hurricane.\nReunion.\nGli Hurricane si riunirono nuovamente nel 2000 con una nuova formazione, dato lo sviluppo di un leggero revival dell'hair metal in Europa e Giappone. La nuova formazione consisteva in Hansen, Schellen, i chitarristi Sean Manning, Carlos Villalobos e il bassista Larry Antonio. Nel settembre 2001 pubblicarono il quarto album \"Liquifury\". Nel 2005 Hansen fu scelto come cantante nella formazione rinnovata dei leggendari Foreigner."}
{"id": "1168976", "revid": "11792", "url": "https://it.wikipedia.org/wiki?curid=1168976", "title": "Cinquantadue", "text": ""}
{"id": "1168977", "revid": "124604968", "url": "https://it.wikipedia.org/wiki?curid=1168977", "title": "Santa Maria di Castellabate", "text": "Santa Maria di Castellabate (\"'A Marina\" in dialetto cilentano) \u00e8 la maggiore frazione del comune di Castellabate, in provincia di Salerno, ed \u00e8 la sua sede comunale. \u00c8 sede dell'area marina protetta di Santa Maria di Castellabate.\nGeografia fisica.\nTerritorio.\nIl paese si estende prevalentemente lungo la costa del mar Tirreno, in cui degrada lievemente, tra Lago e San Marco, alle pendici di colle Sant'Angelo, dove sorge Castellabate. Il suo territorio rientra completamente nel perimetro del parco nazionale del Cilento, Vallo di Diano e Alburni e la sede della riserva marina di Castellabate istituita nel 2009: l'area marina protetta Santa Maria di Castellabate. Dal comune capoluogo dista circa 3\u00a0km, 12\u00a0km da Agropoli e circa 60\u00a0km da Salerno\nClima.\nLa zona, data la sua posizione geografica sulla costa tirrenica, \u00e8 contraddistinta da un clima mediterraneo, con estati calde, inverni miti e tante giornate di sole. Le temperature medie del mese pi\u00f9 freddo, gennaio, vanno da una minima di 4\u00a0\u00b0C a una massima di 12\u00a0\u00b0C, mentre in luglio e agosto si passa dai 18\u00a0\u00b0C ai 29\u00a0\u00b0C. Il clima temperato \u00e8 favorito anche dalla protezione dell'Appennino campano che ripara la zona dai venti freddi in inverno. Le precipitazioni, molto scarse nei mesi estivi, toccano il picco massimo in dicembre, quando piove in media un giorno ogni due.\nLa stazione meteorologica pi\u00f9 vicina \u00e8 quella di Casal Velino. In base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +8,7\u00a0\u00b0C; quella del mese pi\u00f9 caldo, agosto, \u00e8 di +25,7\u00a0\u00b0C.\nStoria.\nLa storia del paese ripercorre marcatamente le vicende che hanno riguardato Castellabate, in quanto il territorio era alle strette dipendenze degli amministratori del Castello dell'Abate.\nLa zona di Santa Maria, anche prima della fondazione di Castellabate, era dedita esclusivamente ai traffici commerciali, che riguardavano le merci (paglia e farina) sbarcate dal porto \"Travierso\" o \"delle Gatte\" a via Pagliarola, dove si trovavano gli edifici storici, il vecchio forno e la cappella della confraternita dei Frati minori. Nel 1767, quando il feudo pass\u00f2 dal marchese di Castellabate Parise Granito al figlio Angelo, si hanno le prime notizie su questo villaggio di pescatori, che si \u00e8 sviluppato intorno al suo centro storico, da cui prendeva anche il nome di \"Isca delle Chitarre\". La localit\u00e0 era conosciuta anche come \"Castellabate Marina\" o \"Castellabate Inferiore\", prima di assumere il toponimo definitivo dal nome della chiesa eretta in loco.\nNel settembre del 1943, durante la seconda guerra mondiale, come gran parte della costa salernitana, fu teatro del cosiddetto sbarco di Salerno ovvero dell'sbarco a Salerno: le truppe degli alleati dopo il loro sbarco sulle spiagge sabbiose occuparono Santa Maria per diversi giorni prima di avanzare verso Roma.\nIl periodo post bellico \u00e8 caratterizzato dalla battaglia tra i cittadini del colle (Castellabate paese) e quella della marina (Santa Maria), che contendevano ai primi la sede comunale. La marina negli anni era cresciuta demograficamente molto di pi\u00f9 del capoluogo ed era anche pi\u00f9 facilmente raggiungibile dalle altre frazioni, e per tali motivi aspirava ad ospitare la nuova sede del municipio del comune. L'apice degli scontri si ebbe il 30 luglio 1946, quando furono trasferiti la maggior parte degli uffici municipali da Castellabate a Santa Maria. Lo strappo tra le due localit\u00e0 fu tale che negli anni sessanta venne presentata pi\u00f9 volte la richiesta (sempre respinta) di costituire il comune autonomo di Santa Maria. Negli anni settanta il paese \u00e8 teatro di una profonda trasformazione urbana, che lo tramut\u00f2 da territorio agricolo e dedito alla pesca a centro turistico balneare, con la costruzione di alberghi, residence e seconde case estive.\nMonumenti e luoghi d'interesse.\nAree naturali.\nLa costa e l'area marina.\nSanta Maria \u00e8 una frazione che si estende quasi prevalentemente lungo il mare, con una costa molto variegata e frastagliata, dove si alternano marine di scogli, baie, calette naturali e dorate spiagge. Il suo ecosistema marino \u00e8 tutelato dell'istituzione nel 2009 dell'are marina protetta di Castellabate, che porta il nome della sua frazione principale: l'area marina protetta Santa Maria di Castellabate, che si estende dal Sauco alla punta di Ogliastro Marina. Le spiagge sabbiose principali sono: quella del Pozzillo, di Marina Piccola e quella di Punta dell'Inferno o dello Scario. La localit\u00e0 cilentana \u00e8 caratterizza inoltre da diversi chilometri di lungomari (Perrotti, De Simone, Pepi e Bracale) che fiancheggiano la costa e la collegano con le altre frazioni vicine.\nAree naturali.\nIl territorio di Santa Maria \u00e8 interamente compreso nell'area del parco nazionale del Cilento, Vallo di Diano e Alburni. L'area verde pi\u00f9 importante della frazione, adibita anche come parco-giochi per bambini, \u00e8 la pineta di villa Matarazzo, facilmente accessibile perch\u00e9 collocata nel cuore del paese a ridosso del corso principale Andrea Matarazzo.\nSociet\u00e0.\nDialetto.\nIl dialetto che parlano i marinesi \u00e8 il cilentano, ma con alcune varianti e peculiarit\u00e0 che lo differenziano da quello dei paesi limitrofi (uso della \"e\" al posto della \"i\" per una serie di vocaboli e per l'articolo determinativo \"u\" invece di \"lu\"). \u00c8 molto simile al dialetto cilentano meridionale specie per quanto riguarda la pronuncia chiara e distinta delle vocali finali (a differenza degli altri dialetti campani che le indeboliscono), la doppia \"l\" che diventa doppia \"d\" e l'uso del doppio congiuntivo (\"si u sapia, tu dicia\", in italiano \"se lo sapessi, te lo direi\").\nReligione.\nSanta Maria affonda le sue radici storiche nella cultura cristiana, essendo stata amministrata per diversi secoli dai benedettini della Badia di Cava. La maggioranza della popolazione locale \u00e8 di religione cristiana (Chiesa cattolica). Nella frazione \u00e8 molto diffusa la venerazione per la santa patrona Santa Maria a Mare. \u00c8 la sede della parrocchia di Santa Maria a Mare, che appartiene alla diocesi di Vallo della Lucania.Chiesa di Santa Maria a Mare\nIl Santuario di Santa Maria a Mare, situato a Castellabate, in particolar modo nella frazione di S.Maria nei pressi della spiaggia di Marina Piccola. La scelta di dedicare il tempio di culto a S.Maria a Mare \u00e8 dovuta al fatto che a quel tempo tra la gente del posto vi erano numerose famiglie giunte da Maiori con l'emigrazione del XVIII secolo che port\u00f2 molti pescatori amalfitani nel territorio di Castellabate. Questi ultimi, molto legati alle loro tradizioni ed origini, portarono con s\u00e9 la devozione per Santa Maria a Mare, alla quale intitolarono anche la chiesa del loro paese natale. I lavori di edificazione terminarono nel lontano 1836, e dopo varie ristrutturazioni nel 2007 la chiesa di Santa Maria a Mare \u00e8 stata elevata a santuario mariano.\nOgni 15 agosto dell'anno, si tiene la festa religiosa e patronale di Santa Maria a Mare, protettrice e patrona della citt\u00e0.\nNel 2017 \u00e8 stato finito il restauro nella badia di Cava de' Tirreni della statua di Santa Maria a Mare e riportata nell'omonima chiesa.\nRicovero dei frati predicatori riformati di San Francesco d'Assisi \nE' stato fondato un ricovero dei frati predicatori riformati di San Francesco d'Assisi da padre Amato da Montefalcione nel 1855, attualmente \u00e8 chiuso da circa mezzo secolo e la piccola struttura si trova inglobata in altra abitazioni.\nCappella di Santa Sofia\nLa cappella gentilizia venne edificata il 12 febbraio del 1903 su volere dei coniugi Pietro Milani e la baronessa Antonetta Pepi, ed ispirati dai monaci basiliani che si erano rifugiati a Santa Maria di Castellabate gi\u00e0 da tempo. \u00c8 situata lungo il corso principale di Santa Maria a Mare. La cappella \u00e8 attualmente chiusa alle celebrazioni liturgiche.\nCultura.\nScuole.\nHanno sede a Santa Maria una scuola dell'infanzia; una scuola primaria e una scuola media inferiore.\nCinema.\nLista dei film girati in parte a Santa Maria di Castellabate:\nGeografia antropica.\nSanta Maria \u00e8 la frazione pi\u00f9 popolosa del comune di Castellabate, di cui ne anche la sede. Il suo centro abitato si estende fra piazza Matarazzo, nei pressi dell'omonima villa e capolinea degli autobus, e piazza Lucia (sede della casa comunale), attraversate dal corso pedonale Andrea Matarazzo, il salotto dello shopping. Il centro storico, con le abitazioni pi\u00f9 caratteristiche, \u00e8 collocato nei pressi dell'approdo denominato \"Porte le Gatte\". A causa dell'incremento turistico negli ultimi 30 anni del XX secolo, il paese si \u00e8 molto sviluppato urbanisticamente dalla pianta originaria, inglobando gli abitati periferici di Lago e valle Sant'Andrea. Ci\u00f2 ha fatto inoltre registrare un cospicuo incremento demografico, che la vede attualmente una delle pi\u00f9 popolose frazioni dell'intera provincia.\nInfrastrutture e trasporti.\nStrade.\nIl principale collegamento stradale \u00e8 la ex strada statale 267, declassata in strada regionale.\nI tratti che collegano il territorio ai comuni limitrofi sono:\nLe strade provinciali che attraversano la frazione sono:\nMobilit\u00e0 urbana.\nIl servizio di mobilit\u00e0 urbana tra le varie frazioni comunali \u00e8 svolto mediante autobus dalla societ\u00e0 cooperativa SMEC autotrasporti. Il servizio interurbano \u00e8 espletato mediante gli autobus cadenzati della CSTP lungo la tratta da Salerno (da Napoli nel periodo estivo) a Acciaroli e da Castellabate a Vallo della Lucania.\nEconomia.\nSanta Maria \u00e8 una localit\u00e0 balneare, molto ricettiva d'estate, che fa del turismo la sua principale attivit\u00e0 economica. Ci\u00f2 \u00e8 dovuto alla posizione nel parco nazionale del Cilento, Vallo di Diano e Alburni, alla buona qualit\u00e0 delle acque (che dal 1999 ogni anno le frutta la bandiera blu) ed anche alla relativa semplicit\u00e0 di collegamento con centri come Napoli e Salerno.\nSport.\nIl calcio \u00e8 lo sport maggiormente praticato nella frazione, la Polisportiva Santa Maria 1932 (colori sociali giallo-rosso) \u00e8 la squadra calcistica che la rappresenta nel campionato di serie D 2021/2022 girone I .Per la Polisportiva Santa Maria gli allievi provinciali comandano la classifica del girone B.\nNel calcio a 5 femminile sono due le squadre marinesi iscritte al campionato di serie C2: il Santa Maria a Mare (colori sociali bianco-rosso) e il Donnaluna Castellabate (colori sociali bianco-blu).\n\u00c8 presente anche una squadra di pallavolo maschile e femminile: la \"Tecnocasa volley Santa Maria\", che disputa le partite interne nella palestra Luigi Guercio a Santa Maria.\nAltro sport praticato \u00e8 il tennistavolo. \u00c8 della frazione marina di Castellabate l'Asd tennistavolo Cilento Santa Maria 2010, una squadra di tennistavolo maschile che partecipa con due squadre al campionato regionale campano: una in serie D1 girone C, l'altra in D2 girone C. I colori sociali sono il giallo-rosso e le partite interne hanno luogo nella palestra Panebianco.\nL'impianto sportivo pi\u00f9 importante della frazione \u00e8 il campo sportivo comunale Antonio Carrano, con la sua superficie di gioco in terra battuta.\nDal 2002 a giugno sulla spiaggia di Marina Piccola si tiene il torneo di beach soccer.\nIl 17 novembre 2008 Santa Maria ha ospitato la Coppa del Mondo vinta dagli azzurri nel 2006.\nNel luglio del 2010 la spiaggia di Marina Piccola ha ospitato una tappa dell'International beach tennis master tour. I vincitori sono stati le coppie Maldini/Meliconi e D'Elia/Visani."}
{"id": "1168983", "revid": "599013", "url": "https://it.wikipedia.org/wiki?curid=1168983", "title": "La freccia nera", "text": ""}
{"id": "1168986", "revid": "123818978", "url": "https://it.wikipedia.org/wiki?curid=1168986", "title": "Freccia Rossa", "text": ""}
{"id": "1168992", "revid": "171512", "url": "https://it.wikipedia.org/wiki?curid=1168992", "title": "S.Maria di Castellabate", "text": ""}
{"id": "1169003", "revid": "640091", "url": "https://it.wikipedia.org/wiki?curid=1169003", "title": "Isacco Artom", "text": "Biografia.\nNato da una delle famiglie ebraiche pi\u00f9 importanti della citt\u00e0 di Asti, intraprese gli studi universitari a Pisa dove venne a contatto con l'ambiente risorgimentale.\nNel 1848, prese parte alla guerra contro l'Austria, arruolandosi nel battaglione universitario e partecipando alla battaglia di Curtatone e Montanara.\nDopo un periodo di malattia, riprese gli studi universitari presso la facolt\u00e0 di giurisprudenza a Torino dove si laure\u00f2 e conobbe Costantino Nigra diventando suo intimo amico.\nTra il 1850 ed il 1859 collabor\u00f2 alle testate giornalistiche dell'\"Opinione\" e del \"Crepuscolo\".\nDopo la sua assunzione presso il Ministero degli esteri, venne chiamato da Cavour, come uomo di fiducia presso la sua segreteria.\nNel 1862 venne inviato a Parigi e nel 1867 a Copenaghen come segretario di Legazione. Rientr\u00f2 in Italia nel 1870 ricoprendo fino al 1876 la carica di segretario generale del Ministero degli esteri. A seguito della caduta della destra storica e delle conseguenti dimissioni del ministro Emilio Visconti Venosta, si dimise volontariamente dalla carica.\nFu nominato senatore il 15 maggio 1876 e fu considerato uno dei maggiori politici della Destra. Il suo discorso funebre, nell'aula del Senato, fu pronunciato dall'ex ministro Visconti Venosta."}
{"id": "1169010", "revid": "365417", "url": "https://it.wikipedia.org/wiki?curid=1169010", "title": "5 (numero)", "text": "Cinque (indoeuropeo \"*penkwe\"; cf. latino \"quinque\", greco \"\u03c0\u03ad\u03bd\u03c4\u03b5\", sanscrito \"p\u00e1\u00f1ca\", gotico \"fimf\", antico irlandese \"c\u014dic\", lituano \"penki\", armeno \"\u0570\u056b\u0576\u0563\", \"hing\") \u00e8 il numero naturale dopo il 4 e prima del 6.\nSimbologia.\nNumerologia.\nPer tutti i popoli dai Maya ai Romani, dalla preistoria ad oggi, il numero 5 aveva un ruolo speciale. In Cecoslovacchia \u00e8 stato trovato, nel 1937, un osso di lupo risalente a 30\u00a0000 anni fa, con 55 tacche sistemate a gruppi di 5.\nIl 5 \u00e8 protagonista in alcuni sistemi di numerazione: il nostro a base 10 (2 volte 5), quello maya a base 20 (4 volte 5) e quello babilonese a base 60 (12 volte 5).\nSpesso il 5 ha anche un simbolo speciale. Per esempio nei numeri romani era un V. E i Maya lo indicavano con una barra (invece che con pallini).\nIn geometria il 5 rappresenta il pentagono nonch\u00e9 la stella a cinque punte. \nIl 5 \u00e8 il simbolo dell'Uomo Universale (si ricordi la rappresentazione dell'uomo vitruviano), dell'unione, della luce e del cuore.\nI Pitagorici riservavano a questo numero, un grande onore chiamandolo \"Matrimonio\" o \"assenza di contesa\" a causa dell\u2019affinit\u00e0 del pari (il numero 2) col genere femminile e del dispari (il numero 3) col genere maschile. \nRappresenta i 5 elementi per il buddismo (etere, fuoco, aria, acqua, terra) nonch\u00e9 i cinque sensi (vista, udito, tatto, gusto, odorato). \nNell'\u00cesl\u00e2m il cinque \u00e8 altamente simbolico: cinque sono i pilastri della Fede, cinque le preghiere canoniche giornaliere, cinque i doveri del musulmano, cinque le chiavi delle conoscenze segrete; la \"mano di Fatima\", amuleto per eccellenza dei paesi musulmani, \u00e8 simbolo visibile del cinque.\nNell'induismo 5 \u00e8 numero di Shiva, divinit\u00e0 anche rappresentata con cinque volti, a simboleggiare la padronanza sui cinque elementi (acqua, aria, terra, fuoco, etere) e i cinque sensi. Shiva \u00e8 spesso anche raffigurato con una falce di luna al quinto giorno fra i capelli."}
{"id": "1169012", "revid": "56110838", "url": "https://it.wikipedia.org/wiki?curid=1169012", "title": "Sous les verrous", "text": ""}
{"id": "1169013", "revid": "11792", "url": "https://it.wikipedia.org/wiki?curid=1169013", "title": "Diciannove", "text": ""}
{"id": "1169016", "revid": "11792", "url": "https://it.wikipedia.org/wiki?curid=1169016", "title": "Cinquantuno", "text": ""}
{"id": "1169018", "revid": "251174", "url": "https://it.wikipedia.org/wiki?curid=1169018", "title": "Parco naturale regionale Litorale di Ugento", "text": "Il parco naturale regionale Litorale di Ugento \u00e8 un'area naturale protetta della Puglia istituita con Legge Regionale n. 13 del 28 maggio 2007. Il parco \u00e8 situato lungo la costa ionica, nella parte pi\u00f9 a sud della penisola salentina, ed \u00e8 delimitato dalle cittadine di Torre San Giovanni e Lido Marini. Tutela, per una profondit\u00e0 dalla costa di circa tre chilometri e per una lunghezza di otto, una sequenza costiera pregevolissima, costituita da un sistema dunale e retrodunale, da una serie di bacini a marea e canali di collegamento, da una imponente scogliera fossile con gravine e dalla pi\u00f9 estesa area di macchia mediterranea del Salento.\nStoria.\nIl \"Parco Litorale di Ugento\" \u00e8 stato istituito il 28 maggio 2007, dopo un lungo iter che \u00e8 finalmente riuscito a far riconoscere l'importanza naturalistica, storica e paesaggistica dei territori che ne fanno parte.\nL'ambiente palustre.\nFino a qualche decennio fa, il paesaggio palustre dominava vastissime aree costiere del Salento, sia sul versante jonico che su quello adriatico. Si ritiene per certo che interventi di bonifica, a scopo sanitario e agricolo, siano stati attuati gi\u00e0 in epoca messapica e romana, prova ne sono le numerose strutture megalitiche (dolmen e menhir oggi in parte scomparsi) e le specchie dette \"del Corno\", \"del Mazzarino\" e \"Moresana\", poste in posizione dominante; a questi si aggiungono anche i resti di chiuse e mura arcaiche presenti in pi\u00f9 tratti del crinale. Ma le origini delle paludi salentine (localmente dette \"patule\" o \"patuli\"), tra cui quelle di Ugento, bonificate intorno agli anni 1920, si fanno risalire al periodo dell'alto Medioevo. Il controllo dell'ormai decadente Impero Romano d'Occidente lasciava il passo alle scorrerie dei pirati, che spingevano le popolazioni verso i centri dell'interno. La conseguenza naturale fu l'abbandono totale delle fasce costiere e lo sviluppo sempre maggiore delle paludi, che andranno poi a interessare un'area estesissima, da Taranto a Nard\u00f2 e da Gallipoli a Leuca sulla costa jonica, da Brindisi ad Otranto su quella adriatica. Qui, a causa del terreno costituito da strati sabbiosi-argillosi, compatti e poco permeabili, si raccoglievano le acque freatiche superficiali e quelle meteoriche delle campagne vicine, oltre alle acque piovane convogliate a valle dai profondi canaloni che segnano ancora oggi il profilo dei versanti dell'entroterra. Impossibilitate ad aprirsi la strada verso il mare a causa del cordone dunale, ristagnavano, alimentando di continuo il sistema paludoso. Cos\u00ec, circa 150.000 ettari di terreni potenzialmente fertili, diventarono malsani e iniziarono a rappresentare anche un grande pericolo per le migliaia di contadini costretti a convivere, per secoli, con le possibili epidemie di malaria, che sovente si sviluppavano proprio a causa della presenza delle paludi.\nA parte sporadici interventi di proprietari terrieri, che gi\u00e0 all'inizio dell'Ottocento avevano provato a bonificare alcune aree aprendo dei canali per agevolare il deflusso delle acque stagnanti verso il mare, la feudalit\u00e0, sia laica che ecclesiastica, non volle mai porre un rimedio definitivo al problema, a dispetto anche delle richieste disperate delle classi meno abbienti.\nBisogna attendere il decennio dopo l'Unit\u00e0 d'Italia (1861) per avere i primi progetti statali di bonifica.\nLe bonifiche e i bacini a marea.\n Il problema della bonifica delle paludi fu affrontato durante il periodo di dominazione borbonica: nel 1855 un regio decreto ordinava il risanamento di tutte le aree paludose del regno, prevedendone anche il rimboschimento, la colonizzazione e l'irrigazione. Tali buoni propositi non bastarono per\u00f2 ad abbattere il sistema di privilegi del sistema fondiario, e pochissime furono le zone bonificate che l'amministrazione sabauda eredit\u00f2 con l'unit\u00e0 d'Italia.\nCol trascorrere degli anni, alla somministrazione di chinino si aggiunse anche il largo utilizzo di pesticidi. Tuttavia, tali contromisure non riuscivano ancora a migliorare la situazione sanitaria e ad evitare epidemie di malaria, tifo e tubercolosi.\nIl primo studio dettagliato sulle paludi del Regno d'Italia risale al 1865. Nella relazione sono descritte le paludi di Terra d'Otranto, tra cui quelle di Ugento, dette \"Mammalie\" e quelle della marina Torre San Giovanni. Numerosi i progetti di bonifica che si susseguirono negli anni successivi. Nel 1867 il Comune di Ugento deliber\u00f2 la realizzazione, non portata a termine, di una strada che dal paese conducesse al mare, per facilitare la cura dei terreni paludosi costieri e incentivare l'attrattivit\u00e0 turistica della costa. Tuttavia, il primo ventennio del Novecento, malgrado le denunce delle amministrazioni locali, non port\u00f2 a soluzione il grave problema economico-sanitario. Tra il 1924 e il 1932 i casi di malaria registrati nella sola Ugento oscillarono tra i 1071 e i 2416, su una popolazione complessiva di circa 5000 abitanti.\n Nel 1923 il recupero delle terre malsane entr\u00f2 nei programmi dell'Amministrazione Statale, che con la legge 3256, la cosiddetta \"Legge Mussolini\", dett\u00f2 le prime disposizioni per una profonda bonifica. Nel 1927 venne infine emanato un decreto per la costituzione di un consorzio e l'esecuzione delle bonifiche nell'area di Ugento.\nLe prime paludi ad essere oggetto dei lavori di risanamento furono la palude \"Ulmo\", la palude \"Bianca\" e la palude \"Suddenna\". Si procedette alla costruzione del canale collettore Mammalie, si costruirono bacini di espansione delimitati da muretti a secco per il drenaggio delle acque, con il materiale di sterro si alz\u00f2 il livello delle depressioni maggiori; un ampio canale metteva in comunicazione i bacini con il mare, in maniera da far defluire le acque stagnanti nel periodo di bassa marea e di far penetrare le acque marine nei bacini durante l'alta marea, al fine di risanare naturalmente, attraverso l'incremento di salinit\u00e0, le acque salmastre.\n Successivamente, altri bacini e nuovi canali furono creati nella palude del \"Pali\", di \"Rottacapozza\" e degli \"Spunderati\", permettendo di mettere a coltura migliaia di ettari di terra. Il risultato fu l'attuale sistema dei Bacini di Ugento il quale, per superficie, costituisce uno dei maggiori ambienti lacustri costieri del Salento. I bacini, tutti collegati tra loro, hanno lo sbocco al mare in corrispondenza delle marine di Torre San Giovanni, di Torre Mozza e di Punta Macolone, a Lido Marini:\nLo sviluppo costiero.\n Le profonde trasformazioni di questo territorio, iniziate nel periodo delle bonifiche e giustificate da necessit\u00e0 sanitarie ed economiche di eccezionale gravit\u00e0, sono continuate e continuano ancora oggi, non giustificate da ragioni altrettanto valide, ma spesso finalizzate solamente allo sfruttamento massiccio e irrazionale della costa a scopi turistici, compromettendo gli habitat presenti in questa area.\nUno studio realizzato per l'area destinata ad ospitare il futuro parco ha rilevato come nell'intervallo di tempo compreso tra gli anni 1955 e 2005 si siano verificati profondi cambiamenti che hanno modificato, ed in parte degradato, l'ambiente e le risorse naturali che il territorio ugentino offre da sempre. Dallo studio si evince che responsabili dei profondi cambiamenti nell'area sono stati il turismo e l'agricoltura. L'azione del turismo ha prodotto una forte antropizzazione e sostanziali alterazioni lungo la fascia costiera, con pesanti ripercussioni sulla linea di costa e sull'equilibrio dell'intera area in generale. L'agricoltura ha invece operato dei cambiamenti nell'entroterra, con modifiche di tipo colturale e riduzione delle aree di naturalit\u00e0. Non sono mancati negli anni gli incendi, spesso dolosi, che hanno compromesso non poco il fragile equilibrio ambientale permettendo inoltre agli sciacalli di speculare e cementificare ancor di pi\u00f9 il territorio.\nAnche la linea di costa ha subito profonde alterazioni che hanno comportato, in alcuni tratti, la perdita di oltre 140 metri di spiaggia in 50 anni. Ad accentuare ancora di pi\u00f9 il naturale fenomeno erosivo, la realizzazione di moli perpendicolari alla linea di costa, la rimozione di parti del cordone dunale, la percezione delle piante di Posidonia oceanica come un rifiuto invece che una risorsa, la costruzione di chioschi e strutture non amovibili e non sempre a norma di legge, la realizzazione dissennata di passaggi per veicoli motorizzati negli ambienti dunali e retrodunali, la mancanza di un pianificazione intelligente del territorio.\nLe tutele ambientali.\nDalla prima met\u00e0 degli anni '90 in poi, diverse sono state le forme di tutela intervenute sul litorale di Ugento, spesso non sufficienti, o del tutto inutili, a fermare l'aggressione di speculatori e affaristi alle bellezze della costa ugentina.\nGi\u00e0 nel 1923 l'area costiera viene sottoposta a vincolo idrogeologico ai sensi del Regio decreto n. 3267/1923 sui boschi e sulle foreste. La legge di protezione forse pi\u00f9 conosciuta in tema ambientale \u00e8 la 1497/39, che tutela le opere d'arte della natura e i quadri naturali di rara bellezza. A tale protezione si aggiunger\u00e0, nel 1992, quella sulle oasi della fauna selvatica, legge 157/92, comunemente conosciuta come \"legge sulla caccia\". Il quadro di protezione nazionale viene completato con il Decreto Legislativo 22 gennaio 2004, n. 42, sulla tutela del patrimonio culturale e paesaggistico.\nA livello europeo, dalla CE viene costituita il 21 maggio 1992 una rete sulla conservazione degli ambienti naturali della fauna e flora selvatiche, denominata Natura 2000. I provvedimenti sui quali poggia tale politica sono la direttiva 79/409/CEE, riguardante la tutela degli uccelli selvatici e la direttiva 92/43/CEE (detta \"direttiva Habitat\"), recepita dallo Stato italiano nel 1997. Con questi due strumenti gli Stati membri dispongono di un quadro comune d'intervento a favore della conservazione delle specie e degli habitat naturali che assumono \u201cinteresse comunitario\u201d; non mancano inoltre riferimenti alle esigenze economiche, sociali e culturali regionali, in una logica di sviluppo sostenibile e di protezione della biodiversit\u00e0 nel territorio europeo. \nSecondo quanto stabilito dalla direttiva Habitat, ogni stato membro della Comunit\u00e0 Europea deve redigere un elenco di siti (i cosiddetti pSIC, proposte di Siti di Importanza Comunitaria), nei quali si trovano habitat naturali e specie animali e vegetali suscettibili di protezione europea. Sulla base di questi elenchi si redige un elenco di Siti d'Interesse Comunitario (SIC). Entro sei anni dalla dichiarazione di SIC, l'area deve essere dichiarata dallo Stato membro zona speciale di conservazione (ZSC), una delle due tipologie di zone protette, espressamente previste dal documento comunitario. In Italia, la redazione degli elenchi SIC \u00e8 stata effettuata a cura delle regioni e delle province. Tutti i progetti edili che interessano tali zone sono soggetti a Valutazione di Impatto Ambientale, che ha lo scopo di accertare preventivamente se determinati progetti possano avere un'incidenza significativa proprio sui siti di importanza comunitaria.\nIl sistema dei bacini di Ugento verr\u00e0 classificato come Sito di Importanza Comunitaria nei primi anni del 2000.\nTutele maggiori sono dovute per\u00f2 ai parchi naturali: l'iter per il riconoscimento del lungo litorale di Ugento come parco viene avviato il 29 giugno 2000 da Antonio Andriolo, commissario prefettizio del Comune. Il parco ugentino verr\u00e0 istituito solo nel 2007, ben sette anni dopo l'iniziale richiesta, ritardo che vedr\u00e0, purtroppo, una forte riperimetrazione in difetto dei confini della tutela.\nTerritorio.\n Il parco racchiude una delle zone pi\u00f9 interessanti e preziose della penisola salentina, per valore naturalistico, storico e paesaggistico. Il territorio tutelato si estende per circa 1600 ettari, ed \u00e8 caratterizzato da una elevata variet\u00e0 di ambienti naturali. \nProcedendo dal mare verso l'interno, si incontrano dapprima la fascia dei litorali sabbiosi con dune alte anche alcuni metri, gli ambienti retrodunali, quelli palustri e alluvionali; seguono poi i depositi marini terrazzati e le \u201cSerre di Ugento\u201d, formazioni collinari di roccia calcarea, incise di tanto in tanto dalle \u201cgravinelle\u201d, canaloni carsici tra loro paralleli e perpendicolari alla linea di costa.\nIl litorale \u00e8 composto da sabbia molto fine, alimentato dal vento e dall'accumulo di pezzettini di gusci di piccoli organismi, come ad esempio le conchiglie, che danno alla sabbia il tanto ricercato colore bianco. La fascia delle dune \u00e8 invece caratterizzata dalla presenza di gigli e di piante della macchia mediterranea, ed \u00e8 importantissima per combattere l'erosione costiera. In prossimit\u00e0 di alcuni tratti arrivano, anche fino alla fascia dunale, formazioni molto ampie di pineta, sotto i cui alberi si trova ristoro durante le ore pi\u00f9 calde delle giornate estive. Attraversata poi la fascia umida dei bacini e la loro caratteristica vegetazione, si incontra la tipica vegetazione di macchia mediterranea e l'inizio delle distese di uliveti, che si arrampicano sulle serre e si perdono nelle vaste campagne salentine.\nNegli ultimi anni, soprattutto con la creazione del parco, sono stati effettuati numerosi interventi di recupero e conservazione del territorio, e molti altri sono in corso d'opera.\nFlora.\nNumerosi sono gli ambienti presenti in quest'area, inseriti nella stessa \"Direttiva Habitat\" come meritevoli di conservazione, a dimostrazione del valore della loro complessit\u00e0 ecologica. \nTra gli habitat naturali e seminaturali meritevoli di tutela e conservazione si trovano:\nLe specie endemiche.\nAnche da un punto di vista floristico l'area presenta, per qualit\u00e0 e quantit\u00e0, caratteri di assoluto valore. Da un punto di vista qualitativo, circa il 3% delle specie sono degli endemismi, cio\u00e8 esclusivi del territorio.\nLa spiaggia che da Torre S. Giovanni si protrae fino a Lido Marini (che in alcuni tratti per fenomeni erosivi \u00e8 arretrata anche di 100 metri), \u00e8 caratterizzata da una serie di cordoni dunali colonizzati da un tipo di vegetazione psammofila (adattata alla sabbia e agli alti contenuti di sali). Tra le specie pi\u00f9 rappresentative la rughetta di mare (\"Cakile maritima\"), lo spinoso eringio dai capolini ametista (\"Eryngium maritimum\"), la pungente pastinaca marina (\"Echinophora spinosa\") dalle caratteristiche ombrelle, il vilucchio delle sabbie (\"Calystegia soldanella\") dalle campanule rosate, il candido giglio delle dune (\"Pancratium maritimum\"), l'euforbia delle spiagge (\"Euphorbia paralias\"), cui si associano alcune tipiche graminacee dai lunghi apparati radicali, molto importanti al fine del consolidamento delle sabbie delle dune, come lo sparto pungente (\"Ammophila australis\"), formante fitti cespi con pannocchia eretta e la gramigna delle spiagge (\"Agropyron junceum\").\n Nel corso degli studi su vegetazione e fauna condotti sui vari habitat e gli ecosistemi del Salento, Roberto gennaio, tecnico della prevenzione dell'ambiente del dipartimento Arpa di Lecce, ha rinvenuto nel parco un nuovo ibrido naturale di orchidea spontanea, quindi nuovo per la scienza. La scoperta botanica \u00e8 stata pubblicata sul notiziario n\u00ba 41-2009 del Giros (Gruppo italiano ricerca orchidee selvatiche). Lo scopritore ha poi denominato l'ibrido \"Ophrys ozantina\" R.Gennaio, da \"Ozan\", in onore ad Ugento e al parco naturale in cui \u00e8 stato rinvenuto. A qualcuno potr\u00e0 sembrare strano sentir parlare di orchidee, ma la flora spontanea del Salento annovera anche la presenza di diverse specie di orchidee endemiche, che fioriscono nel periodo primaverile, di piccola taglia e dal fiore grande quanto un'unghia di un pollice ma che reggono bene il confronto con quelle tropicali.\nL'ambiente dunale e l'ambiente umido.\nL'habitat fin qui descritto viene comunemente chiamato \"ammofileto\". Sulle dune pi\u00f9 consolidate s'insedia un residuo di macchia caratterizzata dal ginepro coccolone (\"Juniperus oxycedrus\") e dal ginepro fenicio (\"Juniperus phoenicea\"), a cui si associano le specie tipiche della vegetazione psammofila e della macchia mediterranea, come la fillirea (\"Phillyrea latifolia\"), il cisto rosso (\"Cistus creticus\"), il rosmarino (\"Rosmarinus officinalis\"), la ginestra spinosa (\"Calicotome infesta\") e l'acacia dalle copiose fioriture zafferano. \nTipico e dominante di quest'ambiente \u00e8 il fiordaliso delle spiagge (\"Centaurea sphaerocephala\") raramente presente lungo altre spiagge sabbiose pugliesi.\nIn alcuni tratti incontriamo una delle pi\u00f9 rare e vecchie pinete costiere del Salento, la Pineta Rottacapozza, caratterizzata quasi esclusivamente dal pino d'Aleppo (\"Pinus halepensis\"), che pare sia stato impiantato nei primi anni del 1700 da alcuni frati di Gallipoli.\nLe aree circostanti i bacini, residuo degli ambienti palustri del passato, sono in parte occupate da vegetazione \u201cigrofila\u201d, bisognosa di acqua dolce e dell'ambiente umido. La vegetazione che si sviluppa lungo il bordo dei bacini \u00e8 caratterizzata da formazioni di \"Spartina juncea\" e da \"Juncus maritimus\". Dove il substrato ha un basso tenore di salinit\u00e0 \u00e8 presente una vegetazione igrofila di \"Phragmites australis\", la comune cannuccia di palude. La vegetazione fluttuante o sommersa dei bacini \u00e8 invece prevalentemente costituita da brasca pettinata \"Potamogeton pectinatus\" e \"Ruppia cirrhosa\", erba da chiozzi cirrosa..\nLa posidonia.\n La Posidonia oceanica \u00e8 una pianta acquatica, endemica del Mediterraneo. Vive normalmente ad una profondit\u00e0 che varia tra 1 e 30 metri circa, arrivando fino a 40 metri solamente in acque molto limpide, ed ha caratteristiche simili alle piante terrestri. Sul fondale marino forma delle praterie che hanno un'elevata importanza ecologica, sia per l'aspetto biologico che nella protezione della linea di costa dall'erosione. Esse occupano un ruolo paragonabile a quello dei boschi sulla superficie terrestre, liberando grandi quantit\u00e0 di ossigeno nell'ambiente acquatico a tal punto da rappresentare il \u201cpolmone verde\u201d del nostro mare. Sono inoltre indispensabili per la sopravvivenza di numerose specie di pesci e molluschi. Nel periodo invernale, come un normale albero, perde le sue foglie che vengono trasportate a riva dalle correnti marine. Per il loro fondamentale ruolo ecologico le praterie di posidonia sono tutelate dalla direttiva Habitat e dal \u201cProtocollo per le Aree Specialmente Protette e la Biodiversit\u00e0 in Mediterraneo\u201d (ASPIM, Convenzione di Barcellona). Ha perci\u00f2 grande valore, e la sua presenza indica l'ottima qualit\u00e0 delle acque marine costiere.\nAi pi\u00f9 la posidonia pu\u00f2 apparire come una semplice alga o addirittura un rifiuto, dato che \u00e8 visibile maggiormente sui litorali bassi, sotto forma di accumuli di colore scuro, che alla vista sembrano deturpare la bellezza del paesaggio; per tale ragione negli anni \u00e8 stata sistematicamente asportata dalle spiagge e buttata via proprio come un rifiuto. Tuttavia le foglie di tali piante, oggi fortunatamente rivalutate, svolgono una funzione di immensa rilevanza anche a terra: portate dalle correnti sulla battigia, agiscono da barriere naturali, difendendo la costa dall'erosione da parte del mare.\n Inoltre, dal 2006 in primavera, quando l'intensit\u00e0 delle correnti marine diminuisce, gli accumuli di Posidonia vengono rimossi dalle spiagge e riutilizzati per il ripristino di tratti del cordone dunale laddove, a causa delle azioni di sbancamento o di transito pedonale o con mezzi a motore, si creavano ampi varchi ed aperture. Le aree ricostituite artificialmente hanno permesso la ricrescita della tipica vegetazione di questi ambienti, che, grazie all'azione di trasporto di sabbia da parte del vento, in circa uno, due anni, rendono le dune di posidonia perfettamente integrate con le aree circostanti, rendendone impossibile il riconoscimento alla vista.\nIl fiordaliso di Creta.\nNella zona delle dune fossili, nel tratto di parco che \u00e8 circondato dai caseggiati di Torre San Giovanni, \u00e8 stata segnalata recentemente una specie del tutto particolare per la flora italiana, il fiordaliso di Creta (\"Aegialophila pumila\"): si tratta di una pianta \"psammoalofita\" (resistente alla salsedine e capace di vegetare su sabbia pura), molto rara e finora solo segnalata lungo le coste sabbiose dell'Africa nord - orientale e dell'Asia Minore, con un'unica presenza europea nell'isola di Creta. \nFauna.\n L'importanza del sistema dei bacini, in particolare di quello Rottacapozza Sud, \u00e8 legata alla presenza di numerose specie dell'avifauna, uccelli migratori e stanziali che utilizzano questo ambiente come area di sosta, di riproduzione e di alimentazione. I bacini si trovano sulle principali rotte di migrazione raccogliendo specie di uccelli provenienti dal Nord Africa, dai Balcani e dal Nord Europa.\nLe specie protette.\nOltre alle numerose colonie di gabbiani reali (\"Larus michahellis\") e cormorani (\"Phalacrocorax carbo\") \u00e8 possibile osservare aironi rossi (\"Ardea purpurea\") e cenerini (\"Ardea cinerea\"), cannaiole (\"Acrocephalus scirpaceus\") o rari esemplari di fenicotteri (\"Phoenicopterus roseus\"). Nei chiari d'acqua nuotano numerose le folaghe (\"Fulica atra\"), le gallinelle d'acqua (\"Gallinula chloropus\") e i germani reali (\"Anas platyrhynchos\") mentre nel canneto \u00e8 possibile incontrare la natrice o biscia dal collare (\"Natrix natrix\") e la rara tartaruga palustre (\"Emys orbicularis\"). Sono presenti anche numerosi esemplari di rospo comune (\"Bufo bufo\") e di rospo smeraldino (\"Bufotes viridis\"), di rane verdi (\"Rana esculenta\") e della piccola raganella (\"Hyla intermedia\").\nNella macchia, invece, si possono osservare numerose uccelli come l'upupa (\"Upupa epops\"), i fringuelli (\"Fringilla coelebs\") e il tordo bottaccio (\"Turdus philomelos\"). Tra i mammiferi dall'indole schiva e di abitudini notturne si annoverano la volpe (Vulpes vulpes\") e l\"a donnola (\"Mustela nivalis\"), la faina (\"Martes foina\") e il tasso (\"Meles meles\"). Nei coltivi e nei prati che circondano le macchie non \u00e8 raro incontrare il riccio (\"Erinaceus europaeus\"), o rettili come il biacco (\"Hierophis viridiflavus\") e il colubro leopardino (\"Zamenis situla\") presente in Italia solo in poche localit\u00e0 della Puglia, della Sicilia e della Basilicata. Purtroppo \u00e8 ormai scomparsa a causa di un eccessivo prelievo antropico la testuggine di terra (\"Testudo hermanni\").\nCaretta caretta.\nAlcuni pescatori raccontano che un tempo, lungo i bassi litorali sabbiosi, arrivavano a deporre le uova le tartarughe di mare. Nel Mediterraneo, gli ambienti di riproduzione della tartaruga marina (\"Caretta caretta\") sono ormai limitatissimi per il disturbo umano dovuto al turismo balneare; non \u00e8 per\u00f2 difficile pensare che un tempo questi rettili acquatici prediligessero le coste ugentine, dato che si hanno notizie, anche recenti, della loro presenza sui litorali salentini.\nAttivit\u00e0.\nAll'interno del parco \u00e8 possibile svolgere le seguenti attivit\u00e0:"}
{"id": "1169026", "revid": "754039", "url": "https://it.wikipedia.org/wiki?curid=1169026", "title": "Chiostro del Divino Amore", "text": ""}
{"id": "1169027", "revid": "39224", "url": "https://it.wikipedia.org/wiki?curid=1169027", "title": "Choeropsis", "text": ""}
{"id": "1169030", "revid": "36205", "url": "https://it.wikipedia.org/wiki?curid=1169030", "title": "Cinque", "text": ""}
{"id": "1169040", "revid": "22356", "url": "https://it.wikipedia.org/wiki?curid=1169040", "title": "Arcosauriformi", "text": ""}
{"id": "1169042", "revid": "919135", "url": "https://it.wikipedia.org/wiki?curid=1169042", "title": "18 (numero)", "text": "Diciotto (cf. lingua latina \"duodeviginti\", greco \"\u1f40\u03ba\u03c4\u03c9\u03ba\u03b1\u03af\u03b4\u03b5\u03ba\u03b1\") \u00e8 il numero naturale dopo il 17 e prima del 19."}
{"id": "1169044", "revid": "1305887", "url": "https://it.wikipedia.org/wiki?curid=1169044", "title": "Scuole elementari", "text": ""}
{"id": "1169045", "revid": "11792", "url": "https://it.wikipedia.org/wiki?curid=1169045", "title": "Diciotto", "text": ""}
{"id": "1169048", "revid": "11792", "url": "https://it.wikipedia.org/wiki?curid=1169048", "title": "Uno", "text": ""}
{"id": "1169050", "revid": "767487", "url": "https://it.wikipedia.org/wiki?curid=1169050", "title": "Chaetodontidae", "text": "I pesci farfalla (Chaetodontidae) sono una famiglia di pesci ossei marini appartenenti all'ordine Perciformes.\nDistribuzione e habitat.\ni pesci farfalla Fanno parte della barriera corallina e preferiscono dei mari tropicali e subtropicali dove sono diffusi nell'Oceano Atlantico, Indiano e Pacifico.Sono generalmente diurni e prediligono i bassi fondali (di solito fino a 18 metri, anche se alcune specie sono state segnalate anche a 180 metri di profondit\u00e0).Di notte si nascondono fra le madrepore e possono assumere una diversa colorazione della pelle.\nDescrizione.\nI pesci farfalla sono cos\u00ec chiamati perch\u00e9 contraddistinti da una livrea variopinta, con bande o macchie orizzontali, verticali o diagonali, simili a quelle che si possono riscontrare sulle ali delle farfalle. La bocca \u00e8 generalmente protesa in avanti.\nLa pinna dorsale \u00e8 unica e composta da 6 a 16 spine. La pinna anale \u00e8 composta solitamente da 3 spine e la pinna caudale pu\u00f2 avere forma rotonda o troncata, ma mai biforcuta. &lt;br&gt;\nLe dimensioni sono modeste e comprese tra 12 e 22 cm. L'esemplare che raggiunge le maggiori dimensioni \u00e8 il \"Chaetodon lineolatus\", che pu\u00f2 raggiungere da adulto i 30 cm.\nBiologia.\nAlimentazione.\nLa maggior parte delle specie si nutre di coralli, microfauna recifale, uova di pesci e piccoli invertebrati. Altre specie invece prediligono le alghe filamentose o il plancton.\nTassonomia.\nLa famiglia comprende 128 specie, suddivise in 12 generi:\nAcquariofilia.\nPer le loro colorazioni vivaci, i pesci farfalla sono particolarmente apprezzati dagli acquariofili; le specie che si nutrono di plancton e quelle onnivore hanno maggiori possibilit\u00e0 di sopravvivere negli acquari."}
{"id": "1169051", "revid": "110157", "url": "https://it.wikipedia.org/wiki?curid=1169051", "title": "Bempflingen", "text": "Bempflingen \u00e8 un comune tedesco di 3.363 abitanti, situato nel land del Baden-W\u00fcrttemberg."}
{"id": "1169052", "revid": "116249661", "url": "https://it.wikipedia.org/wiki?curid=1169052", "title": "Benningen am Neckar", "text": "Benningen am Neckar \u00e8 un comune tedesco di 6485 abitanti, situato nel land del Baden-W\u00fcrttemberg."}
{"id": "1169053", "revid": "25903", "url": "https://it.wikipedia.org/wiki?curid=1169053", "title": "Pesce farfalla", "text": ""}
{"id": "1169055", "revid": "2039709", "url": "https://it.wikipedia.org/wiki?curid=1169055", "title": "Evoluzione della vita", "text": "Con evoluzione della vita si intende la cronologia dei cambiamenti che, nel tempo, da un pianeta abiotico hanno portato all'attuale ricchezza di esseri viventi.\nLe basi.\nLa teoria dellevoluzione delle specie \u00e8 un pilastro fondamentale della biologia moderna, sostenuta validamente dall'osservazione sperimentale. Si basa su prove paleontologiche, embriologiche di comparazione anatomica e di caratteristiche biochimiche degli organismi.\nScientificamente possiamo dire che per quanto ora noto la vita biologica esiste soltanto sul pianeta Terra, terzo del Sistema solare, adatto per temperatura, pressione e irraggiamento elettromagnetico alla stabilit\u00e0 fisico-chimica delle molecole organiche che sono alla base di tutte le forme di vita biologica finora conosciute ed alla contemporanea possibilit\u00e0 di essere coinvolte in reazioni chimiche di trasformazione delle stesse.\nNulla si oppone teoricamente alla vita biologica in altre regioni dell'universo, se fisicamente adatte. Nulla si oppone ad un concetto pi\u00f9 esteso, se fondato sulle leggi fisiche, di vita come un sistema altamente organizzato, in grado di contrastare l'aumento di entropia del proprio sistema, potenzialmente in grado di evolvere, e di riprodurre se stesso.\nL'esobiologia o xenobiologia \u00e8 quella branca della biologia che si occupa dello studio sulle possibilit\u00e0 di vita extraterrestre, aumentate in seguito alla scoperta dei pianeti extrasolari alla fine del XX secolo.\nSintesi dei quattro miliardi di anni circa precedenti all'epoca attuale.\nQuesta sintesi si riferisce principalmente alla linea evolutiva che comincia con la nascita della vita e si conclude con l'epoca attuale, l'Olocene. Il processo filogenetico \u00e8 per sua stessa natura ramificato, e la sua interpretazione non \u00e8 lineare, ma richiede riferimenti a ramificazioni e teorie scientifiche alternative. Durante questo periodo si originano e si evolvono contemporaneamente tutti i cinque o sei (a seconda degli schemi classificatori adottati) regni dei viventi, comprendenti gli organismi complessi che popolano il pianeta; cos\u00ec pure proseguiranno nella loro evoluzione ed adattamento i viventi unicellulari.\nVa notato che la necessit\u00e0 dell'analisi scientifica di gerarchizzare, categorizzare, e dividere in unit\u00e0 tassonomiche il vivente non \u00e8 che uno strumento utile alla comprensione dei fenomeni. L'evoluzione della vita \u00e8 un fenomeno senza soluzione di continuit\u00e0, dove l'unit\u00e0 elementare \u00e8 il singolo organismo. Questo fatto spiega la velocit\u00e0 di cambiamento delle classificazioni di alcuni gruppi, in fattispecie ai livelli inferiori della complessit\u00e0 evolutiva, dove il concetto di specie \u00e8 necessariamente pi\u00f9 fluido, in particolare in assenza di riproduzione sessuale.\nNonostante la singolarit\u00e0 indubbia dell'individuo biologico, al di l\u00e0 di ogni teoria, si definisce speciazione, o evoluzione di una nuova specie il fenomeno per cui una popolazione diventa riproduttivamente isolata dagli altri membri della stessa specie, e quindi il suo pool genico (l'insieme degli alleli di tutti i geni presenti in una popolazione) si diversifica a tal punto da generare caratteristiche adattative uniche. Teorie evolutive contrapposte (del gradualismo filetico e degli equilibri punteggiati) che probabilmente coesistono in natura, cercano di definirne i meccanismi.\nLo studio delle popolazioni e delle loro condizioni di equilibrio genetico sono gli oggetti su cui si basa la legge di Hardy-Weinberg, (dal matematico inglese G. H. Hardy e il medico\ntedesco W. Weinberg) che permette di prevedere se in una popolazione si verificheranno mutamenti evolutivi.\nQuesti avverranno se:\nAnche se il concetto di specie, non risolve completamente casi di speciazione allopatrica riguardante le popolazioni fisicamente separate tra loro, la specie continua ad essere un utile strumento in mano alla scienza.\nIl pianeta Terra si form\u00f2 circa 4,54 Ga (miliardi di anni fa), relativamente poco tempo dopo l'origine stessa del Sistema solare.\nLe prime molecole organiche complesse formatesi con meccanismi oramai noti dall'atmosfera primordiale (la genesi delle prime molecole complesse \u00e8 stata per la prima volta studiata sperimentalmente nell'Esperimento di Miller-Urey), portarono, attraverso processi non ancora univocamente accettati dalla comunit\u00e0 scientifica, al periodo Archeano, il cui inizio viene posto con l'origine della vita.\nLe teorie sul passaggio dalle prime molecole complesse a sistemi in grado di riprodurre se stessi sono ancora in continua elaborazione. Vi \u00e8 un generale accordo sull'ipotesi che in questo periodo una famiglia di polimeri organici acquis\u00ec la capacit\u00e0 di autoreplicarsi e propagarsi nell'ambiente primordiale.\nI primi organismi.\nI pro-procarioti, le monere da cui discendono gli attuali archei, sono padroni del pianeta. La loro veloce comparsa \u00e8 all'origine oggi di ampi dibattiti scientifici. La vita si sviluppa e inizia a evolversi unicamente nelle acque, l'atmosfera terrestre \u00e8 abiotica.\nLe teorie classiche considerano i primi organismi come eterotrofi, che traggono cio\u00e8 il proprio nutrimento dalle sostanze complesse gi\u00e0 presenti nell'ambiente. Recenti scoperte propendono per un'autotrofia forse chemiosintetica. Si ritiene siano inoltre organismi anaerobici, sia per motivi di primitivit\u00e0 del metabolismo, sia per la presenza di un'atmosfera terrestre fortemente riducente.\nIn ogni caso il veloce consumo ed il conseguente calare della concentrazione di nutrienti nell'ambiente spinge precocemente una parte degli organismi verso l'autotrofia. Un punto differente di vista inizialmente para-scientifico, ma che si presta ad essere indagato, dopo l'evidenza di molecole organiche nei nuclei cometari \u00e8 quello della Panspermia.\nLe tracce dei procarioti si ritroveranno nelle rare rocce del periodo primario non occorse in eccessivi metamorfismi.\nIn questo periodo la strategia di sopravvivenza dei viventi si organizza per utilizzare l'energia di legame chimico proveniente da svariate forme di molecole. La strategia \u00e8 dunque volta ad una diversificazione degli organismi in senso biochimico. Gli organismi al di l\u00e0 di questa diversificazione sono strutturalmente semplici, anche a livello cellulare. Il materiale genetico, probabilmente non \u00e8 ancora separato in un nucleo cellulare definito.\nMolto tempo dopo, tra 2 e 1,5 Ga compaiono i primi eucarioti, e si va intanto incontro all'evoluzione di un'atmosfera ossidante, frutto dell'intensa fotosintesi clorofilliana iniziata da 3,5 a 2,8 Ga ad opera dei cianobatteri o alghe azzurre monocellulari.\nAumenta la complessit\u00e0 degli organismi, seppure a livello di strutture cellulari ed il materiale genetico in qualche gruppo viene ad essere confinato in una struttura specifica, il nucleo. Sempre pi\u00f9 organismi intanto sfruttano come fonte di energia la radiazione elettromagnetica proveniente dal sole invece dell'energia di legame chimico.\nSi gettano le basi per un'atmosfera terrestre atta ad accogliere i viventi, anche per il consolidamento derivante da uno schermo ultravioletto operato dal sempre pi\u00f9 abbondante ozono nella stratosfera.\nAvviene la separazione dei primi micro organismi animali dal ceppo comune: si originano i regni dei viventi. La complessit\u00e0 delle cellule aumenta. Probabilmente organismi molto diversi entrano in simbiosi tra loro per costituire cellule fornite di strutture complesse deputate a compiti specifici; questa \u00e8 la genesi pi\u00f9 accreditata dell'origine dei mitocondri, e dei cloroplasti nelle cellule vegetali (Teoria dell'endosimbionte). Le loro funzioni sono deputate a questioni energetiche.\nDa una a pi\u00f9 cellule.\nCol tempo, questi primi micro-organismi evolveranno in organismi pluricellulari, come i poriferi da associazioni di precursori di flagellati coloniali, ed i precursori dei platelminti da precursori di protozoi ciliati plasmodiali (Hadzi) (l'ipotesi che siano sulla linea evolutiva dei vertebrati viene ancora dibattuta molecolarmente) cos\u00ec come pare anche per gli cnidari (von Graff).\nLa strategia di sopravvivenza passa ad aumentare la complessit\u00e0 dell'organismo tramite l'aumento del numero delle cellule tra loro associate. Alcuni gruppi cellulari assumeranno specifiche funzioni nell'economia globale dell'organismo. Si originano i diversi tessuti nei viventi.\nDai protisti in passato classificati come fitoflagellati seguendo una via che fa trarre energia agli organismi dalla radiazione elettromagnetica, anzich\u00e9 dal legame chimico delle molecole intanto evolveranno i vegetali, anch'essi sempre pi\u00f9 complessi. Le linee evolutive delle piante, per questioni inerenti alla loro ecologia, sono meno note e pi\u00f9 soggette a revisione scientifica.\nNel periodo Precambriano gli organismi pluricellulari conosciuti come metazoi raggiungono una notevole complessit\u00e0, pur lasciando limitate testimonianze paleontologiche. Sono presenti cnidari (tracce di meduse fossili), poriferi (fossili di spicole), le possibili prime forme di brachiopodi, ed anche anellidi, organismi ad organizzazione segmentale (metamerici) (rinvenute gallerie fossili scavate dagli stessi).\nGli aceloidi primitivi, privi di celoma che origineranno gli attuali gruppi a cui appartengono i nemertini e gli aschelminti come i rotiferi preludono ai primi deuterostomi, che appaiono nel Precambriano. Sono organismi filogeneticamente collegati ai moderni echinodermi. I calcicordati, secondo altre classificazioni ascrivibili agli echinodermi eterosteli (stilofori, oggi estinti), animali a primitiva simmetria bilaterale, viaggiano verso la linea evolutiva diretta ai vertebrati (Jefferies 1975)\n \n. Altro parere, pi\u00f9 condiviso dagli evoluzionisti, i lofoforati (primitivi) del Cambriano sono i precursori dei cordati e quindi dei vertebrati.\nI celomati.\nQuesta linea evolutiva parte con un'organizzazione dell'organismo che prevede durante il suo sviluppo embrionale la formazione di una cavit\u00e0 interna viscerale, il celoma in cui sono contenuti gli organi interni. Gli organismi sono detti quindi celomati.\nLa linea evolutiva si biforcher\u00e0 in breve tempo. Da una parte i celomati deuterostomi, diretti verso i vertebrati ed affini, dall'altra i protostomi diretti verso i molluschi e gli artropodi come aracnidi crostacei ed insetti. La differenza tra le due linee si riferisce a caratteristiche dello sviluppo embrionale. Nei protostomi il blastoporo originer\u00e0 la bocca dell'adulto, nei deuterostomi originer\u00e0 l'ano. Questa doppia linea evolutiva sar\u00e0 destinata ad originare gli organismi pi\u00f9 avanzati, e la struttura pi\u00f9 complessa a livello funzionale esistente nell'universo conosciuto: il sistema nervoso degli organismi superiori.\nNel Cambriano, ancor prima che si registrino tracce dei cordati, sono molto diffusi organismi del gruppo dei protostomi che costituiranno gli artropodi, si tratta di trilobiti, e rari onicofori, che li mettono in relazione con i precursori comuni anche agli anellidi. I molluschi con cefalopodi e lamellibranchi si rinvengono diffusamente.\nA 500 Ma (milioni di anni) supposti, la maggior parte dei gruppi esaminati sono esseri costituiti in gran maggioranza da tegumenti molli che normalmente non permettono di lasciare testimonianze fossili, se non tracce indirette, e le speculazioni sulla loro anatomia e filogenesi si basano su prove ontogenetiche di similitudine dei gruppi attualmente viventi per caratteri strutturali primitivi e derivati, ed in ultimo da prove molecolari.\nGli artropodi ed i vertebrati.\nAvviene comunque il distacco dei gruppi che origineranno i vertebrati Gnatostomi, le classi tradizionali dei vertebrati esistenti gi\u00e0 nel Cambriano.\nNello stesso periodo gli organismi vegetali cominciano, con strutture ancora non differenziate in organi, siamo ancora alle tallofite, la conquista dell'ambiente terrestre.\nNel Siluriano si diffondono gli euripteridi, precursori degli aracnidi, ed i miriapodi probabilmente iniziano la colonizzazione animale dell'ambiente terrestre. Nel periodo immediatamente successivo forme pressoch\u00e9 simili agli attuali limuli sono diffuse nei mari del pianeta. \nNel Devoniano, circa 400 Ma, sono gi\u00e0 presenti tutte le principali linee evolutive dei vertebrati che proseguiranno fino al Permiano, tra cui gli osteitti o pesci ossei la cui sottoclasse dei crossopterigi originer\u00e0 i successivi vertebrati terrestri. La loro struttura ossea, in particolare quella delle pinne pari e della volta dermatocranica permette oggi agli anatomisti comparati la correlazione con quella dello scheletro dei primi vertebrati terricoli, gli anfibi della fine del Siluriano, che colonizzeranno una terra gi\u00e0 largamente dominata dagli artropodi.\nNel Devoniano la copertura vegetale della superficie terrestre \u00e8 molto elevata.\nAlcune linee evolutive dei vertebrati conquistano la terraferma.\nTra il Siluriano ed il Devoniano da un gruppo di anfibi labirintodonti si diparte la linea evolutiva che porter\u00e0 ai primi rettili certi, i cotilosauri del Carbonifero.\nNel Permiano i sinapsidi pelicosauri preludono ad una radiazione verso forme che nella successiva era mesozoica, durante il dominio degli arcosauri nel Triassico, con l'ordine dei terapsidi, nelle forme evolute dei cinodonti origineranno i mammiferi.\nUn'altra radiazione, questa volta partita dai teropodi, nel periodo Giurassico condurr\u00e0 ad uno dei due ordini contemporanei di vertebrati omeotermi, gli uccelli.\nLa seconda maggiore estinzione di massa che ha caratterizzato la storia della vita sulla Terra avviene alla fine del Cretaceo, 65 milioni di anni fa, con la scomparsa dei grandi rami dei dinosauri, aprendo la via a una radiazione adattativa dei mammiferi, fino ad allora confinati in nicchie ecologiche ristrette e marginali (e in particolar modo notturne).\nL'avvento dei mammiferi.\nConvenzionalmente i mammiferi, l'altro ordine di vertebrati che sviluppando l'omeotermia si \u00e8 reso ancora pi\u00f9 autonomo dall'ambiente fisico circostante, ormai sotto forma di svariate linee indipendenti, sono definiti tali nel Giurassico, e nel Cretaceo riconosceremo gi\u00e0 le sottoclassi attuali. Contestualmente all'omeotermia nei due ordini si sviluppano strutture anatomiche volte all'isolamento termico: penne e peli. In questo ambito i mammiferi sperimentano, nella maggiormente evoluta sottoclasse dei terii una fine strategia di viviparit\u00e0, che contribuir\u00e0 notevolmente al successo del gruppo.\nSempre nel Giurassico si diffondono contemporaneamente le Angiosperme, piante superiori dotate di sofisticati sistemi riproduttivi, i fiori.\nNel Paleocene, siamo gi\u00e0 nell'era terziaria, appaiono i primi mammiferi riconducibili ad ordini ancora viventi, ed alla fine del periodo si trovano fossili strutturalmente affini agli attuali lemuridi.\nVerso la specie umana.\nUn variegato gruppo zoologico, un tempo definito degli insettivori ed attualmente ritenuto nel suo insieme ormai superato, negli ultimi decenni \u00e8 stato sottoposto appunto a riordini e revisioni. Le tupaie, attualmente risistemate nell'ordine degli scandenti si erano viste spostare da quelli per ricollocarsi nell'ordine dei primati. Da precursori di questi animali frugivoro-insettivori, raggruppati a seconda degli autori con dermotteri, (chirotteri, ma su di essi attualmente c'\u00e8 discordanza tra i vari autori) e primati (oltre agli estinti plesiadapiformi) nel taxa degli arconti, o euarconti, parte l'ultimo atto della storia evolutiva che porter\u00e0 all'uomo. Gli arconti si caratterizzano per la dieta insettivora o frugivora, e per l'adattamento all'ambiente aereo della vita arborea, con strategie locomotorie di volo, volo planato, o brachiazione.\nNell'Eocene, 10 Ma dopo i primi fossili simili a lemuridi, troviamo scimmie con caratteristiche \"moderne\", ossia con pollice perfettamente opponibile, dentatura testimoniante il passaggio alla dieta frugivora, frontalizzazione degli occhi e conseguente evoluzione del muso in volto, probabile aumento dell'importanza del senso della vista e conseguentemente aumento della attivit\u00e0 diurna. Le premesse per un animale nudo, eretto e autoreferenzialmente supposto intelligente sono pronte.\nEvoluzione degli ominidi.\nIn pochi milioni di anni siamo pronti per l\"Homo sapiens\". A questo punto l'evoluzione per quanto noto dalle scienze antropologiche, \u00e8 solo culturale e non biologica, cio\u00e8 si passa dalla genetica alla memetica, e questa specie, dotata di autocoscienza, inizia a scrivere la propria storia su un supporto forse per la prima volta diverso dagli acidi nucleici.\nVoci correlate.\nConcetti fondamentali:\nDiscipline:\nEvoluzione della vita umana:"}
{"id": "1169056", "revid": "212348", "url": "https://it.wikipedia.org/wiki?curid=1169056", "title": "Berg (Schussental)", "text": ""}
{"id": "1169057", "revid": "767487", "url": "https://it.wikipedia.org/wiki?curid=1169057", "title": "Bergatreute", "text": "Bergatreute \u00e8 un comune tedesco di 3.186 abitanti, situato nel land del Baden-W\u00fcrttemberg."}
{"id": "1169058", "revid": "110157", "url": "https://it.wikipedia.org/wiki?curid=1169058", "title": "Berghaupten", "text": "Berghaupten \u00e8 un comune tedesco di 2.390 abitanti, situato nel land del Baden-W\u00fcrttemberg."}
{"id": "1169059", "revid": "1446238", "url": "https://it.wikipedia.org/wiki?curid=1169059", "title": "Bergh\u00fclen", "text": "Bergh\u00fclen \u00e8 un comune tedesco di 1.956 abitanti, situato nel land del Baden-W\u00fcrttemberg."}
{"id": "1169060", "revid": "767487", "url": "https://it.wikipedia.org/wiki?curid=1169060", "title": "Berglen", "text": "Berglen \u00e8 un comune tedesco di 6.130 abitanti, situato nel land del Baden-W\u00fcrttemberg."}
{"id": "1169063", "revid": "110157", "url": "https://it.wikipedia.org/wiki?curid=1169063", "title": "Berkheim", "text": "Berkheim \u00e8 un comune tedesco di 2.683 abitanti, situato nel land del Baden-W\u00fcrttemberg."}
{"id": "1169065", "revid": "767487", "url": "https://it.wikipedia.org/wiki?curid=1169065", "title": "Bermatingen", "text": "Bermatingen \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169066", "revid": "118444872", "url": "https://it.wikipedia.org/wiki?curid=1169066", "title": "Bernau im Schwarzwald", "text": "Bernau im Schwarzwald (letteralmente: \u00abBernau nella Foresta Nera\u00bb) \u00e8 un comune tedesco situato nel land del Baden-W\u00fcrttemberg.\nStoria.\nIl 1\u00ba gennaio 1999 il comune di Bernau assunse la nuova denominazione di \u00abBernau im Schwarzwald\u00bb (lett.: \u00abBernau nella Foresta Nera\u00bb)."}
{"id": "1169068", "revid": "1446238", "url": "https://it.wikipedia.org/wiki?curid=1169068", "title": "Bernstadt (Baden-W\u00fcrttemberg)", "text": "Bernstadt \u00e8 un comune tedesco di 2.019 abitanti, situato nel land del Baden-W\u00fcrttemberg."}
{"id": "1169071", "revid": "399", "url": "https://it.wikipedia.org/wiki?curid=1169071", "title": "EuteliaVoip", "text": ""}
{"id": "1169073", "revid": "339392", "url": "https://it.wikipedia.org/wiki?curid=1169073", "title": "Glamdring", "text": ""}
{"id": "1169074", "revid": "110157", "url": "https://it.wikipedia.org/wiki?curid=1169074", "title": "Besigheim", "text": "Besigheim \u00e8 una citt\u00e0 tedesca situata nel land del Baden-W\u00fcrttemberg."}
{"id": "1169075", "revid": "228587", "url": "https://it.wikipedia.org/wiki?curid=1169075", "title": "Chiostro della Stella", "text": "Il Chiostro della Stella \u00e8 un chiostro monumentale di Napoli ubicato nel complesso monastico di Santa Maria della Stella, nell'omonimo quartiere.\nIl chiostro e il convento furono realizzati nel XVI secolo da Camillo Fontana, su ordine dei Padri di San Francesco di Paola. In realt\u00e0, fu il popolo che abitava nei pressi di Porta San Gennaro a volere la costruzione del complesso dedicato alla Madonna della Stella per poter sostituire l'immagine sacra della \"Vergine\", posta in un'edicola demolita dai lavori di ampliamento della cinta muraria voluta dal vicer\u00e9 Pedro \u00c1lvarez de Toledo.\nI frati vissero nel convento fino al 26 luglio 1862; successivamente una parte del chiostro venne demolita per far posto agli alloggi dei Carabinieri, che tutt'oggi occupano il convento. Della costruzione originaria rimangono solo due lati con pilastri sormontati da archi in piperno e con affreschi ben visibili e conservati. Di singolare fattura \u00e8 il puteale del pozzo in marmo, di forma triangolare e in ferro barro battuto con una stella al vertice."}
{"id": "1169076", "revid": "110157", "url": "https://it.wikipedia.org/wiki?curid=1169076", "title": "Betzenweiler", "text": "Betzenweiler \u00e8 un comune tedesco di 722 abitanti, situato nel land del Baden-W\u00fcrttemberg."}
{"id": "1169077", "revid": "1437331", "url": "https://it.wikipedia.org/wiki?curid=1169077", "title": "Acciaroli", "text": "Acciaroli \u00e8 la maggiore frazione del comune di Pollica, in provincia di Salerno, e sede portuale. Conta circa 1.000 abitanti.\nGeografia fisica.\nSi trova sulla costa tirrenica, lungo la SS 267 del Cilento.\nMorfologicamente il territorio pollichese \u00e8 prevalentemente montuoso. Acciaroli dista da Agropoli circa 30\u00a0km, 6 da Pollica, 20 da Santa Maria di Castellabate, circa 70 da Salerno e circa 160 da Napoli.\nStoria.\nAcciaroli conserva una chiesa del XII secolo, rimaneggiata in epoca successiva, dedicata alla Santissima Annunziata ed una torre di avvistamento normanna.\nTurismo.\nIl paese ottiene, da numerosi anni, per la qualit\u00e0 delle sue acque le \"5 vele\" di Legambiente e la Bandiera Blu delle spiagge, insieme all'altra frazione pollichese: Pioppi, capitale mondiale della Dieta Mediterranea. Ci\u00f2 le ha dato una certa notoriet\u00e0 incrementando il flusso turistico estivo. La frazione \u00e8 anche particolarmente nota per l'elevato tasso di centenari tra la sua popolazione. La localit\u00e0 si trova nel territorio del Parco Nazionale del Cilento e Vallo di Diano.\nInfrastrutture e trasporti.\nLontana dalla ferrovia e da strade a scorrimento veloce, Acciaroli ha tuttavia un porto turistico che la collega con Salerno e con altre localit\u00e0 costiere cilentane. Il paese era inoltre servito da un servizio di autobus di linea per Salerno e per Napoli, sospeso dal 2016. In aiuto dei turisti, l'azienda di trasporto ferroviario privata NTV ha fornito dall'estate 2016 una linea di pullman riservati ai clienti, che faceva fermata anche ad Acciaroli, oltre che in altri paesi presso la costa tirrenica."}
{"id": "1169079", "revid": "110157", "url": "https://it.wikipedia.org/wiki?curid=1169079", "title": "Beuren (Baden-W\u00fcrttemberg)", "text": "Beuren \u00e8 un comune tedesco di 3.396 abitanti, situato nel land del Baden-W\u00fcrttemberg."}
{"id": "1169081", "revid": "767487", "url": "https://it.wikipedia.org/wiki?curid=1169081", "title": "Beuron", "text": "Beuron \u00e8 un comune tedesco di 718 abitanti, situato nel land del Baden-W\u00fcrttemberg."}
{"id": "1169082", "revid": "339392", "url": "https://it.wikipedia.org/wiki?curid=1169082", "title": "G\u00fathwin\u00eb", "text": ""}
{"id": "1169083", "revid": "697352", "url": "https://it.wikipedia.org/wiki?curid=1169083", "title": "Biberach (Baden-W\u00fcrttemberg)", "text": "Biberach \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169084", "revid": "287204", "url": "https://it.wikipedia.org/wiki?curid=1169084", "title": "Herugrim", "text": ""}
{"id": "1169086", "revid": "171495", "url": "https://it.wikipedia.org/wiki?curid=1169086", "title": "Toyotismo", "text": ""}
{"id": "1169087", "revid": "10125", "url": "https://it.wikipedia.org/wiki?curid=1169087", "title": "Cronologia dell'evoluzione", "text": ""}
{"id": "1169088", "revid": "1833487", "url": "https://it.wikipedia.org/wiki?curid=1169088", "title": "Biberach an der Ri\u00df", "text": "Biberach an der Ri\u00df (in alemanno \"Bibra\") \u00e8 una citt\u00e0 tedesca situata nel land del Baden-W\u00fcrttemberg. Per distinguerla dalle altre localit\u00e0 con lo stesso nome si chiama Biberach \"an der Ri\u00df\" (\"sul Ri\u00df\" che \u00e8 un piccolo fiume che attraversa la citt\u00e0).\nGeografia fisica.\nBiberach, citt\u00e0 nel sud della Germania, \u00e8 situata nell'Alta Svevia tra le due citt\u00e0 principali della regione, Ulma a nord e Friedrichshafen nel sud ed \u00e8 il capoluogo del Kreis dello stesso nome.\nL'agricoltura \u00e8 predominante, ma ci sono anche importanti imprese per la produzione di macchine utensili (Handtmann), di macchinari per la costruzione edili (gru) (Liebherr) e un'industria farmaceutica (Boehringer-Ingelheim Pharmaceuticals).\nStoria.\nFu citt\u00e0 libera dell'Impero; con la Riforma protestante, analogamente ad altre citt\u00e0 imperiali, per non rompere gli equilibri sociali ed economici riusc\u00ec a creare un governo di rappresentanza paritaria tra cittadini di fede cattolica e protestante con equa distribuzione delle cariche pubbliche (\"Gleichberechtigung\"), riconoscendo pari diritti di fede ai suoi abitanti e definita cos\u00ec citt\u00e0 imperiale paritaria (\"Paritaerische Reichsstadt\").\nDivenuta fiorente per i suoi commerci ed acquisito il diritto di voto al Reichstag nel Banco delle citt\u00e0 imperiali sveve, raggiunse al momento della sua mediatizzazione nel 1803 quasi abitanti su un territorio di circa 31,5 km\u00b2, quando fu assegnata al Baden e nel 1806 ceduta in permuta per Villingen al regno del W\u00fcrttemberg.\nL'asino di Biberach.\nIspirandosi all'opera di Christoph Martin Wieland, sulla piazza centrale di Biberach an der Ri\u00df \u00e8 stato innalzato un monumento alla stupidit\u00e0 umana rappresentata dalla statua di un asino composto da corpi umani con questa iscrizione:\u00abIl processo per l'ombra dell'asino - Questo \"monumento\" s'ispira al primo romanzo satirico scritto in lingua tedesca: \"La storia degli Abderiti\" (1781). Christoph Martin Wieland (1733 - 1813) - figlio di una vecchia famiglia di Biberach e autore pi\u00f9 letto del suo tempo - descrive in questo romanzo il processo assurdo che \u00e8 stato intentato per l'ombra di un asino e che ha quasi scatenato la guerra civile nella citt\u00e0 fiorente di Abdera. Abdera \u00e8 dappertutto, dice Wieland, ma innegabilmente questa storia porta il colore locale di Biberach. Nei negozi vicini c'\u00e8 una descrizione dettagliata. I cittadini e le imprese seguenti hanno contribuito alla creazione di questo monumento.\nAmministrazione.\nGemellaggi.\nBiberach an der Ri\u00df \u00e8 gemellata con:"}
{"id": "1169089", "revid": "110157", "url": "https://it.wikipedia.org/wiki?curid=1169089", "title": "Biederbach", "text": "Biederbach \u00e8 un comune tedesco di 1.743 abitanti, situato nel land del Baden-W\u00fcrttemberg."}
{"id": "1169090", "revid": "31886", "url": "https://it.wikipedia.org/wiki?curid=1169090", "title": "M247 Sgt. York", "text": ""}
{"id": "1169092", "revid": "767487", "url": "https://it.wikipedia.org/wiki?curid=1169092", "title": "Camillo Mariani", "text": "Biografia.\nLa sua formazione come scultore avvenne nella bottega vicentina di Lorenzo Rubini ed Agostino Rubini. Sub\u00ec profondamente l'influenza del cognato di Lorenzo, Alessandro Vittoria, attorno al 1584 collabor\u00f2 con Andrea Palladio per la decorazione del Teatro Olimpico di Vicenza. Tra i suoi lavori pi\u00f9 importanti, sei statue a grandezza naturale raffiguranti i membri della famiglia Cornaro, realizzate per Villa Cornaro a Piombino Dese, stilisticamente vicine alle opere di Alessandro Vittoria per l'espressivit\u00e0 ed il senso di movimento."}
{"id": "1169093", "revid": "438678", "url": "https://it.wikipedia.org/wiki?curid=1169093", "title": "Evoluzione biologica", "text": ""}
{"id": "1169094", "revid": "110157", "url": "https://it.wikipedia.org/wiki?curid=1169094", "title": "Bietigheim (Rastatt)", "text": "Bietigheim \u00e8 un comune tedesco di 6.042 abitanti, situato nel land del Baden-W\u00fcrttemberg."}
{"id": "1169096", "revid": "767487", "url": "https://it.wikipedia.org/wiki?curid=1169096", "title": "Bietigheim-Bissingen", "text": "Bietigheim-Bissingen \u00e8 una citt\u00e0 tedesca nel circondario di Ludwigsburg, Baden-W\u00fcrttemberg (Germania) con abitanti (). Si trova lungo il fiume Enz e Metter, vicino alla confluenza con l'affluente Neckar, a circa 19\u00a0km a nord da Stoccarda, e 20\u00a0km a sud di Heilbronn.\nInfrastrutture e trasporti.\nLa stazione di Bietigheim-Bissingen \u00e8 un importante nodo della Westbahn (che collega Stoccarda con Karlsruhe e Heidelberg) e della Frankenbahn (verso Heilbronn). La linea 5 della S-Bahn di Stoccarda e la linea 5 della Stadtbahn di Karlsruhe partono entrambe da qui.\nAmministrazione.\nGemellaggi.\nBietigheim-Bissingen \u00e8 gemellata con:"}
{"id": "1169098", "revid": "767487", "url": "https://it.wikipedia.org/wiki?curid=1169098", "title": "Billigheim", "text": "Billigheim \u00e8 un comune tedesco di 5.862 abitanti, situato nel land del Baden-W\u00fcrttemberg."}
{"id": "1169099", "revid": "767487", "url": "https://it.wikipedia.org/wiki?curid=1169099", "title": "Binau", "text": "Binau \u00e8 un comune tedesco di 1.377 abitanti, situato nel land del Baden-W\u00fcrttemberg."}
{"id": "1169100", "revid": "110157", "url": "https://it.wikipedia.org/wiki?curid=1169100", "title": "Bingen (Baden-W\u00fcrttemberg)", "text": "Bingen \u00e8 un comune tedesco di 2.924 abitanti, situato nel land del Baden-W\u00fcrttemberg."}
{"id": "1169101", "revid": "110157", "url": "https://it.wikipedia.org/wiki?curid=1169101", "title": "Binzen", "text": "Binzen \u00e8 un comune tedesco di 2.832 abitanti, situato nel land del Baden-W\u00fcrttemberg.\nAltri progetti.\nil Comune di Binzen si trova a ridosso della foresta nera ed \u00e8 situato nei pressi del fiume Rhein famoso per il ponte denominato \"Passarelle des trois pays\" situato tra gli Stati della Germania, Francia e Svizzera."}
{"id": "1169102", "revid": "114867946", "url": "https://it.wikipedia.org/wiki?curid=1169102", "title": "Birenbach", "text": "Birenbach \u00e8 un comune tedesco di 1920 abitanti, situato nel land del Baden-W\u00fcrttemberg."}
{"id": "1169103", "revid": "712828", "url": "https://it.wikipedia.org/wiki?curid=1169103", "title": "Lame dei tumuli", "text": ""}
{"id": "1169104", "revid": "119544636", "url": "https://it.wikipedia.org/wiki?curid=1169104", "title": "Birkenfeld (Baden-W\u00fcrttemberg)", "text": "Birkenfeld \u00e8 un comune tedesco situato nel land del Baden-W\u00fcrttemberg."}
{"id": "1169106", "revid": "712828", "url": "https://it.wikipedia.org/wiki?curid=1169106", "title": "And\u00faril", "text": ""}
{"id": "1169107", "revid": "767487", "url": "https://it.wikipedia.org/wiki?curid=1169107", "title": "Bischweier", "text": "Bischweier \u00e8 un comune tedesco di 3.165 abitanti, situato nel land del Baden-W\u00fcrttemberg."}
{"id": "1169108", "revid": "116944", "url": "https://it.wikipedia.org/wiki?curid=1169108", "title": "Sans serif", "text": ""}
{"id": "1169109", "revid": "110157", "url": "https://it.wikipedia.org/wiki?curid=1169109", "title": "Bisingen", "text": "Bisingen \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169110", "revid": "339392", "url": "https://it.wikipedia.org/wiki?curid=1169110", "title": "Orcrist", "text": ""}
{"id": "1169111", "revid": "116944", "url": "https://it.wikipedia.org/wiki?curid=1169111", "title": "Sans-serif", "text": ""}
{"id": "1169112", "revid": "110157", "url": "https://it.wikipedia.org/wiki?curid=1169112", "title": "Bissingen an der Teck", "text": "Bissingen an der Teck \u00e8 un comune tedesco di 3.659 abitanti, situato nel land del Baden-W\u00fcrttemberg."}
{"id": "1169113", "revid": "712828", "url": "https://it.wikipedia.org/wiki?curid=1169113", "title": "Pugnale Morgul", "text": ""}
{"id": "1169115", "revid": "110157", "url": "https://it.wikipedia.org/wiki?curid=1169115", "title": "Bitz", "text": "Bitz \u00e8 un comune tedesco di 3.814 abitanti, situato nel land del Baden-W\u00fcrttemberg."}
{"id": "1169118", "revid": "117537112", "url": "https://it.wikipedia.org/wiki?curid=1169118", "title": "Blaubeuren", "text": "Blaubeuren \u00e8 una citt\u00e0 tedesca di 11.881 abitanti, situato nel land del Baden-W\u00fcrttemberg."}
{"id": "1169120", "revid": "767487", "url": "https://it.wikipedia.org/wiki?curid=1169120", "title": "Blaufelden", "text": "Blaufelden \u00e8 un comune tedesco di 5.334 abitanti, situato nel land del Baden-W\u00fcrttemberg."}
{"id": "1169121", "revid": "712828", "url": "https://it.wikipedia.org/wiki?curid=1169121", "title": "Pugnale morgul", "text": ""}
{"id": "1169122", "revid": "287204", "url": "https://it.wikipedia.org/wiki?curid=1169122", "title": "Blaustein", "text": "Blaustein \u00e8 una citt\u00e0 tedesca di , situata nel land del Baden-W\u00fcrttemberg, nei pressi di Ulm. \nNel cimitero di Herrlingen, un distretto della citt\u00e0, \u00e8 attualmente tumulata la salma del famoso generale tedesco Erwin Rommel.\nStoria.\nLa comunit\u00e0 di Blaustein fu creata il 1 settembre 1968, quando le comunit\u00e0 Ehrenstein e Klingenstein vennero fuse insieme. Il nome venne creato in quel momento. Nel corso della riforma della comunit\u00e0, Markbronn-Dietingen venne incorporata in Arnegg il 1\u00ba luglio 1971. Il 1\u00ba ottobre 1974, Bermaringen e Wippingen furono incorporate in Blaustein. Il comune di Blaustein ha ricevuto la sua forma attuale il 1\u00ba gennaio 1975 attraverso l'unione dei comuni di Arnegg, Blaustein e Herrlingen. La citt\u00e0 conta dieci distretti. \nDa semplice comune, Blaustein assunse lo \"status\" di citt\u00e0 il 1\u00ba ottobre 2014."}
{"id": "1169124", "revid": "83531", "url": "https://it.wikipedia.org/wiki?curid=1169124", "title": "Blumberg", "text": "Blumberg \u00e8 un comune tedesco di 10.520 abitanti, situato nel land del Baden-W\u00fcrttemberg.\nNegli anni Settanta nel corso della riorganizzazione dei comuni del Baden-W\u00fcrttemberg sono stati accorpati al comune di Blumberg alcuni comuni soppressi e precisamente:"}
{"id": "1169127", "revid": "1776051", "url": "https://it.wikipedia.org/wiki?curid=1169127", "title": "B\u00f6bingen an der Rems", "text": "B\u00f6bingen an der Rems \u00e8 un comune tedesco di 4.700 abitanti, situato nel land del Baden-W\u00fcrttemberg."}
{"id": "1169129", "revid": "84087139", "url": "https://it.wikipedia.org/wiki?curid=1169129", "title": "Chiostro di Montecalvario", "text": "Il Chiostro di Montecalvario \u00e8 un chiostro monumentale di Napoli situato in via Montecalvario ed annesso all'omonima chiesa.\nIl chiostro fu eretto nel XVI secolo, dai frati Osservanti di San Francesco grazie ad una concessione di 250 scudi annui da parte della nobildonna Ilaria d'Apuzzo, che rense possibile la costruzione del complesso. \nNel XIX secolo le suore della comunit\u00e0 di San Vincenzo de' Paoli e da Santa Luisa di Marillac giunsero a Napoli dalla Francia acquistando dallo Stato il monastero francescano. \nIn quel secolo il monastero ebbe uno dei ruoli pi\u00f9 importanti della citt\u00e0; oggi, di questo edificio non rimane che il porticato rettangolare in piperno."}
{"id": "1169131", "revid": "118515330", "url": "https://it.wikipedia.org/wiki?curid=1169131", "title": "B\u00f6blingen", "text": "B\u00f6blingen (in alemanno \"Beblenga\") \u00e8 una citt\u00e0 tedesca di abitanti, situata nel land del Baden-W\u00fcrttemberg, capoluogo dell'omonimo circondario.\n\u00c8 la citt\u00e0 dove ha sede la casa automobilistica Smart."}
{"id": "1169132", "revid": "110157", "url": "https://it.wikipedia.org/wiki?curid=1169132", "title": "Bodelshausen", "text": "Bodelshausen \u00e8 un comune tedesco di 5.896 abitanti, situato nel land del Baden-W\u00fcrttemberg."}
{"id": "1169135", "revid": "767487", "url": "https://it.wikipedia.org/wiki?curid=1169135", "title": "Bodman-Ludwigshafen", "text": "Bodman-Ludwigshafen \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169136", "revid": "339392", "url": "https://it.wikipedia.org/wiki?curid=1169136", "title": "Ringil", "text": ""}
{"id": "1169137", "revid": "767487", "url": "https://it.wikipedia.org/wiki?curid=1169137", "title": "Bodnegg", "text": "Bodnegg \u00e8 un comune tedesco di 3.109 abitanti, situato nel land del Baden-W\u00fcrttemberg."}
{"id": "1169138", "revid": "307923", "url": "https://it.wikipedia.org/wiki?curid=1169138", "title": "Michele Cotumacci", "text": "Studi\u00f2 a Napoli al conservatorio della Piet\u00e0 dei Turchini con maestri Francesco Provenzale e Gennaro Ursino.\nMolte sue opere sono andate perdute.\nL'unica sua opera giunta fino a noi \u00e8 \"Progressi\" che tratta della fede di San Francesco di Sales.\nProbabilmente fu parente di Carlo Cotumacci."}
{"id": "1169140", "revid": "106456", "url": "https://it.wikipedia.org/wiki?curid=1169140", "title": "B\u00f6hmenkirch", "text": "B\u00f6hmenkirch \u00e8 un comune tedesco di 5.601 abitanti, situato nel land del Baden-W\u00fcrttemberg. \u00c8 uno dei comuni che formano l'Albuch."}
{"id": "1169142", "revid": "110157", "url": "https://it.wikipedia.org/wiki?curid=1169142", "title": "Bad Boll", "text": "Bad Boll \u00e8 un comune tedesco di 5.270 abitanti, situato nel land del Baden-W\u00fcrttemberg."}
{"id": "1169143", "revid": "110157", "url": "https://it.wikipedia.org/wiki?curid=1169143", "title": "B\u00f6llen", "text": "B\u00f6llen \u00e8 un comune tedesco di 103 abitanti, situato nel land del Baden-W\u00fcrttemberg."}
{"id": "1169146", "revid": "767487", "url": "https://it.wikipedia.org/wiki?curid=1169146", "title": "Bollschweil", "text": "Bollschweil \u00e8 un comune tedesco di 2.344 abitanti, situato nel land del Baden-W\u00fcrttemberg."}
{"id": "1169147", "revid": "767487", "url": "https://it.wikipedia.org/wiki?curid=1169147", "title": "Boms", "text": "Boms \u00e8 un comune tedesco di 578 abitanti, situato nel land del Baden-W\u00fcrttemberg."}
{"id": "1169148", "revid": "339392", "url": "https://it.wikipedia.org/wiki?curid=1169148", "title": "Hadhafang", "text": ""}
{"id": "1169150", "revid": "767487", "url": "https://it.wikipedia.org/wiki?curid=1169150", "title": "Bondorf", "text": "Bondorf \u00e8 un comune tedesco di 5.721 abitanti, situato nel land del Baden-W\u00fcrttemberg."}
{"id": "1169152", "revid": "56620", "url": "https://it.wikipedia.org/wiki?curid=1169152", "title": "Bonndorf im Schwarzwald", "text": "Bonndorf im Schwarzwald (letteralmente: \u00abBonndorf nella Foresta Nera\u00bb) \u00e8 un comune tedesco di 6.856 abitanti, situato nel land del Baden-W\u00fcrttemberg, nel circondario di Waldshut.\nBonndorf \u00e8 nota per il suo castello, col museo delle maschere carnevalesche, e il \"giardino giapponese\". \u00c8 sede della seconda pi\u00f9 antica cassa di risparmio della Germania (la \"Sparkasse Bonndorf-St\u00fchlingen\"), fondata nel 1765 dal principe-abate Martin Gerbert.\nGeografia fisica.\nPosizione geografica.\nBonndorf si trova nel sudovest della Germania, a 18 chilometri dal confine svizzero di St\u00fchlingen/Schleitheim; lo Schluchsee si trova a circa 15 chilometri di distanza. Il suo territorio \u00e8 compreso fra i 600 ed i 1.050 metri d'altezza, la montagna pi\u00f9 alta \u00e8 il Lindenbuck.\nMunicipalit\u00e0 vicine.\nBonndorf confina ad ovest con il comune di Schluchsee, a nordovest con il comune di Lenzkirch e a nord con L\u00f6ffingen (tutti comuni del circondario Brisgovia-Alta Foresta Nera). Ad est confina con il comune di Wutach, a sudest con St\u00fchlingen e a sud con Grafenhausen (tutti del circondario di Waldshut).\nFrazioni.\nFrazioni coi rispettivi abitanti (al 31 dicembre 2009):\nOrigini del nome.\nIl nome della citt\u00e0 deriva, dice la leggenda, dai fagioli (in tedesco \"Bohnen\"), coi quali, pare, i cittadini esprimevano il proprio voto nelle decisioni pubbliche. Un'altra fonte fa risalire il nome al celtico \"buona\", correlato con la parola \"baunos\" (costruito, abitato), o alle parole \"boum\", \"b\u00f4m\", \"b\u00f4n\" (dal celtico \"bona\" - albero): secondo quest'ultima interpretazione Bonndorf significherebbe quindi \"villaggio fra gli alberi\".\nStoria.\nL'area attorno a Bonndorf era gi\u00e0 abitata nell'et\u00e0 della pietra.\nDopo essere stata sede di insediamenti celti e germani, a partire dal 260 divenne territorio alemanno. Nel 1877 a Bettmaringen (oggi St\u00fchlingen), fu ritrovata una fibbia dell'epoca, e accanto tracce di sepolture alemanne.\nNel 496 il territorio alemanno entr\u00f2 a far parte del regno dei Franchi, venendo suddiviso in \"gau\". La zona di Bonndorf era parte dell'Albgau, governato dai conti di Gurtweil.\nIl primo riferimento documentario alla citt\u00e0 risale al 1223, e si trova oggi nell'archivio di Stato di Basilea.\nI conti erano legati ai signori di Bonndorf da un feudo: dopo il 1290 Bonndorf cambi\u00f2 pi\u00f9 volte propriet\u00e0 in seguito a contratti di vendita o di matrimonio. Con l'estinzione della casata dei von Lupfen nel 1582, si accese una disputa ereditaria sulla zona, placata infine per intervento dell'imperatore Rodolfo II.\nNel 1609 Bonndorf fu acquistata dall'abbazia di St. Blasien. In virt\u00f9 di tale acquisizione Bonndorf, sino ad allora sotto la diretta autorit\u00e0 imperiale, pass\u00f2 sotto il governo degli abati del monastero, ed ebbe una rappresentanza alla Dieta di Svevia (1638).\nNel 1746 l'abate di St. Blasien venne innalzato al titolo di \"Reichsf\u00fcrst\" (principe dell'Impero). La contea di Bonndorf divenne dunque un principato.\nNel 1803, in et\u00e0 napoleonica, le propriet\u00e0 del monastero di St. Blasien vennero alienate. Nel 1806 infine Bonndorf - dopo i brevi governi dei Cavalieri di Malta (1803-1805) e dei sovrani del W\u00fcrttemberg (1805-1806) - divenne parte del Granducato di Baden.\nNel 1815 Bonndorf divenne sede di distretto; per le necessit\u00e0 amministrative nel corso degli anni trovarono sede nel castello la corte di giustizia, il notariato e la sovrintendenza alle acque e alle foreste.\nNel 1924 il distretto fu sciolto e Bonndorf assegnata al distretto rurale dell'Alta Foresta Nera, rimasto in vita sino alla riforma delle suddivisioni regionali (1967-1975), quando Bonndorf entr\u00f2 a far parte del distretto di Waldshut, cui a tutt'oggi appartiene.\nIl rango di citt\u00e0, accordato a Bonndorf nel 1891, venne revocato nel 1935; nel 1951 le fu nuovamente concesso dal presidente del Baden Leo Wohleb.\nReligione.\nBonndorf \u00e8 a maggioranza cattolica. Solo dal XIX secolo vi risiedono protestanti e del 1875 \u00e8 la prima testimonianza riguardo alla presenza di ebrei. Oggi, oltre alle due maggiori comunit\u00e0 cristiane, Bonndorf ne ospita anche una islamica con un proprio luogo di culto. Sono anche rappresentate la Chiesa Neo-Apostolica e \ni Testimoni di Geova.\nNel 1402 la citt\u00e0 fu donata da Rudolf von Wohlfurt e dalla di lui moglie al convento di San Paolo, che dedic\u00f2 la chiesa al proprio santo. Il monastero, consistente di 10-12 monaci, apparteneva alla diocesi di Costanza, e si trovava nell'odierno Martinsgarten di Bonndorf.\nIl vescovo di Costanza sollev\u00f2 il monastero da ogni obbligo e servizio, e tali privilegi durarono sino a che il concilio di Costanza elesse papa Martino V (1417)\nDopo l'acquisto della signoria di Bonndorf da parte del monastero di St. Blasien l'abate di questo ebbe autorit\u00e0 anche sul monastero di Bonndorf. Nel 1731 il monastero della citt\u00e0 fu ristrutturato ed ampliato. Con lo scioglimento degli ordini monastici nel 1807 fu chiuso.\nLa comunit\u00e0 evangelica fu fondata nel 1873 e fu la maggiore comunit\u00e0 tedesca della diaspora. Teneva le proprie riunioni inizialmente nella cappella del castello (\"Schlosskapelle\", costruita nel 1727), dal 1934 fu innalzata a parrocchia, nel 1953 stabil\u00ec una propria chiesa (l'odierna Pauluskirche) con una sala per la comunit\u00e0 e un alloggio per il pastore.\nSviluppo demografico.\nNel 1855 Bonndorf contava 1.212 abitanti. Questo numero crebbe negli anni: 1.600 nell'anno 1900, 2.100 nel 1950, 3.400 nel 1970, 5.364 nel 1980, fino ai 6.898 del 2009.\nPolitica.\nInsegne.\nGli antichi signori di Bonndorf innalzavano come scudo una stella sopra una montagna a tre picchi.\nIl leone argentato in campo blu, che oggi rappresenta la citt\u00e0, apparve la prima volta nel 1304; dice la tradizione che l'insegna appartenesse ai signori di Krenkingen, sebbene questi non abbiano mai innalzato un leone nel proprio stemma: probabilmente \u00e8 da ricondursi al leone degli Asburgo.\nCultura e luoghi di interesse.\nBonndorf \u00e8 uno dei luoghi principali del Carnevale, e quella di \"Pflumeschlucker\" (\"succhiaprugne\") \u00e8 una delle maschere pi\u00f9 importanti della tradizione svevo-alemanna.\nMusei.\nIl museo delle maschere (\"Narrenstuben\"), ospitato nel castello, raccoglie una grossa collezione di maschere ed oggetti relativi al Carnevale.\nIl centro culturale (\"Kulturzentrum Schloss Bonndorf\") ospita nel corso dell'anno mostre, concerti e pubbliche letture.\nNella frazione di Boll si trova un mulino-museo risalente al 1610, visitabile un giorno a settimana e nella \"Giornata dei mulini\".\nEdifici.\nIl castello (\"Bonndorfer Schloss\") sorse nel 1592-1594, e nel 1723-1726 ad opera del principe abate di St. Blasien venne ristrutturato in forme barocche. Fu restaurato negli anni settanta ed ospita oggi il \"Narrenstuben\", il notariato, il centro culturale, la biblioteca comunale e una sala concerti.\nAl castello si raffronta la vecchia sede della cassa di risparmio (\"Alte Sparkasse\"). L'edificio ottocentesco ha ospitato l'istituto di credito sino al trasferimento nella nuova costruzione a fianco del municipio.\nL'odierna chiesa di rito cattolico, ubicata nella parte alta della citt\u00e0, fu inizialmente la cappella del convento di San Paolo. Nella notte fra il 29 e il 30 giugno 1842 and\u00f2 a fuoco; fu ricostruita nel 1850 da Josef Berckm\u00fcller, su commissione dei granduchi del Baden, ad imitazione dello stile tardoromanico-neogotico. Dal 1972 al 1974 l'interno \u00e8 stato completamente rinnovato.\nLa \"Schlosskapelle\" fu costruita nel 1727 in vicinanza del castello per volere dell'abate \nBlasius III, e si trovava sotto la giurisdizione del vescovo di Costanza. Come patroni furono scelti i santi Biagio e Nicola.\nLa cappella fu demolita alla fine del XIX secolo e ricostruita nella posizione attuale nelle vicinanze della scuola elementare. Dal 1873 serv\u00ec come luogo di culto per la comunit\u00e0 protestante.\nParchi.\nCol restauro del castello \u00e8 stato rinnovato anche il relativo parco, nelle forme dell'odierno giardino giapponese.\nEconomia ed infrastrutture.\nCollegamenti.\nBonndorf si trova sulla strada federale B 315. Fra il 1907 e il 1976 Bonndorf fu dotata di un collegamento ferroviario, diramazione verso la stazione di Kappel-Gutachbr\u00fccke della linea H\u00f6llentalbahn. La vecchia stazione esiste tuttora.\nAttivit\u00e0 produttive.\nA Bonndorf ha sede la \"Adler OHG\", una delle pi\u00f9 importanti ditte produttrici del rinomato \"Schwarzw\u00e4lder Schinken\", il prosciutto affumicato della Foresta Nera.\nUn'altra importante azienda \u00e8 la \"Dunkermotoren\", parte della Alcatel-Lucent Deutschland AG e leader nel campo dell'automazione industriale.\nLa \"Hectronic\", con 140 dipendenti (nella sola sede di Bonndorf) \u00e8 un'altra importante realt\u00e0 imprenditoriale della zona. Conosciuta a livello internazionale, lavora nel campo dei sistemi di parcheggio e dei sistemi di misurazione per carburanti (stazioni di rifornimento, sonde e indicatori di livello).\nEducazione.\nBonndorf offre tutti i livelli dell'istruzione primaria, servendo anche l'area delle municipalit\u00e0 di Wutach e parte di quelle di Grafenhausen e \u00dchlingen-Birkendorf. Esiste inoltre una scuola per studenti con difficolt\u00e0 nell'apprendimento."}
{"id": "1169154", "revid": "110157", "url": "https://it.wikipedia.org/wiki?curid=1169154", "title": "B\u00f6nnigheim", "text": "B\u00f6nnigheim \u00e8 una citt\u00e0 tedesca situata nel land del Baden-W\u00fcrttemberg."}
{"id": "1169155", "revid": "109064098", "url": "https://it.wikipedia.org/wiki?curid=1169155", "title": "Bopfingen", "text": "Bopfingen \u00e8 un comune tedesco di 12.616 abitanti, situato nel land del Baden-W\u00fcrttemberg.\nStoria.\nAntichissimo centro le cui tracce risalgono addirittura a 8.000 anni fa, venendo abitato ininterrottamente fino ad oggi, essendo stato comunit\u00e0 celtica, borgo romano. \u00c8 documentata col nome odierno dal 750 d.C.\nNel 1241 le venne riconosciuto lo statuto di citt\u00e0 libera dell'Impero e dal 1488 fece parte della lega delle citt\u00e0 sveve.\nComunit\u00e0 municipale autonoma ed indipendente, ebbe diritto di seggio e voto al Reichstag nel Banco delle citt\u00e0 sveve fino al 1802, quando, mediatizzata, fu annessa dalla Baviera."}
{"id": "1169156", "revid": "1446238", "url": "https://it.wikipedia.org/wiki?curid=1169156", "title": "B\u00f6rslingen", "text": "B\u00f6rslingen \u00e8 un comune tedesco di 167 abitanti, situato nel land del Baden-W\u00fcrttemberg."}
{"id": "1169157", "revid": "486946", "url": "https://it.wikipedia.org/wiki?curid=1169157", "title": "Re di Arthedain", "text": ""}
{"id": "1169158", "revid": "767487", "url": "https://it.wikipedia.org/wiki?curid=1169158", "title": "B\u00f6rtlingen", "text": "B\u00f6rtlingen \u00e8 un comune tedesco di 1.798 abitanti, situato nel land del Baden-W\u00fcrttemberg."}
{"id": "1169159", "revid": "110157", "url": "https://it.wikipedia.org/wiki?curid=1169159", "title": "B\u00f6singen (Germania)", "text": "B\u00f6singen \u00e8 un comune tedesco di 3.508 abitanti, situato nel land del Baden-W\u00fcrttemberg."}
{"id": "1169161", "revid": "113683758", "url": "https://it.wikipedia.org/wiki?curid=1169161", "title": "B\u00f6ttingen", "text": "B\u00f6ttingen \u00e8 un comune tedesco situato nel \"Land\" del Baden-W\u00fcrttemberg (Germania).\nNegli ultimi decenni si \u00e8 sviluppato da villaggio agricolo a comunit\u00e0 industriale.\nLo stemma mostra come punto di riferimento un cardo d'argento stilizzato, relativamente comune nel territorio del comune."}
{"id": "1169164", "revid": "767487", "url": "https://it.wikipedia.org/wiki?curid=1169164", "title": "B\u00f6tzingen", "text": "B\u00f6tzingen \u00e8 un comune tedesco di 5.249 abitanti, situato nel land del Baden-W\u00fcrttemberg."}
{"id": "1169165", "revid": "114867693", "url": "https://it.wikipedia.org/wiki?curid=1169165", "title": "Boxberg (Baden-W\u00fcrttemberg)", "text": "Boxberg \u00e8 un comune tedesco di 6664 abitanti, situato nel land del Baden-W\u00fcrttemberg."}
{"id": "1169167", "revid": "110157", "url": "https://it.wikipedia.org/wiki?curid=1169167", "title": "Brackenheim", "text": "Brackenheim \u00e8 un comune tedesco di 15.232 abitanti, situato nel land del Baden-W\u00fcrttemberg.\n\u00c8 attraversato dal fiume Zaber.\nAmministrazione.\nGemellaggi.\nBrackenheim \u00e8 gemellato con:"}
{"id": "1169170", "revid": "83531", "url": "https://it.wikipedia.org/wiki?curid=1169170", "title": "Br\u00e4unlingen", "text": "Br\u00e4unlingen \u00e8 un comune tedesco di 6.184 abitanti, situato nel land del Baden-W\u00fcrttemberg."}
{"id": "1169174", "revid": "106456", "url": "https://it.wikipedia.org/wiki?curid=1169174", "title": "Braunsbach", "text": "Braunsbach \u00e8 un comune tedesco di 2.415 abitanti, situato nel land del Baden-W\u00fcrttemberg.\nIl 30 maggio 2016, a causa di piogge torrenziali, il corso d'acqua Orlacher Bach, un affluente del Kocher, nel quale sfocia proprio a Braunsbach, \u00e8 straripato trasportando materiali e melma provocando cos\u00ec un'inondazione nel paese, con gravi danni ai veicoli ed alle abitazioni."}
{"id": "1169175", "revid": "1872303", "url": "https://it.wikipedia.org/wiki?curid=1169175", "title": "Breisach am Rhein", "text": "Breisach am Rhein (in alemanno \"Alt-Brisach\", in francese \"Vieux-Brisach\") \u00e8 una cittadina tedesca di 16.500 abitanti, situata nel land del Baden-W\u00fcrttemberg, confinante con la francese Vogelgrun.\nIl suo nome \u00e8 di origine celtica e significa \"frangiflutti\". La collina su cui si svilupp\u00f2 originariamente la cittadina si trovava infatti in tempo di piena proprio al centro del fiume Reno. Questa collina venne bonificata dall'ingegnere tedesco Johann Gottfried Tulla solamente nel XIX secolo.\nStoria.\nOriginariamente il borgo venne abitato da un insediamento di popolazioni celtiche. Dopo la conquista romana divenne sede di una guarnigione nei pressi del \"Mons Brisiacus\", nell'attuale Brisgovia. Nell'843, a seguito del trattato di Verdun, il borgo fin\u00ec nel territorio bavarese assegnato a Ludovico II il Germanico. Nel 942 Breisach fu posta sotto assedio dall'imperatore Ottone I, desideroso di catturare il duca di Franconia Eberardo III ed i suoi accoliti, armatisi in rivolta contro l'Imperatore e rifugiatisi nella cittadina. Finita successivamente sotto la giurisdizione territoriale del vescovo di Basilea, cadde poi nelle mani della nobile casata germanica degli Z\u00e4hringen, la cui dinastia ebbe termine nel 1218. La fondazione della citt\u00e0 come tale avvenne invece per conto della dinastia Hohenstaufen.\nAgli inizi del XIII secolo inizi\u00f2 la fondazione della cattedrale di Santo Stefano (\"St. Stephansm\u00fcnster\"). Agli inizi del XVI secolo il borgo divenne un importante caposaldo del Sacro Romano Impero e sub\u00ec un ulteriore assedio da parte dell'esercito di Rodolfo II, giunto ad arrestare l'impostore Tile Kolup. Il 7 dicembre 1638 il borgo venne conquistato dal generale Bernardo di Sassonia-Weimar, principe tedesco e condottiero al servizio del Regno di Francia, e, dopo la sua morte, nel 1639 il borgo entr\u00f2 a far parte formalmente del territorio francese, appartenenza che venne ratificata nella pace di Vestfalia nel 1648.\nTuttavia nel 1697, con il trattato di Ryswick, la citt\u00e0 torn\u00f2 nella giurisdizione del Sacro Romano Impero. Difesa senza successo dal conte d'Arco, venne riconquistata durante la guerra di successione spagnola dal generale Villars, il 7 settembre 1703. A seguito della Pace di Rastatt Breisach entr\u00f2 nuovamente a far parte del Sacro Romano Impero, ed i francesi per presidiare i nuovi confini edificarono la fortezza nell'attuale territorio di Neuf-Brisach, sulla riva sinistra del Reno. A partire dal 1790 Breisach entr\u00f2 a far parte dell'Austria Anteriore ma, a seguito delle vicende rivoluzionarie del 1793, Breisach venne quasi rasa al suolo e in seguito annessa nel territorio dello Stato del Baden.\nDurante la seconda guerra mondiale la citt\u00e0 fu quasi interamente distrutta dai bombardamenti dell'artiglieria alleata durante la loro avanzata lungo il Reno.\nAmministrazione.\nGemellaggi.\nBreisach am Rhein \u00e8 gemellata con quattro citt\u00e0:"}
{"id": "1169176", "revid": "1446238", "url": "https://it.wikipedia.org/wiki?curid=1169176", "title": "Breitingen", "text": "Breitingen \u00e8 un comune tedesco di 257 abitanti, situato nel land del Baden-W\u00fcrttemberg."}
{"id": "1169180", "revid": "767487", "url": "https://it.wikipedia.org/wiki?curid=1169180", "title": "Breitnau", "text": "Breitnau \u00e8 un comune tedesco di 1.959 abitanti, situato nel land del Baden-W\u00fcrttemberg.\nSul territorio comunale si trova la \"Ravennabr\u00fccke\", un viadotto ferroviario della linea H\u00f6llentalbahn costruito sopra l'imponente gola chiamata Ravennaschlucht."}
{"id": "1169182", "revid": "74801", "url": "https://it.wikipedia.org/wiki?curid=1169182", "title": "Bretten", "text": "Bretten \u00e8 una citt\u00e0 tedesca di abitanti, situata nel land del Baden-W\u00fcrttemberg.\n\u00c8 situata a circa a NE di Karlsruhe e circa a NO di Stoccarda.\nIl personaggio pi\u00f9 famoso della citt\u00e0 \u00e8 Filippo Melantone, nome italianizzato di Philipp Melanchthon nato Philipp Schwarzerdt (Bretten, 16 febbraio 1497 \u2013 Wittenberg, 19 aprile 1560), umanista e teologo tedesco, amico personale di Lutero e uno dei maggiori protagonisti della Riforma protestante."}
{"id": "1169183", "revid": "15756", "url": "https://it.wikipedia.org/wiki?curid=1169183", "title": "Validit\u00e0 (diritto)", "text": "La validit\u00e0, cos\u00ec come il suo opposto, l'invalidit\u00e0, nel diritto, possono essere riferite a una norma o a un atto giuridico o amministrativo. Tale concetto sottende la conformit\u00e0 di un atto alle regole e ai principi che lo riguardano.\nValidit\u00e0 della norma.\nLa \"validit\u00e0 della norma\" \u00e8 la sua appartenenza all'ordinamento giuridico. La validit\u00e0 non \u00e8, quindi, una propriet\u00e0 della norma ma una relazione (di appartenenza) tra la stessa e un ordinamento giuridico e poi quando si fa atto succede lo stesso\nCriteri di validit\u00e0.\nCiascun ordinamento ha dei \"criteri di validit\u00e0\", che permettono di stabilire quali norme appartengono all'ordinamento. Tali criteri si basano sempre su una relazione tra la norma e un'altra norma (\"metanorma\") appartenente all'ordinamento (e quindi valida); nel loro ambito si distinguono i criteri formali dal criterio materiale.\nSecondo il \"criterio materiale di validit\u00e0\" sono valide le norme il cui contenuto \u00e8 logicamente deducibile da quello della metanorma; ne consegue che sono invalide le norme il cui contenuto \u00e8 logicamente incompatibile con quello della metanorma. In questo modo tutte le norme dell'ordinamento sono tra loro legate da relazioni di deducibilit\u00e0 logica e costituiscono un \"sistema normativo\".\nSecondo i \"criteri formali di validit\u00e0\" sono valide le norme prodotte in conformit\u00e0 alla metanorma (che, in questo caso, \u00e8 denominata anche \"norma sulla produzione giuridica\"). Quest'ultima pu\u00f2 a sua volta ricollegare la validit\u00e0 della norma al fatto che sia stata emanata:\nOrdinamenti statici e dinamici.\nGli ordinamenti che ricorrono unicamente al criterio materiale di validit\u00e0 sono detti \"statici\"; quelli che, invece, ricorrono a uno o pi\u00f9 criteri formali, eventualmente in unione al criterio materiale, sono detti \"dinamici\".\nSono tipici ordinamenti statici quelli di matrice religiosa, ad esempio la Sharia islamica, le cui metanorme, dalle quali sono dedotte le altre norme, trovano origine in una qualche forma di rivelazione divina. Gli ordinamenti statali odierni sono, invece, tipicamente dinamici, anche se ai criteri formali di validit\u00e0 tendono ad affiancare il criterio materiale, dovendo le norme non solo essere prodotte in conformit\u00e0 a metanorme di competenza e procedura ma anche avere un contenuto non incompatibile con quelle delle norme poste dalle fonti del diritto di rango superiore, secondo il principio espresso dal brocardo \"lex superior derogat inferiori\".\nGli ordinamenti statici, a dispetto del nome, non sono immutabili: se \u00e8 vero che le norme non possono essere cambiate, \u00e8 anche vero che le stesse possono essere oggetto di diversa interpretazione nel tempo; \u00e8 evidente, tuttavia, che gli ordinamenti dinamici hanno una capacit\u00e0 di mutamento e adattamento di gran lunga maggiore rispetto a quelli statici.\nNorma fondamentale.\nCome si \u00e8 visto, la validit\u00e0 di una norma \u00e8 sempre desumibile da una sua relazione con un'altra norma, che deve essere a sua volta valida e, quindi, ricollegabile, attraverso i criteri di validit\u00e0, a una terza norma, anch'essa valida; \u00e8 evidente che in questo modo, se non si vuole risalire all'infinito, si deve postulare l'esistenza di una \"norma fondamentale\", che non deriva la sua validit\u00e0 da altre norme e sulla quale poggia la validit\u00e0 dell'intero ordinamento.\nTuttavia, diverse sono le concezioni riguardo alla norma fondamentale. Secondo i \"giusnaturalisti\" sono valide le norme conformi al \"diritto naturale\", cio\u00e8 a quel complesso di regole, preesistenti al \"diritto positivo\" (posto dalla volont\u00e0 umana, in primo luogo quella delle competenti autorit\u00e0 dello Stato), che si fondano sui principi di giustizia ed equit\u00e0 (secondo una nota locuzione latina: \"id quod semper aequum et bonum est\"); in quest'ottica, dunque, la validit\u00e0 della norma si riduce alla sua \"giustizia\".\nPer i \"giuspositivisti\" e, in particolare, per il filone \"normativistico\" di questa scuola, introdotto da Hans Kelsen, la norma fondamentale prescinde dal principio di giustizia: \u00e8 una norma dell'ordinamento, ancorch\u00e9 priva di contenuto sostanziale, che va postulata e dalla quale traggono la loro autorit\u00e0 i soggetti che producono le altre norme. Quando un nuovo e diverso ordinamento sostituisce quello preesistente, ad esempio a seguito di una rivoluzione, si ha un mutamento della norma fondamentale e la sua sostituzione con quella da cui trae validit\u00e0 il nuovo ordinamento.\nPer H. L. Hart la norma fondamentale \u00e8, invece, una \"norma di riconoscimento\" che stabilisce quali sono i criteri di validit\u00e0 dell'ordinamento e, proprio per questo, \u00e8 inutile chiedersi se essa stessa sia valida.\nInfine, per i \"giusrealisti\" il concetto di validit\u00e0 della norma, nella sua dimensione formale e interna al diritto, perde importanza per lasciare il posto a quello di \"effettivit\u00e0\" della norma, intesa quale generale osservanza della stessa da parte dei suoi destinatari. Alf Ross, uno degli esponenti di questa corrente, fa notare che se la norma fondamentale viene postulata per attribuire validit\u00e0 ai soli ordinamenti effettivamente vigenti, si pu\u00f2 raggiungere lo stesso scopo affermando che si considera diritto solo quello effettivo, costituito cio\u00e8 da norme dotate di \"forza obbligante\" in quanto effettivamente operanti in una realt\u00e0 sociale.\nConseguenze dell'invalidit\u00e0.\nA fronte dell'invalidit\u00e0 della norma l'ordinamento pu\u00f2 reagire in due modi:\nL'ordinamento italiano adotta entrambe le soluzioni: un esempio della prima \u00e8 la disapplicazione delle disposizioni di legge e di regolamento contrastanti con direttive europee; esempi della seconda sono l'annullamento, da parte della corte costituzionale, delle disposizioni di legge (e degli atti aventi forza di legge) in contrasto con la costituzione e l'annullamento, da parte del giudice amministrativo, delle disposizioni regolamentari contrastanti con la legge (o atti aventi forza di legge) oppure con la costituzione.\nValidit\u00e0 dell'atto giuridico.\nLa \"validit\u00e0 dell'atto giuridico\" con il quale viene esercitato un potere \u00e8 la sua conformit\u00e0 alla norma; la validit\u00e0 \u00e8, dunque, la conformit\u00e0 della fattispecie alla norma. La difformit\u00e0 dalla fattispecie astratta prevista dalla norma \u00e8 detta \"vizio\" dell'atto e determina la sua invalidit\u00e0. In certi casi, peraltro, l'ordinamento, pur a fronte di una situazione di non conformit\u00e0 dell'atto alla norma, esclude la sua invalidit\u00e0 (pur prevedendo, eventualmente, altre conseguenze): si parla, in questo caso, di semplice \"irregolarit\u00e0\" dell'atto.\nLa validit\u00e0 di un atto \u00e8 collegata alla sua \"efficacia\" ma non coincide con essa. Un atto invalido, infatti, \u00e8 privo di efficacia quando all'invalidit\u00e0 consegue la sua \"nullit\u00e0\"; se, invece, all'invalidit\u00e0 consegue l\"'annullabilit\u00e0\" dell'atto, lo stesso \u00e8 suscettibile di \"annullamento\" ma, fintantoch\u00e9 questo non intervenga, \u00e8 efficace e, anzi, se, come spesso avviene, l'annullamento \u00e8 soggetto a un termine di decadenza, il suo decorso senza che sia intervenuto l'annullamento rende l'atto stabilmente efficace (\u00e8 la cosiddetta \"convalescenza\" dell'atto giuridico).\nIl concetto di validit\u00e0 dell'atto giuridico pu\u00f2 essere ricondotto a quello di validit\u00e0 della norma ove si accolga la concezione di Hans Kelsen secondo la quale in un ordinamento giuridico dinamico sono compresenti in ogni atto giuridico due momenti: l'esecuzione di norme superiori e la produzione di norme inferiori. In quest'ottica sarebbero produttivi di norme non solo gli atti normativi, quelli che rientrano tra le fonti del diritto (costituzione, legge, regolamento, ecc.); lo sarebbero anche gli altri atti giuridici (ad esempio la sentenza, il provvedimento amministrativo, il contratto e, pi\u00f9 in generale, il negozio giuridico), solo che le norme da essi prodotte non hanno le caratteristiche delle generalit\u00e0 e astrattezza che presentano invece quelle degli atti normativi."}
{"id": "1169184", "revid": "110157", "url": "https://it.wikipedia.org/wiki?curid=1169184", "title": "Bretzfeld", "text": "Bretzfeld \u00e8 un comune tedesco di 12.205 abitanti, situato nel land del Baden-W\u00fcrttemberg."}
{"id": "1169185", "revid": "83531", "url": "https://it.wikipedia.org/wiki?curid=1169185", "title": "Brigachtal", "text": "Brigachtal (letteralmente: \u00abvalle della Brigach\u00bb) \u00e8 un comune tedesco di abitanti, situato nel land del Baden-W\u00fcrttemberg.\nComunit\u00e0 costituenti.\nIl comune \u00e8 costituito dai tre distretti Brigachtal Kirchdorf, Klengen e \u00dcberauchen. I distretti sono fisicamente identici agli ex comuni con lo stesso nome e la sua denominazione ufficialeprende il nome dal primo. I due distretti Kirchdorf e \u00dcberauchen comprendono solo gli omonimi villaggi; il quartiere Klengen include il villaggio Klengen, la frazione Beck Hofen e le case Anke Buck."}
{"id": "1169186", "revid": "1573940", "url": "https://it.wikipedia.org/wiki?curid=1169186", "title": "Gerbillus", "text": "Gerbillus () \u00e8 un genere di Roditori della famiglia dei Muridi.\nDescrizione.\nDimensioni.\nAl genere Gerbillus appartengono roditori di piccole dimensioni, con lunghezza della testa e del corpo tra 60 e 135\u00a0mm, la lunghezza della coda tra 70 e 180\u00a0mm e un peso fino a 67\u00a0g.\nCaratteristiche craniche e dentarie.\nIl cranio presenta una scatola cranica allargata e un rostro allungato e stretto. Le creste sopra-orbitali sono sviluppate, sebbene in alcune specie del tutto assenti. Gli zigomi sono sottili, mentre le placche zigomatiche sono robuste e spesse. Sono presenti due paia di fori palatali. La bolla timpanica \u00e8 grande e rigonfia. Un solco longitudinale attraversa ogni incisivo superiore.\nSono caratterizzati dalla seguente formula dentaria:\nAspetto.\nLa pelliccia \u00e8 molto soffice. Il corpo \u00e8 delicato, la testa \u00e8 grande, il muso appuntito, gli occhi e le orecchie grandi. Le zampe posteriori sono relativamente allungate. L'alluce e il quinto dito del piede sono relativamente lunghi. Sono presenti 5 cuscinetti sul palmo delle mani e nessuno sulla pianta dei piedi, la quale pu\u00f2 essere sia ricoperta di peli che praticamente nuda. Gli artigli sono ben sviluppati. La coda \u00e8 pi\u00f9 lunga della testa e del corpo ed \u00e8 densamente ricoperta di peli. Un ciuffo di lunghi peli \u00e8 sempre presente all'estremit\u00e0. Le femmine hanno 4 paia di mammelle.\nDistribuzione.\nQuesto genere \u00e8 diffuso nell'Africa settentrionale, orientale e nell'Asia occidentale e centrale.\nTassonomia.\nIl genere comprende le seguenti specie:"}
{"id": "1169187", "revid": "121027074", "url": "https://it.wikipedia.org/wiki?curid=1169187", "title": "Bruchsal", "text": "Bruchsal \u00e8 un comune tedesco di abitanti, situato nel land del Baden-W\u00fcrttemberg.\nVi si possono ammirare le pitture su vetro dell'artista Ursula Stock.\nStoria.\nSul \"Michaelsberg\", vicino Untergrombach, sono stati scoperti reperti della Cultura di Michelsberg risalenti al tardo V e IV secolo a.C. Conosciuto nel primo periodo neolitico.\nBruchsal viene menzionata per la prima volta nell\"'Ostarrichi-Urkunde\", certificato dell'imperatore Ottone III di Sassonia per la diocesi di Frisinga e nel quale compare per la prima volta la parola \"Austria\" (come Ostarrichi)\nDal 1503 al 1803 fu citt\u00e0 residenziale del Principe vescovo di Spira. Il quale vi abit\u00f2 stabilmente dal XVIII secolo, in seguito alla distruzione dell'antico palazzo episcopale, avvenuta durante la Guerra di successione del Palatinato.\nVoci correlate.\nBertha Benz Memorial Route (Mannheim-Bruchsal-Pforzheim-Mannheim)"}
{"id": "1169188", "revid": "767487", "url": "https://it.wikipedia.org/wiki?curid=1169188", "title": "Bubsheim", "text": "Bubsheim \u00e8 un comune tedesco di 1.150 abitanti, situato nel land del Baden-W\u00fcrttemberg."}
{"id": "1169189", "revid": "110157", "url": "https://it.wikipedia.org/wiki?curid=1169189", "title": "Buchen (Odenwald)", "text": "Buchen (Odenwald) \u00e8 una citt\u00e0 tedesca di 18.844 abitanti, situata nel land del Baden-W\u00fcrttemberg."}
{"id": "1169190", "revid": "767487", "url": "https://it.wikipedia.org/wiki?curid=1169190", "title": "Buchenbach", "text": "Buchenbach \u00e8 un comune tedesco di 3.282 abitanti, situato nel land del Baden-W\u00fcrttemberg."}
{"id": "1169192", "revid": "439868", "url": "https://it.wikipedia.org/wiki?curid=1169192", "title": "Buchheim", "text": "Buchheim \u00e8 un comune tedesco di 649 abitanti, situato nel land del Baden-W\u00fcrttemberg."}
{"id": "1169194", "revid": "767487", "url": "https://it.wikipedia.org/wiki?curid=1169194", "title": "Buggingen", "text": "Buggingen \u00e8 un comune tedesco di 3.825 abitanti, situato nel land del Baden-W\u00fcrttemberg."}
{"id": "1169197", "revid": "119070069", "url": "https://it.wikipedia.org/wiki?curid=1169197", "title": "B\u00fchl (Germania)", "text": "B\u00fchl \u00e8 una citt\u00e0 tedesca di abitanti, situata nel land del Baden-W\u00fcrttemberg."}
{"id": "1169200", "revid": "469589", "url": "https://it.wikipedia.org/wiki?curid=1169200", "title": "B\u00fchlertal", "text": "B\u00fchlertal \u00e8 un comune tedesco di 8.131 abitanti, situato nel land del Baden-W\u00fcrttemberg.\n&lt;br&gt;"}
{"id": "1169201", "revid": "110157", "url": "https://it.wikipedia.org/wiki?curid=1169201", "title": "B\u00fchlertann", "text": "B\u00fchlertann \u00e8 un comune tedesco di 3.141 abitanti, situato nel land del Baden-W\u00fcrttemberg."}
{"id": "1169203", "revid": "110157", "url": "https://it.wikipedia.org/wiki?curid=1169203", "title": "B\u00fchlerzell", "text": "B\u00fchlerzell \u00e8 un comune tedesco di 2.038 abitanti, situato nel land del Baden-W\u00fcrttemberg."}
{"id": "1169205", "revid": "110157", "url": "https://it.wikipedia.org/wiki?curid=1169205", "title": "B\u00fcrchau", "text": "B\u00fcrchau \u00e8 una frazione del comune tedesco di Kleines Wiesental, nel Baden-W\u00fcrttemberg.\nConta (2007) 195 abitanti.\nStoria.\nB\u00fcrchau fu nominata per la prima volta nel 1278.\nCostitu\u00ec un comune autonomo fino al 1\u00ba gennaio 2009."}
{"id": "1169206", "revid": "110157", "url": "https://it.wikipedia.org/wiki?curid=1169206", "title": "Burgrieden", "text": "Burgrieden \u00e8 un comune tedesco di 3.586 abitanti, situato nel land del Baden-W\u00fcrttemberg."}
{"id": "1169208", "revid": "599013", "url": "https://it.wikipedia.org/wiki?curid=1169208", "title": "Olaf Lindenbergh", "text": "Carriera.\nInizia a giocare nelle giovanili del De Graafschap nel 1990, e nel 1994 fa il suo debutto in prima squadra. In quell'anno Lindenbergh si fa notare molto, tanto che viene convocato nella nazionale Under-21 dei Paesi Bassi. La sua esperienza con il club termina nel 1999, quando si trasferisce nel . In tutto con il De Graafschap colleziona 159 presenze e 6 goal.\nHa fatto parte della formazione dell'Az Alkmaar arrivata nel 2005 in semifinale di Coppa Uefa, traguardo storico per il club. Convince cos\u00ec i dirigenti dell all'ingaggio, che giunge quell'anno stesso. In 6 anni con l'AZ ha contato 135 presenze con 6 goal.\nCon l' fa il suo debutto nella vittoria per 2-0 contro il Willem II, in Eredivisie. Nella sua prima stagione con l' ha collezionato 13 presenze senza reti, mentre nella seconda 12. In seguito ha giocato nello Sparta Rotterdam, nel Purmersteijn, nel Veerhuys/Desko, nell'AGOVV Apeldorn e nel Volendam. Si ritira nel 2012."}
{"id": "1169209", "revid": "767487", "url": "https://it.wikipedia.org/wiki?curid=1169209", "title": "Burgstetten", "text": "Burgstetten \u00e8 un comune tedesco di 3.411 abitanti, situato nel land del Baden-W\u00fcrttemberg. \u00c8 bagnato dalle acque della Murr."}
{"id": "1169210", "revid": "113916457", "url": "https://it.wikipedia.org/wiki?curid=1169210", "title": "Burladingen", "text": "Burladingen \u00e8 una citt\u00e0 tedesca di abitanti, situata nel land del Baden-W\u00fcrttemberg.\nStoria.\nIn epoca romana fu insediamento militare romano di un'unit\u00e0 ausiliaria a partire dalla fine del I secolo a.C. sotto la dinastia dei Flavi, al termine delle campagne germaniche di Domiziano degli anni 83-85.\nAmministrazione.\nGemellaggi.\nBurladingen \u00e8 gemellata con:"}
{"id": "1169211", "revid": "104458", "url": "https://it.wikipedia.org/wiki?curid=1169211", "title": "B\u00fcsingen am Hochrhein", "text": "B\u00fcsingen am Hochrhein \u00e8 un comune tedesco di circa 1.500 abitanti di 7,62\u00a0km\u00b2, appartenente al \"land\" del Baden-W\u00fcrttemberg, interamente circondato dalla Svizzera, su tre lati dal canton Sciaffusa e a sud dal fiume Reno e dai prospicienti confini dei cantoni Zurigo e Turgovia.\nL'exclave \u00e8 stata separata dal resto della Germania da una stretta striscia di territorio elvetico larga circa 680\u00a0m, del comune svizzero di D\u00f6rflingen dall'inizio del diciannovesimo secolo.\nPoliticamente e amministrativamente B\u00fcsingen \u00e8 parte della Germania, appartenendo al circondario di Costanza, e del bundesland Baden-W\u00fcrttemberg, ma economicamente fa parte dell'area doganale della Svizzera e si trova cos\u00ec in una situazione simile a quello del Principato del Liechtenstein.\nB\u00fcsingen \u00e8 soprattutto, particolarmente nell'estate, una destinazione di vacanze. Molte residenze sono appartamenti di vacanze.\nStoria.\nA lungo B\u00fcsingen fu sotto il controllo dell'Austria. Ci furono anche dei tentativi del comune elvetico di Sciaffusa di annettere B\u00fcsingen. Nel 1805 B\u00fcsingen pass\u00f2 sotto il controllo del Regno di W\u00fcrttemburg. Nel 1918 si svolse a B\u00fcsingen un referendum col quale il 96% degli elettori si espresse a favore dell'annessione della cittadina alla Confederazione Svizzera, la Svizzera esamin\u00f2 la richiesta, ma rifiut\u00f2 l'annessione.\nNel 1939 la Camera dei Lord britannica, poco dopo lo scoppio della Seconda guerra mondiale, chiese formalmente al Comune di unirsi alla Confederazione elvetica, ma tale richiesta venne respinta sia dal Municipio di B\u00fcsingen sia, per ovvi motivi di neutralit\u00e0, dal governo di Berna. Durante la guerra la Svizzera ha chiuso la frontiera e B\u00fcsingen non era pi\u00f9 raggiungibile dal resto della Germania.\nNel 1957 vi fu una conferenza a Locarno onde discutere la situazione di B\u00fcsingen. Nel 1961 il nome del villaggio fu modificato da \"B\u00fcsingen (Oberrhein)\" a B\u00fcsingen am Hochrhein. Le condizioni di gestione dell'exclave tedesca di B\u00fcsingen sono stati formalmente definiti col Trattato del 23 novembre 1964 entrato in vigore nel 1967 relativo alla definizione dei confini tra la Repubblica Federale di Germania e la Svizzera. Nel contempo fu regolarizzata la questione della piccolissima exclave tedesca di Verenahof, allora costituita da tre case, alcune stalle e ventiquattro abitanti, che divenne parte della Svizzera.\nIl trattato ha previsto che B\u00fcsingen entra nell'unione doganale svizzera, allora costituita dalla Svizzera ed il Liechtenstein. Per tale motivo non ci sono stati controlli doganali tra la Svizzera e B\u00fcsingen dal 4 ottobre 1967, ma per i tedeschi di B\u00fcsingen che vogliano recarsi nel resto della Germania vi sono controlli di frontiera tra la Svizzera e la Germania, dovendo passare ad un'area doganale diversa.\nGeografia.\nB\u00fcsingen \u00e8 un'exclave, appartenendo alla Germania, ma circondata dalla Svizzera. Il territorio di B\u00fcsingen \u00e8 pari a 7,62 chilometri quadrati e la frontiera con la Svizzera \u00e8 lunga 17,141 chilometri, marcata da 123 pietre. Il paesino non dista molto dalla citt\u00e0 di Sciaffusa. Pi\u00f9 precisamente B\u00fcsingen condivide una frontiera con ben tre cantoni svizzeri ovvero i cantoni di Sciaffusa, Turgovia e Zurigo. B\u00fcsingen ha oltre al paesino principale una piccola frazione, Stemmer, la quale condivide una frontiera con Sciaffusa. La frontiera taglia una strada della frazione in due, i residenti su un lato sono residenti in una nazione diversa da coloro i quali dimorano sull'altro lato.\nDovuta alla particolare situazione geografica, B\u00fcsingen, bench\u00e9 appartenente alla Germania e pertanto anche dell'Unione europea, non fa n\u00e9 parte del mercato europeo comune n\u00e9 dell'unione europea circa la tassa sul valore aggiunto. Sino al 2008, quando la Svizzera ader\u00ec allo spazio Schengen, B\u00fcsingen non faceva parte nemmeno di questo spazio europeo.\nEconomia.\nIl trattato tra i due paesi prevede che le persone con la residenza a B\u00fcsingen (vale anche per la residenza di cittadini stranieri) sono equiparati ai cittadini elvetici almeno a livello locale e pertanto hanno accesso al mercato di lavoro svizzero in modo speciale. Costoro possono lavorare nei cantoni di Sciaffusa e Turgovia nonch\u00e9 in una ampia parte del cantone di Zurigo senza dover sottostare alle consuete regole pi\u00f9 rigide dell'immigrazione svizzera. Con l'introduzione della libera circolazione dei cittadini europei, questa regola \u00e8 divenuta pressoch\u00e9 obsoleta ed \u00e8 ancora valida solamente per i cittadini di paesi terzi i quali sono coniugi o partner registrati di cittadini tedeschi, svizzeri od europei residenti a B\u00fcsingen.\nMoneta.\nQuantunque sia l'euro la moneta legale, a B\u00fcsingen il franco svizzero \u00e8 la moneta di fatto e la pi\u00f9 utilizzata.\nFornitura di energia.\nL'elettricit\u00e0 viene fornita dalla Svizzera ed a differenza dal resto della Germania, i residenti non hanno una scelta di fornitore. Le prese nelle abitazioni sono in genere tedesche, per\u00f2 taluni residenti hanno optato di installare anche prese svizzere per utilizzare gli elettrodomestici comperati in Svizzera senza dover cambiare la spina od avvalersi di un adattatore.\nFuso orario.\nB\u00fcsingen osserva lo stesso fuso orario della Svizzera e non del resto della Germania. Questa situazione ha causato una differenza di un'ora di tempo per quanto riguarda il fuso orario in B\u00fcsingen e quello osservato nel resto della Germania durante il periodo del fuso orario estivo nell'anno 1980. La Svizzera ha introdotto il fuso orario estivo solamente nell'anno 1981.\nAssicurazione sanitaria.\nI residenti di B\u00fcsingen possono scegliere se assicurasi usando il sistema sanitario svizzero o quello tedesco. L'assicurazione privata essendo obbligatoria in ambedue i paesi.\nLegge e polizia.\nIl trattato tra la Germania e la Svizzera concernente B\u00fcsingen definisce quali aree di legislazione si applicano. Poich\u00e9 non vi sono pi\u00f9 controlli al confine tra B\u00fcsingen e la Svizzera, la Polizia di Sciaffusa pu\u00f2 legalmente arrestare persone svizzere in B\u00fcsingen e ricondurle in Svizzera. Il numero di poliziotti svizzeri presenti contemporaneamente \u00e8 limitato a 10. Mentre il numero di poliziotti tedeschi \u00e8 limitato a 3 per ogni 100 abitanti, cio\u00e8 c'\u00e8 la possibilit\u00e0 della presenza fino ad un massimo di 45 poliziotti tedeschi in B\u00fcsingen. I poliziotti tedeschi che si recano a B\u00fcsingen o da l\u00ec ritornano in Germania devono utilizzare percorsi prescritti in suolo elvetico, e durante tali percorsi in suolo elvetico devono astenersi da qualsivoglia atto di polizia che riguardi beni e cittadini elvetici, cio\u00e8 transitano come semplici cittadini stranieri.\nLa polizia svizzera \u00e8 responsabile ed applica la legge svizzera a B\u00fcsingen per aspetti ben definiti e delimitati: la dogana, l'agricoltura, la sanit\u00e0 e il settore alberghiero, mentre la polizia tedesca \u00e8 responsabile di tutto il resto.\nServizi postali.\nVi \u00e8 un ufficio postale tedesco a B\u00fcsingen il quale fornisce anche diversi servizi elvetici. Il paesino ha anche due codici postali, uno elvetico quale CH-8238, uno tedesco quale D-78266. Deutsche Post \u00e8 responsabile per la consegna delle lettere e la maggior parte degli altri invii. Altri corrieri tedeschi non consegnano a B\u00fcsingen in quanto manca l'autorizzazione legale per loro di poter attraversare dalla Germania la frontiera internazionale con la Svizzera e sdoganare gli invii destinati a B\u00fcsingen. Merce inviata da fuori dallo spazio doganale europeo, pu\u00f2 passare due controlli doganali, uno sull'arrivo in Germania ed un secondo all'arrivo a B\u00fcsingen, questo secondo controllo viene effettuato nell'ufficio postale di B\u00fcsingen dalla responsabile della filiale oppure da un suo sostituto. Precedentemente vi era un addetto alla dogana svizzera presente per effettuare tale controllo. Questo doppio controllo e il notevole ritardo associato a ci\u00f2, pu\u00f2 per\u00f2 essere evitato utilizzando il codice postale elvetico introdotto nel 1987. Gli invii indirizzati a CH-8238 B\u00fcsingen am Hochrhein, Svizzera, arrivano in Svizzera direttamente dove sottostanno ad un controllo doganale svizzero e successivamente sono portati a B\u00fcsingen per la distribuzione.\nTassazione.\nA B\u00fcsingen si applica l'IVA svizzera sugli acquisti e sulla fornitura di servizi e non l'IVA del resto della Germania. Le importazioni a B\u00fcsingen nel traffico stradale privato sono soggette a controlli e dazi doganali elvetici nonch\u00e9 l'IVA svizzera. Possono legalmente essere importati acquisti sino ad un valore complessivo di 300 franchi a persona al giorno. Importazioni sopra quest'importo sono soggette a costi doganali e l'IVA svizzera. Sono in vigore altre limitazioni sulle quantit\u00e0 di carne, sigarette e bevande alcoliche.\nPer quanto concerne il commercio per le vie postali ed internet, possono essere legalmente importati invii contenenti merce sino ad un valore di 65 franchi franco di dazio attualmente. Il limite \u00e8 100 franchi per regali. Il limite per libri ed altri acquisti soggetti alla tariffa ridotta dell'IVA svizzera \u00e8 pari a 200 franchi. Il limite s'intende per ogni invio e non vi \u00e8 un limite a persona oppure al giorno.\nNon facendo parte dello spazio doganale europeo oppure l'area europea dell'IVA, gli invii dall'unione europea destinati a B\u00fcsingen sono da esentare dell'IVA.\nSimilmente i residenti di B\u00fcsingen, cos\u00ec come i residenti di tutti i paesi terzi, fuori dell'unione europea, possono farsi rimborsare l'IVA pagata sugli acquisti nell'unione europea.\nB\u00fcsingen \u00e8 uno dei pochissimi comuni in Germania che non levano una tassa sugli immobili.\nI servizi di Skype a pagamento non sono pi\u00f9 disponibili a B\u00fcsingen a causa della legge riguardante l'applicazione dell'IVA.\nTelecomunicazioni ed internet.\nB\u00fcsingen ha diverse reti telefoniche. La maggior parte delle abitazioni pu\u00f2 avvalersi di una linea telefonica tedesca col prefisso 07734. Molti residenti hanno anche o solamente una linea fissa svizzera col prefisso elvetico nazionale 0041. Dalla Svizzera la chiamata \u00e8 considerata nazionale ed il prefisso nazionale pu\u00f2 essere omesso. La maggior parte dei numeri fissi hanno il prefisso 052 il quale generalmente viene dato ai residenti della regione di Sciaffusa. Il segnale per reti mobili svizzeri e tedeschi \u00e8 presente a B\u00fcsingen per quanto attiene all'uso di telefoni cellulari.\nInfrastrutture e trasporti.\nB\u00fcsingen \u00e8 servito da una linea d'autobus svizzera che collega la stazione ferroviaria ed il centro citt\u00e0 di Sciaffusa con B\u00fcsingen ed i paesini svizzeri di D\u00f6rflingen, Buch e Ramsen nonch\u00e9 i paesini di Randegg e Murbach, frazioni del comune tedesco di Gottmadingen. Una seconda linea d'autobus svizzera della citt\u00e0 di Sciaffusa attraversa una piccola parte del territorio di B\u00fcsingen con una fermata a richiesta.\nUna linea d'autobus tedesco meno regolare collega B\u00fcsingen col paesino tedesco di Gailingen am Hochrhein.\nTarghe automobilistiche.\nLe autovetture private ed altri veicoli tecnici o da trasporto a motore, sia di persone che di ditte che hanno la residenza principale registrata a B\u00fcsingen vengono muniti di una targa speciale col prefisso B\u00dcS.\nMonumenti e luoghi d'interesse.\nL\"'Alte Rheinm\u00fchle\" \u00e8 una caratteristica casa costruita nel 1674 come mulino, e poi trasformata in birreria e ristorante nel 1964.\nSport.\nLa squadra locale di calcio, l'FC B\u00fcsingen, \u00e8 l'unica squadra tedesca a giocare nel Campionato di calcio svizzero nella Quarta Lega."}
{"id": "1169213", "revid": "110157", "url": "https://it.wikipedia.org/wiki?curid=1169213", "title": "Cleebronn", "text": "Cleebronn \u00e8 un comune tedesco di 2.751 abitanti, situato nel land del Baden-W\u00fcrttemberg."}
{"id": "1169214", "revid": "110157", "url": "https://it.wikipedia.org/wiki?curid=1169214", "title": "Crailsheim", "text": "Crailsheim \u00e8 un comune tedesco di abitanti, situato nel land del Baden-W\u00fcrttemberg. Il suo territorio \u00e8 bagnato dal fiume Jagst.\nFu il luogo di nascita di Hans Scholl, il capo e fondatore del gruppo antinazista La Rosa Bianca."}
{"id": "1169215", "revid": "767487", "url": "https://it.wikipedia.org/wiki?curid=1169215", "title": "Commutazione (diritto)", "text": "La commutazione era istituto del diritto successorio previsto dal comma 3 dell'art. 537 Cod. civ., comma abrogato per effetto della L. 219/2012, legge modificativa oltrech\u00e9 abrogativa di numerosi articoli del Codice civile dedicati al diritto di famiglia ed al diritto successorio. L'abrogata norma operava una netta distinzione tra figli \"legittimi\" (nati in costanza di matrimonio) e \"naturali\" (nati fuori dal matrimonio), conferendo ai primi un particolare diritto da esercitarsi nei confronti dei secondi una volta apertasi la successione del comune genitore; norma che cos\u00ec recitava: \"\u00abI figli legittimi possono soddisfare in denaro o in beni immobili ereditari la porzione spettante ai figli naturali che non vi si oppongano. Nel caso di opposizione decide il giudice, valutate le circostanze personali e patrimoniali.\u00bb\"\nLa legge di riforma di cui sopra, volendo addivenire ad una totale equiparazione tra figli \"legittimi\" e \"naturali\" (distinzione ormai non pi\u00f9 esistente a seguito dell'intervenuta modifica), ha pertanto definitivamente espunto dall'impianto codicistico il suddetto diritto."}
{"id": "1169217", "revid": "115519973", "url": "https://it.wikipedia.org/wiki?curid=1169217", "title": "Creglingen", "text": "Creglingen \u00e8 un comune tedesco di 4694 abitanti, situato nel land del Baden-W\u00fcrttemberg.\nVenne fondato dai celti tra il 200 e il 100 a.C."}
{"id": "1169218", "revid": "118444915", "url": "https://it.wikipedia.org/wiki?curid=1169218", "title": "Dachsberg (S\u00fcdschwarzwald)", "text": "Dachsberg (S\u00fcdschwarzwald) (letteralmente: \u00abDachsberg (Foresta Nera meridionale)\u00bb) \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169219", "revid": "44638", "url": "https://it.wikipedia.org/wiki?curid=1169219", "title": "Fiamma Castellammare di Stabia", "text": ""}
{"id": "1169221", "revid": "1543377", "url": "https://it.wikipedia.org/wiki?curid=1169221", "title": "Gerbillus amoenus", "text": "Gerbillus amoenus \u00e8 una specie di gerbillo diffusa principalmente in Libia ed Egitto, con avvistamenti non confermati anche in Tunisia, Algeria e Mauritania.\nIl corpo \u00e8 lungo al massimo 6\u00a0cm, con una coda molto lunga (10\u00a0cm); il mantello \u00e8 bruno-arancio, che tende a scurirsi sul dorso, mentre il ventre \u00e8 bianco.\nAnche se piuttosto raro, alcuni appassionati europei ne possiedono degli esemplari domestici: la velocit\u00e0 e la taglia minuta di questi animali, tuttavia, li rendono pi\u00f9 difficili da accudire rispetto alle altre specie di gerbillo."}
{"id": "1169222", "revid": "110157", "url": "https://it.wikipedia.org/wiki?curid=1169222", "title": "Daisendorf", "text": "Daisendorf \u00e8 un comune tedesco di 1.511 abitanti, situato nel land del Baden-W\u00fcrttemberg."}
{"id": "1169224", "revid": "83531", "url": "https://it.wikipedia.org/wiki?curid=1169224", "title": "Dauchingen", "text": "Dauchingen \u00e8 un comune tedesco di 3.633 abitanti, situato nel land del Baden-W\u00fcrttemberg."}
{"id": "1169225", "revid": "78273", "url": "https://it.wikipedia.org/wiki?curid=1169225", "title": "San Raffaele Marino", "text": ""}
{"id": "1169227", "revid": "110157", "url": "https://it.wikipedia.org/wiki?curid=1169227", "title": "Dautmergen", "text": "Dautmergen \u00e8 un comune tedesco di 418 abitanti, situato nel land del Baden-W\u00fcrttemberg."}
{"id": "1169232", "revid": "767487", "url": "https://it.wikipedia.org/wiki?curid=1169232", "title": "Deckenpfronn", "text": "Deckenpfronn \u00e8 un comune tedesco di 2.929 abitanti, situato nel land del Baden-W\u00fcrttemberg."}
{"id": "1169234", "revid": "110157", "url": "https://it.wikipedia.org/wiki?curid=1169234", "title": "Deggenhausertal", "text": "Deggenhausertal \u00e8 un comune tedesco di 4.176 abitanti, situato nel land del Baden-W\u00fcrttemberg."}
{"id": "1169236", "revid": "767487", "url": "https://it.wikipedia.org/wiki?curid=1169236", "title": "Deggingen", "text": "Deggingen \u00e8 un comune tedesco di 5.664 abitanti, situato nel land del Baden-W\u00fcrttemberg."}
{"id": "1169237", "revid": "1305772", "url": "https://it.wikipedia.org/wiki?curid=1169237", "title": "Take What You Want (Post Malone)", "text": "Take What You Want \u00e8 un singolo del rapper statunitense Post Malone, pubblicato il 15 ottobre 2019 come sesto estratto dal terzo album in studio \"Hollywood's Bleeding\".\nDescrizione.\nIl brano vede la partecipazione del cantante britannico Ozzy Osbourne e del rapper statunitense Travis Scott ed \u00e8 stato anche incluso nell'undicesimo album in studio di Osbourne \"Ordinary Man\".\nSuccesso commerciale.\n\"Take What You Want\" \u00e8 diventato il nono brano di Malone ad entrare la top ten della Billboard Hot 100 dopo aver esordito alla 8\u00aa posizione, regalando in questo modo la prima top ten di Osbourne in tale classifica da oltre trent'anni, rendendolo il divario pi\u00f9 lungo tra due apparizioni in top ten."}
{"id": "1169238", "revid": "110157", "url": "https://it.wikipedia.org/wiki?curid=1169238", "title": "Deilingen", "text": "Deilingen (pronunciato \"Deilinghen\") \u00e8 un comune tedesco di 1.729 abitanti, situato nel land del Baden-W\u00fcrttemberg.\nGeografia territoriale.\nDeilingen si trova nella parte pi\u00f9 settentrionale della provincia di Tuttlingen. Il suo territorio \u00e8 a una altitudine fra 790 e 1009 metri.\nIl comune di Deilingen, oltre al centro abitato, comprende il quartiere Delkhofen e tre fattorie: Delkhofer M\u00fchle, Deklhofer S\u00e4ge e Ziegelh\u00fctten.\nStoria.\nGi\u00e0 nell'anno 786 in un atto di donazione del monastero di San Gallo si menzionava Deilingen. Il comune faceva parte della contea Hohenberg, poi nel 1381 divent\u00f2 parte del territorio austriaco, infine nel 1805 entr\u00f2 a far parte della contea di W\u00fcrtemberg.\nPolitica e amministrazione.\nDeilingen fa parte della unione di amministrazione del Heuberg (la regione in cui \u00e8 situata Deilingen). Il sindaco \u00e8 Albin Ragg della CDU (partito cristianodemocratico).\nEconomia.\nIn passato l'agricoltura era la risorsa economica pi\u00f9 importante. Dagli anni cinquanta in poi l'agricoltura ha perso importanza e oggi il 70% dei posti di lavoro si trova nell'industria.\nEducazione.\nA Deilingen c'\u00e8 una scuola elementare, mentre a Gosheim a 5\u00a0km di distanza c'\u00e8 una scuola superiore.\nSport.\nCome in tanti paesi di questa regione anche a Deilingen si trova una pista di sci, servita da uno skilift di 170 metri di lunghezza."}
{"id": "1169239", "revid": "767487", "url": "https://it.wikipedia.org/wiki?curid=1169239", "title": "Dei\u00dflingen", "text": "Dei\u00dflingen \u00e8 un comune tedesco di 6.087 abitanti, situato nel land del Baden-W\u00fcrttemberg."}
{"id": "1169240", "revid": "767487", "url": "https://it.wikipedia.org/wiki?curid=1169240", "title": "Deizisau", "text": "Deizisau \u00e8 un comune tedesco di 6.569 abitanti, situato nel land del Baden-W\u00fcrttemberg."}
{"id": "1169242", "revid": "339392", "url": "https://it.wikipedia.org/wiki?curid=1169242", "title": "Permessi ottali", "text": ""}
{"id": "1169243", "revid": "110157", "url": "https://it.wikipedia.org/wiki?curid=1169243", "title": "Denkendorf (Baden-W\u00fcrttemberg)", "text": "Denkendorf \u00e8 un comune tedesco di 10.529 abitanti, situato nel land del Baden-W\u00fcrttemberg."}
{"id": "1169244", "revid": "767487", "url": "https://it.wikipedia.org/wiki?curid=1169244", "title": "Denkingen", "text": "Denkingen \u00e8 un comune tedesco di 2.546 abitanti, situato nel land del Baden-W\u00fcrttemberg."}
{"id": "1169245", "revid": "1573940", "url": "https://it.wikipedia.org/wiki?curid=1169245", "title": "Dipodillus bottai", "text": "Dipodillus bottai () \u00e8 un Roditore della famiglia dei Muridi diffuso nell'Africa nord-orientale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 83 e 92\u00a0mm, la lunghezza della coda tra 101 e 110\u00a0mm, la lunghezza del piede tra 19 e 21\u00a0mm, la lunghezza delle orecchie tra 10 e 11\u00a0mm e un peso fino a 26\u00a0g.\nAspetto.\nLa pelliccia \u00e8 relativamente corta. Le parti dorsali sono color bruno sabbia, con dei riflessi nerastri, particolarmente lungo la spina dorsale mentre le parti ventrali, il mento, la gola e le zampe sono bianche. I fianchi sono bruno-arancioni con la base dei peli bianca. \u00c8 presente una macchia bianca sopra ogni occhio ed alla base posteriore di ogni orecchio. La pianta dei piedi \u00e8 leggermente ricoperta di peli. La coda \u00e8 pi\u00f9 lunga della testa e del corpo, scura sopra e ricoperta di corti peli bruno-nerastri, pi\u00f9 chiara sotto. e con un ciuffo terminale poco definito.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nel Sudan sud-orientale in una regione alla confluenza del Nilo bianco e il Nilo azzurro. Delle osservazioni non confermate di questa specie sono state riportate dal Kenya settentrionale\nVive in colture di vegetali e cereali in prossimit\u00e0 della valle del Nilo.\nStato di conservazione.\nLa IUCN Red List, considerata la mancanza di informazioni recenti sull'estensione del proprio areale, sui requisiti ecologici e sulle eventuali minacce, classifica \"D.bottai\" come specie con dati insufficienti (DD)."}
{"id": "1169246", "revid": "110157", "url": "https://it.wikipedia.org/wiki?curid=1169246", "title": "Dettenhausen", "text": "Dettenhausen \u00e8 un comune tedesco di 5.389 abitanti, situato nel land del Baden-W\u00fcrttemberg."}
{"id": "1169247", "revid": "110157", "url": "https://it.wikipedia.org/wiki?curid=1169247", "title": "Dettenheim", "text": "Dettenheim \u00e8 un comune tedesco di 6.746 abitanti, situato nel land del Baden-W\u00fcrttemberg."}
{"id": "1169248", "revid": "2060519", "url": "https://it.wikipedia.org/wiki?curid=1169248", "title": "San Marco (incrociatore)", "text": "Il San Marco fu un incrociatore corazzato della Regia Marina che partecip\u00f2 prima alla guerra italo turca e successivamente, alla prima guerra mondiale. Il \"San Marco\" fu la prima unit\u00e0 della Regia Marina a montare le turbine a vapore, costruite su licenza dai Cantieri Ansaldo di Genova.\nNel corso del primo conflitto mondiale venne completamente sostituito l'armamento. Nel 1931 alla Spezia venne convertito in bersaglio mobile radiocomandato controllato dal cacciatorpediniere \"Audace\". In seguito alle vicende armistiziali il 9 settembre 1943 venne catturato dai tedeschi nel porto della Spezia e nello stesso mese venne affondato per prevenirne la cattura da parte degli Alleati."}
{"id": "1169249", "revid": "1305772", "url": "https://it.wikipedia.org/wiki?curid=1169249", "title": "Serie A2 2005-2006 (pallacanestro femminile)", "text": "Il campionato di Serie A2 di pallacanestro femminile 2005-2006 \u00e8 stato il ventiseiesimo organizzato in Italia.\nLe trentadue squadre sono state suddivise in due gironi all'italiana su base geografica, con partite di andata e ritorno. Al termine della stagione regolare, le prime quattro squadre di ogni girone hanno partecipato ai play-off, le squadre classificatesi tra il 12\u00ba e il 15\u00ba posto ai play-out e le 16\u00b0 sono retrocesse direttamente in Serie B1.\nLe due squadre che salgono di categoria sono la Montigarda Basket, vittoriosa su Marghera, e la San Raffaele Basket (che a fine stagione si trasferisce da Marino a Roma), che ha prevalso su Chieti. A fine stagione lo stesso Chieti viene escluso per motivi disciplinari, permettendo cos\u00ec a Battipaglia di mantenere la categoria nonostante la retrocessione ai play-out. Altra novit\u00e0 a fine stagione \u00e8 il trasferimento del Romasistemi da Pomezia a Roma."}
{"id": "1169250", "revid": "767487", "url": "https://it.wikipedia.org/wiki?curid=1169250", "title": "Dettighofen", "text": "Dettighofen \u00e8 un comune tedesco di 1.106 abitanti, situato nel land del Baden-W\u00fcrttemberg."}
{"id": "1169251", "revid": "110157", "url": "https://it.wikipedia.org/wiki?curid=1169251", "title": "Dettingen an der Erms", "text": "Dettingen an der Erms \u00e8 un comune tedesco di 9.287 abitanti, situato nel land del Baden-W\u00fcrttemberg."}
{"id": "1169256", "revid": "110157", "url": "https://it.wikipedia.org/wiki?curid=1169256", "title": "Africa Cup 2006", "text": "L'Africa Cup 2006 fu la 7\u00aa edizione della Coppa d'Africa di rugby a 15; contesa tra 12 squadre nazionali africane, si disput\u00f2 tra il 3 giugno e il 2 dicembre 2006.\nI gironi A e B della Coppa funsero anche da terzo turno delle qualificazioni africane alla ; la semifinale del torneo disputata tra le due vincenti di detti gironi design\u00f2 la squadra direttamente qualificata e quella da inviare ai ripescaggi.\nAl torneo partecip\u00f2 anche la federazione sudafricana, la cui Nazionale era comunque gi\u00e0 qualificata di diritto alla Coppa del Mondo; la squadra mandata a rappresentare il Paese fu il South African Amateurs, che vinse il torneo battendo la , uscita vincitrice dalla semifinale contro il e, quindi, qualificata al torneo mondiale.\nIl Marocco, a sua volta, accedette ai ripescaggi interzona."}
{"id": "1169260", "revid": "91815885", "url": "https://it.wikipedia.org/wiki?curid=1169260", "title": "Policastro", "text": ""}
{"id": "1169261", "revid": "1573940", "url": "https://it.wikipedia.org/wiki?curid=1169261", "title": "Gerbillus brockmani", "text": "Gerbillus brockmani () \u00e8 un roditore della famiglia dei Muridi endemico della Somalia.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 71 e 84\u00a0mm, la lunghezza della coda tra 106 e 117\u00a0mm, la lunghezza del piede tra 21 e 22\u00a0mm e la lunghezza delle orecchie tra 11 e 13\u00a0mm.\nAspetto.\nLe parti dorsali variano dall'arancione-brunastro al bruno-giallastro con la base dei peli grigia, i fianchi sono pi\u00f9 chiari mentre le parti ventrali, il mento, le guance e la gola sono bianche. \u00c8 presente una macchia bianca sopra ogni occhio ed un'altra indistinta dietro ogni orecchio. Il dorso delle zampe \u00e8 bruno-arancione. La coda \u00e8 pi\u00f9 lunga della testa e del corpo, \u00e8 ricoperta di corte setole brunastre e nerastre e termina con un ciuffo di lunghi peli \nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto presso Burao, nella Somalia settentrionale.\nVive probabilmente nelle zone collinari aride.\nStato di conservazione.\nLa IUCN Red List, in assenza di informazioni recenti sull'estensione dell'areale, le minacce, lo stato di conservazione e i requisiti ecologici, classifica \"G.brockmani\" come specie con dati insufficienti (DD)."}
{"id": "1169263", "revid": "1442080", "url": "https://it.wikipedia.org/wiki?curid=1169263", "title": "Over the Edge (Hurricane)", "text": "Over The Edge \u00e8 il secondo album in studio degli Hurricane, pubblicato nel 1988 per l'etichetta discografica Enigma Records."}
{"id": "1169264", "revid": "33689", "url": "https://it.wikipedia.org/wiki?curid=1169264", "title": "Gaio Cassio Regalliano", "text": "Biografia.\nIl console Regalliano e il suo collega Severo erano sconosciuti agli storici fino alla pubblicazione nel 2001 di un diploma militare. Questo ritrovamento ha generato una certa commozione nell'ambiente, in quanto in tutta la prosopografia dell'impero romano, l'unica occorrenza del \"cognomen\" 'Regal(l)ianus' \u00e8 quella di un usurpatore che si rivolt\u00f2 contro l'imperatore Gallieno (256-268), Regaliano. Questo usurpatore si ribell\u00f2 contro Gallieno nel 260, nell'area del Danubio: le monete coniate dall'usurpatore riportano il suo nome come , in cui il \"nomen\" viene normalmente esplicitato come \"Cornelius\", anche se altre possibilit\u00e0 non sono da escludere.\nL'importanza di questa scoperta risiede nel fatto che l'usurpatore Regaliano \u00e8 attestato solo dalle sue monete e da un piccolo brano dell'inaffidabile \"Historia Augusta\": la presenza, all'inizio del III secolo, di un console recate il rarissimo \"cognomen\" di Regaliano e appartenente ad una famiglia il cui nome inizia per 'C' apre la porta ad alcune interessanti possibilit\u00e0. Un Regaliano potrebbe essere stato nominato governatore della Pannonia o della Moesia, ed essersi ribellato contro Gallieno; questa identificazione risolverebbe il problema dell'interpretazione di una affermazione della \"Historia\", che vuole l'usurpatore un comandante militare di rango equestre invece che del rango senatoriale come avrebbe dovuto essere."}
{"id": "1169266", "revid": "125379314", "url": "https://it.wikipedia.org/wiki?curid=1169266", "title": "Francesco Messina", "text": "Biografia.\nFrancesco Messina nasce a Linguaglossa in provincia di Catania dal muratore Angelo e da Ignazia Cristaldi. Nell\u2019intento di emigrare in America, agli inizi dell\u2019anno seguente i genitori si imbarcarono alla volta di Genova, ma furono costretti a stabilirsi nella citt\u00e0 ligure, dove, dal 1907 al 1909, il M. frequent\u00f2 le scuole elementari e cominci\u00f2 a lavorare come garzone marmista nel laboratorio Rigacci e Callegari . Cresciuto a Genova dove ha studiato e vissuto fino all'et\u00e0 di trentadue anni, si trasfer\u00ec da qui a Milano.\n\u00c8 considerato dalla critica tra i pi\u00f9 grandi scultori figurativi del Novecento italiano, insieme a Giacomo Manz\u00f9, Arturo Martini, Marino Marini, Felice Mina. &lt;br&gt;\u00c8 l'autore di alcuni dei maggiori monumenti del Novecento italiano: Santa Caterina da Siena (1961/2), collocata sul lungotevere di Castel Sant'Angelo (che raffigura la cantante ed attrice Maria Sole, utilizzata da Messina come modella); la Via Crucis di San Giovanni Rotondo; il Cavallo morente della RAI; il Monumento a Pio XII nella Basilica di S. Pietro. Le sue opere figurano nei pi\u00f9 prestigiosi musei del mondo: Berna, Zurigo, G\u00f6teborg, Oslo, Monaco di Baviera, Parigi, Barcellona, Berlino, San Paolo del Brasile, Buenos Aires, Venezia, Mosca, San Pietroburgo, Vienna, Washington, Tokyo.\nDal 1922 inizi\u00f2 ad esporre regolarmente le sue opere alla Biennale Internazionale d'Arte di Venezia e tra il 1926 e il 1929 partecip\u00f2 alle esposizioni del gruppo artistico \"Il Novecento Italiano\" a Milano. Nel 1932 si trasferisce a Milano, dove ottiene dopo un concorso nazionale, nel 1934 la cattedra di scultura presso l'Accademia Brera di cui divenne, dopo soli due anni, il direttore.\nIn quegli anni scrive di lui Carlo Carr\u00e0: la scultura di Francesco Messina si caratterizza per un fare semplice e grandioso e per procedimento idealistico e classico, in grado di dar vita a forme che restano come \"immagini ideali\". (Carlo Carr\u00e0, Francesco Messina scultore, Galleria Milano, marzo 1929).\nNegli anni trenta partecipa a molte importanti mostre collettive d'arte italiana a Barcellona, Berlino, Berna, G\u00f6teborg, Monaco di Baviera, Oslo, Parigi, San Paolo del Brasile, Zurigo.\nNel 1934 esegue \"Giobbe\", scultura in bronzo, oggi conservato nella Raccolta di Arte Contemporanea del Duomo di Ravello.\nNel 1935 esegue il grande monumento a Cristoforo Colombo nella citt\u00e0 di Chiavari.\nNel 1936 \u00e8 nominato direttore dell'Accademia di Brera, carica che manterr\u00e0 fino al 1944.\nNel 1937 esegue per la citt\u00e0 di Pavia il monumento equestre, detto del \u201cRegisole\u201d, a ricordo di un altro monumento romano dedicato all'imperatore Antonino Pio e distrutto dai soldati francesi nel 1796. Nello stesso anno realizza il Ritratto di Salvatore Quasimodo, busto in bronzo.\nNel 1938 Giorgio de Chirico a Roma e Salvatore Quasimodo a Torino presentano due sue mostre personali. Scolpisce il gruppo monumentale in marmo di \"San Carlo recante il perdono ai deputati ospitalieri\" per l'Ospedale Maggiore di Niguarda a Milano. Realizza, ancora per la citt\u00e0 di Pavia, la gigantesca statua della \"Minerva\".\nNel 1942 vince il Premio di Scultura alla XXIII Biennale Internazionale d'arte di Venezia, dove tiene una mostra personale con quindici sculture e diciassette disegni.\nNel 1943 \u00e8 nominato Accademico d'Italia.\nCaduto il regime fascista \u00e8 temporaneamente allontanato dall'Accademia, per il solo fatto di esserne stato direttore nel periodo fascista, riottenendo per\u00f2, gi\u00e0 nel 1947, la cattedra di scultura.\nSempre nel 1947 partecipa all'esposizione di scultura e grafica a Buenos Aires nella Galleria Muller riscuotendo notevole successo. Nel 1949 espone alla \"3rd Sculpture International\" di Filadelfia assieme a Marino Marini e Picasso.\nNel 1956 partecipa con una mostra personale alla XXVIII Biennale di Venezia.\nNel 1963 esegue il grande monumento a Pio XII per la Basilica di San Pietro in Roma e il busto di Pietro Mascagni per il Teatro alla Scala. Nello stesso anno a Firenze gli viene conferito il Premio Michelangelo per la scultura.\nNel 1966 esegue su commissione il \"Cavallo morente\" per la Rai, che diverr\u00e0 il simbolo dell'azienda pubblica radiotelevisiva e che \u00e8 esposta all'ingresso della sede principale a Roma.\nA fine anno risponde all'accorato appello di Carlo Ludovico Ragghianti che chiede un'opera in dono a moltissimi artisti a sostegno della citt\u00e0 di Firenze, gravemente ferita dall'alluvione del 4 novembre. Messina generosamente invia la scultura \"Stallone\" del 1958, dal 2014 esposta al Museo Novecento di Firenze. \nNel 1968 esegue il monumento a Pio XI per il Duomo di Milano.\nNei primi anni settanta gli viene assegnata la Sala Borgia della Galleria vaticana Paolo VI, dedicata all'arte sacra contemporanea, come sede di un'esposizione permanente di venti opere di soggetto sacro.\nNel 1974 viene aperto a Milano il Civico museo-studio Francesco Messina nell'antica chiesa sconsacrata di San Sisto al Carrobbio. In quello che sar\u00e0 fino alla sua morte lo studio ufficiale dell'artista, espone permanentemente circa ottanta sculture (gessi, terrecotte policrome, bronzi, cere) e una trentina di opere grafiche (litografie, pastelli, acquarelli, disegni a matita) donate al Comune di Milano.\nNel 1978 partecipa a due grandi mostre in Unione Sovietica presso il Museo Puskin di Mosca e l'Ermitage di Leningrado che poi aprirono delle sale dedicate grazie alla donazione di circa 40 opere di scultura e altrettante di grafica.\nNel 1981 nell'ex chiesa di San Francesco a Pordenone si tiene una mostra di disegni inediti e contemporaneamente una mostra scultorea presso il Palazzo Ragazzoni-Flangini-Bili di Sacile.\nTra il 1984 ed il 1986 vengono esposte le sue sculture al Theseus Tempel di Vienna, allo Hirshhorn Museum di Washington ed alla Gallery Universe di Tokyo\nFino alla sua morte, avvenuta nel 1995 a Milano, continua il suo lavoro di scultore e pittore e, assistito dalla figlia Paola, corregge e completa le numerose biografie a lui dedicate e pubblicate in tutto il mondo.\nFrancesco Messina \u00e8 stato anche notevole poeta pubblicando i seguenti titoli:\nI monumentali cavalli di bronzo.\nIl monumento equestre del \"Regisole\", a Pavia, del 1937 \u00e8 il primo bronzo monumentale.\nTra le opere pi\u00f9 celebri dello scultore siciliano \u00e8 il \"Cavallo morente\", oggi esposto all'ingresso della sede principale della Rai, in viale Mazzini 14 a Roma.\nL'opera in bronzo misura 4,60 metri di altezza e 5,50 di lunghezza, pesa 25 quintali (compresa la base). L'opera fu commissionata all'artista nel 1964 dall'allora Direttore Generale Bernardi e fu condotto a termine in due anni. Il 5 novembre 1966 fu collocata nell'attuale sede.\n&lt;br&gt;L'opera in bronzo \u00e8 stata restaurata recentemente dall'Istituto Centrale per il Restauro del Ministero dei beni e delle attivit\u00e0 culturali e del turismo. Il lavoro \u00e8 durato 6 mesi ed ha visto impegnati due restauratori e quattro allievi restauratori. A distanza di oltre quarant'anni dall'installazione dell'opera, il cavallo di bronzo della Rai resta il principale e pi\u00f9 popolare simbolo dell'azienda radiotelevisiva pubblica.\nMeno noto al grande pubblico \u00e8 il gruppo bronzeo dei quattro grandi cavalli, delle dimensioni pari a quelle naturali. I quattro modelli in gesso erano stati realizzati nel 1941 per il progetto di una maestosa quadriga in bronzo, destinata al prospetto del Palazzo dei Congressi, nel quartiere EUR di Roma. L'opera finita prevedeva dimensioni doppie rispetto alla grandezza naturale (altezza 4,50 metri, larghezza 6,30), ma non venne mai realizzata a causa della guerra intervenuta nel frattempo. \nI modelli in gesso, rimasti nella disponibilit\u00e0 di Francesco Messina, furono successivamente acquistati e fusi in bronzo a spese di Giovanni Leone, amico dello scultore; dopo la fusione i quattro modelli in gesso furono poi distrutti alla presenza dell'artista stesso in modo da renderle la realizzazione un'opera unica. \n&lt;br&gt;Dal 1971 il gruppo in bronzo \u00e8 esposto nella propriet\u00e0 privata di Giovanni Leone alle porte di Formello. . I quattro cavalli misurano circa 2,16 metri di altezza alla testa, 2,66 metri di lunghezza e 96 centimetri di larghezza e sono posti uno accanto all'altro dove due cavalli guardano verso la propria destra e due verso sinistra. \n&lt;br&gt;L'opera in bronzo \u00e8 citata dallo scrittore Piero Chiara nel suo libro \"Una storia italiana:il caso Leone\", edito da Sperling &amp; Kupfer nel 1985. I cavalli sono stati esposti anche all'Expo 2015, lungo il Decumano.\nOpere principali.\nUna scelta delle sue opere (circa 100) \u00e8 conservata nel Museo ricavato nella Chiesa sconsacrata di San Sisto a Milano."}
{"id": "1169267", "revid": "1610933", "url": "https://it.wikipedia.org/wiki?curid=1169267", "title": "Gerbillo di Brockman", "text": ""}
{"id": "1169272", "revid": "1573940", "url": "https://it.wikipedia.org/wiki?curid=1169272", "title": "Chiesa di San Leolino (Bucine)", "text": "La chiesa di San Leolino \u00e8 un edificio sacro che si trova nella localit\u00e0 omonima, a Bucine.\nDescrizione.\nLa chiesa, dedicata al santo martire sepolto nelle catacombe di Priscilla, risale all'anno Mille, ma nei secoli ha subito varie trasformazioni tra cui la riedificazione settecentesca. Conserva al suo interno tre altari di tipologia tardomanierista; il maggiore espone una grande tela centinata raffigurante la \"Madonna con il Bambino in gloria e i santi Leolino, Lorenzo e Pietro\" (met\u00e0 del XVII secolo). Sulla parete sinistra \u00e8 collocata la tela centinata con i \"Santi in adorazione della Vergine del Rosario\" (1671), attribuita a Salvi Castellucci, uno dei pi\u00f9 fedeli seguaci di Pietro da Cortona. Interessante il \"Tabernacolo eucaristico\", dalla tipologia architettonica tardo-rinascimentale, opera di maestranze toscane della fine del XV secolo."}
{"id": "1169275", "revid": "2043609", "url": "https://it.wikipedia.org/wiki?curid=1169275", "title": "Marija Temrjukovna", "text": "Della famiglia dei principi \u010cerkasskij, era figlia del principe cabardino Temrjuk.\nBiografia.\nDopo la morte della sua prima moglie, Anastasija Romanovna Zachar'ina, Ivan IV pens\u00f2 di sposare Caterina, sorella del re di Polonia, ma quest'ultimo pretendeva in cambio Pskov, Smolensk e Novgorod. Nel 1560 lo Zar mand\u00f2 a cercare una sposa presso i principi caucasici, e il 15 luglio 1561 giunse a Mosca la principessa Ku\u010denej, accompagnata dal fratello Saltankul, e fu scelta come moglie.\nLa principessa pertanto si battezz\u00f2, assumendo il nome di Marija, e il 21 agosto furono celebrate le nozze. La coppia ebbe un unico figlio, Vasilij (2 marzo - 5 maggio 1563, che mor\u00ec ad appena due mesi di vita. Negli anni seguenti accompagn\u00f2 spesso lo zar nei suoi pellegrinaggi in diversi monasteri.\nNella storia russa tradizionalmente Marija Temrjukovna \u00e8 vista come una presenza negativa nella vita di Ivan IV: alcuni contemporanei accusarono Maria di controllare lo zar e di avere pesanti responsabilit\u00e0 nella svolta in senso repressivo della politica della Moscovia. Heinrich von Staden, un avventuriero che visse a lungo alla corte di Mosca, scrisse che fu proprio lei a dare a Ivan l'idea dell'Opri\u010dnina.\nMarija Temrjukovna mor\u00ec nel 1569 e fu sepolta nella chiesa del Monastero femminile dell'Ascensione, al Cremlino, accanto ad Anastasija Romanovna.\nNel 1929, in seguito alla distruzione del monastero, le spoglie furono traslate nella Cattedrale dell'Arcangelo Michele. Come dopo la morte della sua prima moglie, Ivan sospett\u00f2 che i boiardi l'avessero avvelenata."}
{"id": "1169277", "revid": "1543377", "url": "https://it.wikipedia.org/wiki?curid=1169277", "title": "Dipodillus campestris", "text": "Il dipodillo del Nordafrica (\"Dipodillus campestris\") \u00e8 una specie di gerbillo diffusa dal Marocco alla Somalia.\nEssendo il suo areale piuttosto esteso, presenta delle variazioni geografiche anche piuttosto evidenti, che nel passato hanno portato vari autori a classificarle come specie a s\u00e9 stanti: recenti lavori di sistematica hanno portato alla conclusione che ben 19 specie di gerbillo precedentemente catalogate, sono in realt\u00e0 razze o sottospecie di questo animale. Tuttavia, si \u00e8 ben lungi dal fare chiarezza sulla faccenda.\nCollegamenti esterni.\nscheda sul dipodillo del Nordafrica in cattivit\u00e0 "}
{"id": "1169279", "revid": "2184720", "url": "https://it.wikipedia.org/wiki?curid=1169279", "title": "Together (Elisa)", "text": "Together \u00e8 un singolo promozionale di Elisa del 2004, estratto dal quinto album della cantante \"Pearl Days\", anticipandolo di circa un mese.\nLa canzone \u00e8 stata inserita anche nella raccolta di successi di Elisa \"Soundtrack '96-'06\" uscita due anni dopo.\nDescrizione.\nIl singolo della canzone non usc\u00ec nei negozi, ma fu diffuso solo un CD promozionale per le stazioni radiofoniche che venne anche regalato in alcuni concorsi. \"Together\" debutt\u00f2 in radio il 17 settembre 2004.\nIl brano parla dell'atrocit\u00e0 e dell'inutilit\u00e0 della guerra.\nVideo musicale.\nIl video fu girato da Andrew Bennett e Mark Yamamoto e realizzato a Los Angeles da Aerowave, societ\u00e0 di Glen Ballard. Nel video si vede Elisa inserita in una ricca animazione incentrata soprattutto sulla guerra. Questo video vinse l'edizione 2004 del Premio Videoclip Italiano nella categoria \"Miglior contaminazione artistica\".\nTracce.\nTesti e musiche di Elisa."}
{"id": "1169282", "revid": "107470", "url": "https://it.wikipedia.org/wiki?curid=1169282", "title": "Now and Then, Here and There", "text": ""}
{"id": "1169285", "revid": "107470", "url": "https://it.wikipedia.org/wiki?curid=1169285", "title": "Ima, Soko ni Iru Boku", "text": ""}
{"id": "1169287", "revid": "889336", "url": "https://it.wikipedia.org/wiki?curid=1169287", "title": "Tom De Mul", "text": "Carriera.\nDopo aver iniziato a giocare in Belgio, a sedici anni viene acquistato dall' con cui fa il suo debutto in prima squadra in 25 gennaio 2004. Nel 2005 \u00e8 ceduto in prestito per un anno al Vitesse Arnhem mentre nel 2007 firma con gli spagnoli del Siviglia.\nIl 17 gennaio 2009 passa in prestito fino alla fine della stagione ai belgi del . Nell'estate 2010 si trasferisce in prestito allo . Finito il prestito nell'estate 2011 ritorna al Siviglia.\nCon il conta 2 presenze ed \u00e8 stato convocato per disputare i Giochi olimpici di .\nRitiro.\nIl 22 maggio 2014 annuncia il suo ritiro a causa dei numerosi infortuni patiti in carriera."}
{"id": "1169288", "revid": "107470", "url": "https://it.wikipedia.org/wiki?curid=1169288", "title": "Now and then, here and there", "text": ""}
{"id": "1169289", "revid": "2045228", "url": "https://it.wikipedia.org/wiki?curid=1169289", "title": "Michael Dell", "text": "Fondatore e CEO della Dell, Inc., un'azienda tra i leader mondiali nel settore delle forniture hardware per computer, nell'ottobre del 2015 rileva per 67 miliardi di dollari la EMC Corporation, gigante americano di servizi informatici per le imprese. Con questa operazione di fusione, perfezionata nel settembre 2016, nasce Dell Technology, un colosso mondiale nella tecnologia dell'informazione. Secondo la classifica stilata dalla rivista Forbes Michael Dell \u00e8, ad ottobre 2021, il 30\u00b0 uomo pi\u00f9 ricco del mondo con un patrimonio stimato in 53 miliardi di dollari americani\nBiografia.\n\u00c8 figlio di un dentista, Alexander Dell, e di un'agente di cambio, Lorrane Charlotte Lafgen. All'et\u00e0 di sette anni ha il suo primo calcolatore, a quindici anni il suo primo computer, un Apple II, che disassembla e poi ricostruisce. Dopo le scuole elementari alla \"Herod Elementary\", studia al \"Memorial High School\" di Houston dove non brilla per i risultati scolastici. D'estate fa qualche lavoretto, dal lavapiatti alla vendita di abbonamenti per lo \"Houston Post\". Preso il diploma, va alla University of Texas, a Austin, Texas, con l'intento di diventare un medico; i suoi compagni giocano a basket o a football americano, lui passa invece il tempo a risolvere con alcuni amici enigmi ricorrendo alla matematica. Nel 1984, l'anno del lancio del Mac da parte di Steve Jobs, incomincia a vendere fuori dal suo dormitorio universitario i primi kit di aggiornamento per pc e fonda anche, con mille dollari in tasca, la sua prima societ\u00e0, la \"PC's Limited\".\nAll'inizio il business \u00e8 semplice: installa gli hard disk drive nei computer IBM dove non c'erano. Cos\u00ec, racconter\u00e0, \"li compravamo per tremila dollari e li vendevamo per quattromila con il drive installato\". Gi\u00e0 il primo anno gli affari superano i cinquantamila dollari; Michael abbandona cos\u00ec l'universit\u00e0 per proseguire l'attivit\u00e0 con la \"PC's Limited\" e affitta come sede una stanza in un condominio. In seguito trasferisce la sede in un centro commerciale a North Austin con uno staff di tre ragazzi e ribattezza la societ\u00e0 \"Dell\". Nel 1996 lancia i suoi primi server e comincia a vendere sul web; nel 2001 la quota di mercato della Dell \u00e8 gi\u00e0 del 12,8%.\nNel 1999 Michael fonda MSD Capital LP per gestire gli investimenti della famiglia: titoli quotata in Borsa, immobili, attivit\u00e0 di private equity. Con il tempo l'azienda impiegher\u00e0 ottanta dipendenti con uffici a New York, Santa Monica e Londra.\nNel febbraio del 2013 Michael compie sulla Dell un'operazione di \"leveraged buyout\" insieme al fondo di investimenti Silver Lake Partners, a un consorzio di istituti di credito e a un finanziamento aggiuntivo di Microsoft. Il 30 ottobre dello stesso anno l'azienda passa da societ\u00e0 pubblica a privata.\nNel 2016 la Dell, diventata Dell Technologies dopo l'acquisizione e la fusione con Emc Corporation, ha 101.000 dipendenti e ricavi per 54,9 miliardi di dollari. Quartier generale a Round Rock, nel Texas.\nVita privata.\nMichael Dell \u00e8 sposato con Susan e ha quattro figli (tre femmine e un maschio): Kira, Alexa, Juliette e Zachary.\nInsieme alla moglie ha dato vita a una fondazione, la Michael &amp; Susan Dell Foundation, che negli ultimi tempi ha fatto parlare di s\u00e9 per una donazione di 60 milioni di dollari all'University of Texas di Austin.\nBibliografia.\nMichael Dell, Catherine Fredman, \"Direct from Dell: Strategies that Revolutionized an Industry\", HarperBusiness, 1999. ISBN 0-88730-914-3"}
{"id": "1169290", "revid": "1913206", "url": "https://it.wikipedia.org/wiki?curid=1169290", "title": "David Fabricius", "text": "Fu allievo di Tycho Brahe, si applic\u00f2 particolarmente all'astronomia di osservazione. Esegu\u00ec numerose e costanti osservazioni di una stella situata nella costellazione della Balena, Omicron Ceti, scoprendo nel 1596 la sua variabilit\u00e0, in seguito a questa scoperta la stella divenne nota col nome di Mira Ceti.\nCitato da Giacomo Leopardi nel \"Dialogo della Terra e della Luna\". La Terra, rivolgendosi alla Luna, si lamenta di non poter scoprire in lei nessun abitante per quanto si sforzi di allungare le proprie corna che gli uomini chiamano monti, ad uso di lumacone, pur avendo sentito dire \u00abche un cotal Davide Fabricio, che vedeva meglio di Linceo, ne scoperse una volta certi, che spandevano un bucato al sole\u00bb.\nIl figlio Johannes (1587 Osteel - m. 1615) pubblic\u00f2 nel 1611 l'opera \"De maculis in Sole observatis et apparente earum cum Sole conversione narratio\", in cui comunic\u00f2 la scoperta dell'esistenza di macchie solari, alla quale erano giunti contemporaneamente anche Galilei e C. Scheiner."}
{"id": "1169291", "revid": "107470", "url": "https://it.wikipedia.org/wiki?curid=1169291", "title": "Now and then here and there", "text": ""}
{"id": "1169292", "revid": "107470", "url": "https://it.wikipedia.org/wiki?curid=1169292", "title": "Now and Then Here and There", "text": ""}
{"id": "1169293", "revid": "1305772", "url": "https://it.wikipedia.org/wiki?curid=1169293", "title": "Chiesa di San Filippo Neri", "text": ""}
{"id": "1169294", "revid": "767487", "url": "https://it.wikipedia.org/wiki?curid=1169294", "title": "Omicidio a luci rosse", "text": "\"Omicidio a luci rosse (Body Double)\" \u00e8 un film del 1984 diretto da Brian de Palma e sceneggiato dal regista con Robert J. Avrech.\nTrama.\nJake Scully \u00e8 un caratterista che ha problemi di claustrofobia, e per tale causa manda a monte una ripresa ritrovandosi poi senza lavoro. Torna a casa e trova la fidanzata a letto con un altro e, visibilmente scioccato, si ritrova di conseguenza senza casa essendo questa di propriet\u00e0 di lei. Mentre \u00e8 in cerca di una nuova casa, parlando con un suo conoscente durante un casting, incontra un tale, Sam Bouchard, il quale, ascoltando le sue confidenze in un bar, impietosito, gli offre alloggio per qualche giorno nel suo lussuoso appartamento, mentre \u00e8 via per impegni. Bouchard gli confida di una bellissima ragazza benestante vicina di casa, Gloria Revelle, che si esibisce ogni sera nel di lei appartamento in un numero di spogliarello, e di come osservarla con un telescopio.\nScully, una volta solo, non disdegna l'idea ma presto si accorge che a spiarla vi \u00e8 un altro uomo, dall'apparente aspetto di un nativo americano. Pedinandola durante il giorno, assiste impotente allo scippo della sua borsa da parte dell'uomo misterioso e la sera, attraverso il telescopio, vede il personaggio sinistro irrompere nell'appartamento, avendole sottratto la tessera magnetica per aprire la porta. A nulla vale accorrere, Gloria viene derubata e poi uccisa con un trapano, mentre Jake \u00e8 ostacolato dall'aggressione del cane di lei nel piano inferiore. Interrogato e rilasciato dal detective Jim McLean che comunque non \u00e8 del tutto convinto della sua innocenza, Scully vede per caso il \"trailer\" televisivo di un film a luci rosse, dove una celebre \"pornostar\", Holly Body, si esibisce in un numero identico a quello di Gloria Revelle. Convinto di un nesso, l'uomo decide di contattarla partecipando con successo a un provino nella casa di produzione ed ottenendo una scrittura.\nTerminate le riprese, Jake si finge un produttore emergente e la invita a casa, per poi apprendere da lei di un ingaggio per dei numeri erotici nell'appartamento di Gloria indossando una parrucca che la rendesse somigliante alla padrona di casa. Jake capisce come vi sia lo zampino di Bouchard, che avrebbe preparato il tutto perch\u00e9 un \"killer\" potesse uccidere la donna davanti a Jake. Holly, onde evitare grane, fugge via. Jake contatta telefonicamente il detective McLean, anch'egli con dei sospetti su Bouchard, mentre Holly viene assalita dal nativo americano. Il protagonista insegue i due, trovando l'assassino nel tentativo di seppellire viva Holly tramortita. In una colluttazione, Jake gli strappa la maschera dal viso, scoprendo che si tratta di un camuffamento di Bouchard, ma cade nella fossa accanto a Holly. Bouchard gli svela tutto il suo piano, sicuro del panico che sta sopraffacendo Jake ma quest'ultimo, immaginandosi una rivalsa contro il regista che lo aveva rimpiazzato, vince le sue paure claustrofobiche e reagisce all'aggressione risalendo dalla fossa. Durante le urla della colluttazione, torna alla carica il cane di Gloria, che si trovava nella macchina di Bouchard. Jake riesce a schivarlo lasciandosi cadere nella fossa e il povero animale finisce per travolgere Bouchard precipitando con lui nel canale di scolo di un impianto idroelettrico. Jake comprende quindi che il cane non aveva aggredito il nativo americano nella casa, proprio perch\u00e9 l'uomo travestito era in realt\u00e0 il suo padrone, marito di Gloria. In altre parole, Bouchard aveva inscenato una rapina andata male utilizzando Jake, bisognoso di appartamento, come testimone (servendosi dell'attrice pornografica Holly) per crearsi un alibi ed ereditare le ricchezze della donna.\nEpilogo in un \"set\" come all'inizio, al cospetto di Holly e del regista che ha ripreso Jake con s\u00e9.\nProduzione.\n\u00c8 stato supposto che il titolo originale \"Body Double\" (controfigura) sia riferito alle scene di nudo di Angie Dickinson nel precedente film di De Palma, \"Vestito per uccidere\". Il negozio Tower Records in cui Jake Scully affitta una copia di \"Holly si fa Hollywood\" \u00e8 quello situato fra l'angolo di Larabee e il Sunset Boulevard. La villa ottagonale presa in prestito da Scully \u00e8 la celebre Casa Malin, nota anche come \"Chemosphere\", progettata nel 1960 dall'architetto John Lautner.\n\"Omicidio a luci rosse\" \u00e8 citato pi\u00f9 volte nel \"best seller\" \"American Psycho\" di Bret Easton Ellis: il protagonista del libro \u00e8 infatti ossessionato dal film di De Palma e dalla scena del violento omicidio col trapano elettrico.\nCritica.\nAll'uscita il film fu pesantemente criticato. L'associazione a capo del premio Razzie Award assegn\u00f2 addirittura a Brian De Palma la nomination come peggior regista dell'anno. Fra i sostenitori accaniti del film ci fu per\u00f2 Roger Ebert, che gli assegn\u00f2 tre stelle e mezzo su quattro.\nIn Italia, invece, i critici furono pi\u00f9 benevoli nei confronti del film: Morando Morandini gli ha assegnato nel suo dizionario tre stelle, scrivendo che il film \u00ab...assai ben ambientato nel mondo californiano della pornografia, \u00e8 un thriller pieno di suspense basato sugli ingredienti pi\u00f9 tipici del bravo De Palma: claustrofobia, perversioni, terrore, deviazioni di personalit\u00e0\u00bb; anche Pino Farinotti assegna nel suo dizionario dei film tre stelle commentando \u00ab...azione, sesso e violenza proposti con mestiere da un De Palma che ripesca motivi hitchcockiani\u00bb."}
{"id": "1169297", "revid": "729019", "url": "https://it.wikipedia.org/wiki?curid=1169297", "title": "Capitan Artiglio", "text": "Capitan Artiglio (\"Claw\") \u00e8 un videogioco a piattaforme bidimensionale per PC della Monolith Productions, con protagonista un gatto antropomorfo pirata attorniato da una serie di nemici (solitamente cani antropomorfi), trappole e tesori da raccogliere.\nTrama.\nUn famoso gatto pirata, Capitan Artiglio (nome originale \"Capitano Nathaniel Joseph Claw\") si scontra in mare aperto contro i suoi nemici, i \"Cocker-Spaniards\" (ovvero \"Cocker-Spagnoli\", un gioco di parole sulla razza di cani Cocker-Spaniel), guidati dal capitano La Rauxe, ma viene catturato e la sua nave affondata. Nella prigione-fortezza in cui viene rinchiuso, Claw viene a conoscenza dell'esistenza del magico \"Amuleto delle Nove Vite\", che dona l'immortalit\u00e0 a chi lo indossa. Il gioco inizia nel momento in cui Claw, evaso dalla sua cella, si avventura alla ricerca delle Nove Gemme e della mappa che ne segnala la posizione.\nLivelli.\nL'avventura si sviluppa in varie ambientazioni, mano a mano che il protagonista prosegue nei livelli. Unitamente alla giocabilit\u00e0, altro punto di forza del gioco sono sicuramente gli sfondi ben studiati e realizzati. Al termine di ogni livello, Claw trover\u00e0 un pezzo della mappa oppure dovr\u00e0 sfidare un \"Boss\" finale che, una volta battuto, consegner\u00e0 una o pi\u00f9 delle Nove Gemme necessarie per completare l'Amuleto. Tutti livelli ad eccezione degli ultimi due sono in un certo senso accoppiati. A due a due infatti (il primo con il secondo, il terzo con il quarto e cos\u00ec via) i livelli condividono lo stesso tipo di nemici ed un'ambientazione vagamente simile.\nArmi.\nCapitan Claw ha a disposizione diverse armi per eliminare i vari nemici:\nIn ordine di frequenza le pi\u00f9 comuni sono i proiettili per la pistola a mucchi di 5, poi quelli a sacchetti di 10, quindi le richariche magiche e infine la dinamite.\nModalit\u00e0 di gioco.\nAll'inizio del gioco Claw ha sei vite, il massimo di punti vita a disposizione (100) ed un numero ben definito di munizioni per le tre armi esauribili (10 per la pistola, 5 per l'attacco magico e 3 per la dinamite).\nIn alcuni punti del percorso sono poste delle bandiere pirata che, al passaggio di Claw, si spiegano al vento: sono i punti di salvataggio del livello, dove Claw ricomincer\u00e0 la sua avventura (anzich\u00e9 dall'inizio del livello) qualora dovesse rimanere ucciso (ovviamente Claw ripartir\u00e0 dal punto pi\u00f9 avanzato raggiunto). Solo due punti speciali (contraddistinti da bandiere con l'asta color oro) consentono per\u00f2 un vero e proprio salvataggio, in modo che il giocatore possa richiamare la partita dal menu iniziale del gioco ripartendo dal punto corrispondente (sono detti \"Save Point\"). Se si sono usati dei trucchi durante la partita, il salvataggio non sar\u00e0 effettuato e apparir\u00e0 un messaggio recitante: \u00ab\"The game will not saved because you're cheated!\"\u00bb (lett. \"Il gioco non verr\u00e0 salvato perch\u00e9 hai barato!\").\nNel gioco sono presenti anche dei \"passaggi segreti\", dove Claw (balzando in un disco blu dalle vaghe sembianze di un buco nero) viene teletrasportato in luoghi altrimenti irraggiungibili, di solito zeppi di tesori o altri preziosi oggetti ed effetti magici e trappole mortali. Sono difficilmente raggiungibili.\nOggetti collezionabili.\nLungo il suo cammino Claw pu\u00f2 trovare diversi oggetti utili o diverse potenzialit\u00e0 od effetti magici di cui si pu\u00f2 servire (la cui durata \u00e8 di circa 20 secondi). Alcuni vengono ottenuti anche eliminando un nemico. Claw non pu\u00f2 usufruire di pi\u00f9 di un effetto magico alla volta.\nPer incrementare il punteggio della partita, Claw pu\u00f2 trovare numerosi tesori lungo il suo percorso (anche eliminando alcuni avversari, aprendo le casse o distruggendo le statue di Wolvington nel liv. 5, le stalagmiti nel liv. 11 e gli idoli di gatto nel liv. 14). I pi\u00f9 rari e preziosi si trovano spesso in zone difficilmente accessibili.\nCustom Levels (Livelli speciali).\nI livelli speciali possono essere costruiti sulla base di quelli standard presenti nel gioco grazie al programma dedicato \"Wapworld\". Se ne trovano alcuni nella versione base del gioco (richiamabili dal men\u00f9 iniziale), ma possono essere costruiti personalmente o scaricati gratuitamente da internet.\nAccoglienza.\n\"Capitan Artiglio\" ricevette recensioni abbastanza buone. AllGame lo recens\u00ec in maniera estremamente positiva, paragonando la sua godibilit\u00e0 con i franchise di \"Mario\" e \"Crash Bandicoot\". GameSpot diede al gioco un punteggio di 7.7, affermando che \u00e8 \"facilmente il pi\u00f9 moderno titolo a piattaforme a scorrimento laterale disponibile per PC\". Colin Williamson di \"PC Gamer\" lod\u00f2 la grafica e la modalit\u00e0 per 64 giocatori, ma critic\u00f2 il gioco per essere troppo simile ad altri titoli a piattaforme a scorrimento laterale. Craig Majaski di WorldVillage lo apprezz\u00f2, dandogli come punteggio 4 su 5. Daniel Bernstein di Gamasutra cit\u00f2 l'utilizzo del sonoro come buon esempio di ambiente immersivo nel gioco. PC Powerplay gli diede un punteggio misto di 62%; David Wildgoose critic\u00f2 la scelta di Monolith di pubblicare un platform 2D alla fine degli anni '90, menzionando l'uscita degli allora contemporanei \"Super Mario 64\" e \"Tomb Raider\", e concluse affermando che \"Capitan Artiglio\" \"poteva essere un eccellente platform 3D\". Nonostante il suo successo (minore tuttavia in Italia), il titolo \u00e8 noto per la sua grande difficolt\u00e0. Viene considerato un classico di culto per il suo stile unico, il senso dell'avventura e la bellissima grafica.\nAnthony Burch di Destructoid lo trov\u00f2 \"accessibile\" e \"divertente\", ma anche molto difficile da completare."}
{"id": "1169298", "revid": "22475", "url": "https://it.wikipedia.org/wiki?curid=1169298", "title": "Chiesa di San Filippo Neri (Castelfranco di Sopra)", "text": "La chiesa di San Filippo Neri \u00e8 un edificio sacro che si trova in via Cavour, a Castelfranco di Sopra.\nStoria e descrizione.\nDedicata al santo nativo di Castelfranco e canonizzato nel 1621, fu edificata nel 1631. L'elegante facciata barocca \u00e8 in pietra arenaria, con riquadri a intonaco e quattro lesene, delle quali le due centrali delimitano la parte pi\u00f9 alta conclusa dal timpano. Il portale ha il timpano curvato, mentre quello del soprastante finestrone \u00e8 spezzato; sopra ancora \u00e8 un grande cartiglio in pietra scolpita.\nL'interno a tre navate presenta il presbiterio, coperto a cupola, introdotto da un grande arco trionfale poggiante su lesene scanalate e capitelli corinzi. Sull'altare maggiore \u00e8 collocata l\"Estasi di San Filippo Neri\" (1640) di Matteo Rosselli, autore anche del \"Volto Eterno\" nel tondo del timpano spezzato dello stesso altare maggiore."}
{"id": "1169303", "revid": "287204", "url": "https://it.wikipedia.org/wiki?curid=1169303", "title": "Over the Edge (album)", "text": ""}
{"id": "1169304", "revid": "78273", "url": "https://it.wikipedia.org/wiki?curid=1169304", "title": "Stadio comunale &quot;Artemio Franchi&quot; di Firenze", "text": ""}
{"id": "1169307", "revid": "14691", "url": "https://it.wikipedia.org/wiki?curid=1169307", "title": "Over the edge", "text": ""}
{"id": "1169310", "revid": "1573940", "url": "https://it.wikipedia.org/wiki?curid=1169310", "title": "Dipodillus dasyurus", "text": "Il gerbillo di Wagner (Dipodillus dasyurus ) \u00e8 un Roditore della famiglia dei Muridi diffuso nel Vicino Oriente.\nDescrizione.\nRoditore di piccole dimensioni, con la lunghezza della testa e del corpo tra 82 e 94\u00a0mm, la lunghezza della coda tra 114 e 136\u00a0mm, la lunghezza del piede tra 24 e 27\u00a0mm, la lunghezza delle orecchie tra 14 e 16\u00a0mm e un peso fino a 35\u00a0g.\nLa pelliccia \u00e8 lunga e densa. Le parti superiori sono bruno-giallastre, con la base dei peli grigia e con dei riflessi nerastri. Lungo i fianchi \u00e8 presente una banda pi\u00f9 chiara che si estende fino alle cosce. Una macchia scura si estende lungo ogni lato del muso, attraverso gli occhi fino alla base delle orecchie. Le parti ventrali e le zampe sono bianche. Sono presenti delle macchie bianche poco visibili alla base di ogni occhio e di ogni orecchio. Gli occhi sono grandi, mentre le orecchie sono fulvo-grigiastre frangiate di piccoli peli bianchi. La coda \u00e8 pi\u00f9 lunga della testa e del corpo, dello stesso colore del dorso sopra, biancastra sotto e con un ciuffo di lunghi peli brunastri all'estremit\u00e0. La pianta dei piedi \u00e8 scura e priva di peli. Il cariotipo \u00e8 2n=60 FN=69 e 70.\nBiologia.\nComportamento.\n\u00c8 una specie terricola. Costruisce tane e cunicoli relativamente semplici, formati da una galleria principale, una sola camera dove vieno alloggiato il nido e da vari condotti d'aerazione. Le entrate vengono chiuse durante la giornata, particolarmente se sono situate in zone desertiche. Talvolta utilizza anche le tane di \"Psammomys obesus\" e di varie specie di \"Meriones\".\nAlimentazione.\nSi nutre di piante grasse, semi di piante annuali e di insetti.\nRiproduzione.\nIn Arabia Saudita si riproduce nei periodi pi\u00f9 caldi dell'anno tra febbraio e maggio, mentre in cattivit\u00e0 gli accoppiamenti avvengono tra ottobre e giugno. Danno alla luce 2-6 piccoli alla volta dopo una gestazione di 24-26 giorni.\nDistribuzione e habitat.\nQuesta specie \u00e8 diffusa nell'Egitto nord-orientale e nella Penisola del Sinai, Israele, Giordania, Libano, Siria, Iraq e lungo le zone costiere della Penisola arabica.\nVive in ambienti desertici e semi-desertici. Ammassi rocciosi colline calcaree e sabbiose fino a 2.000 metri di altitudine.\nStato di conservazione.\nLa IUCN Red List, considerato il vasto areale e l'assenza al momento di gravi minacce, classifica \"D.dasyurus\" come specie a rischio minimo (LC)."}
{"id": "1169317", "revid": "121905322", "url": "https://it.wikipedia.org/wiki?curid=1169317", "title": "Teshub", "text": "Teshub (altres\u00ec scritto Teshup) era il dio urrita del cielo e della tempesta. \nDerivazione dell'Hattico Taru, il suo nome nella lingua ittita e luvia era Tarhun (con le varianti \"Tarhunt, Tarhuwant, Tarhunta\"). \nL'iconografia comune lo vede raffigurato con in mano un triplo fulmine ed un'arma, solitamente un'ascia (spesso bipenne) o una mazza ferrata. Il toro sacro degli Hatti - gi\u00e0 animale simbolo diffuso in molte culture anatoliche - diventa, nella cultura urrita e ittita, una rappresentazione simbolica di Teshub che viene rappresentato, non a caso, con una corona cornuta; anche il racconto mitologico dei tori Seri e Hurri (il \"Giorno\" e la \"Notte\"), che conducono il suo carro da guerra o lo trasportano sul loro dorso, trae la sua origine da questo simbolo pi\u00f9 antico. \nNello schema urrita, viene equiparato a Hebat, la dea madre; tra gli ittiti con la dea del Sole, Arinna. Tutti questi sono culti molto antichi che possono essere fatti discendere sostanzialmente dal dio toro e dalla dea madre adorati a \u00c7atalh\u00f6y\u00fck nel Neolitico. Alcuni miti parlano anche del suo conflitto con la creatura del mare (forse un serpente) Hedammu. Il figlio di Teshub era Sarruma. \nTeshub \u00e8 simile alla divinit\u00e0 vedica Indra.\nIl mito urrita dell'origine di Teshub, narrante che egli venne concepito quando il dio Kumarbi morse e inghiott\u00ec i genitali di suo padre Anu, \u00e8 probabilmente l'ispirazione della storia di Urano, Crono e Zeus, che \u00e8 raccontata nella Teogonia di Esiodo."}
{"id": "1169322", "revid": "110157", "url": "https://it.wikipedia.org/wiki?curid=1169322", "title": "Dettingen an der Iller", "text": "Dettingen an der Iller \u00e8 un comune tedesco di 2.255 abitanti, situato nel land del Baden-W\u00fcrttemberg."}
{"id": "1169323", "revid": "110157", "url": "https://it.wikipedia.org/wiki?curid=1169323", "title": "Dettingen unter Teck", "text": "Dettingen unter Teck \u00e8 un comune tedesco di 5.642 abitanti, situato nel land del Baden-W\u00fcrttemberg."}
{"id": "1169327", "revid": "110157", "url": "https://it.wikipedia.org/wiki?curid=1169327", "title": "Dielheim", "text": "Dielheim \u00e8 un comune tedesco di 8.876 abitanti, situato nel land del Baden-W\u00fcrttemberg."}
{"id": "1169328", "revid": "1573940", "url": "https://it.wikipedia.org/wiki?curid=1169328", "title": "Gerbillus pusillus", "text": "Gerbillus pusillus () \u00e8 un roditore della famiglia dei Muridi diffuso nell'Africa orientale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 65 e 77\u00a0mm e la lunghezza della coda tra 110 e 115\u00a0mm.\nAspetto.\nLa pelliccia \u00e8 lunga e soffice. Le parti dorsali sono bruno-rossicce con dei leggeri riflessi nerastri, la base dei peli \u00e8 grigia, i fianchi sono pi\u00f9 chiari, mentre le parti centrali, le guance, il mento, la gola e gli arti sono bianchi. \u00c8 presente una indistinta macchia bianca sotto ogni occhio. La coda \u00e8 molto pi\u00f9 lunga della testa e del corpo, \u00e8 dello stesso colore del dorso sopra, pi\u00f9 chiara sotto e con un ciuffo di lunghi peli neri e brunastri all'estremit\u00e0. Il cariotipo \u00e8 2n=34 FN=50.\nBiologia.\nComportamento.\n\u00c8 una specie terricola.\nRiproduzione.\nGiovani esemplari sono stati osservati a luglio ed agosto.\nDistribuzione e habitat.\nQuesta specie \u00e8 diffusa in maniera frammentata in Tanzania, Kenya, Etiopia, Somalia e Sudan del Sud.\nVive negli ambienti stepposi costieri e in prati con terreni sabbiosi.\nStato di conservazione.\nLa IUCN Red List, considerato il vasto areale e la popolazione numerosa, classifica \"G.pusillus\" come specie a rischio minimo (LC)."}
{"id": "1169334", "revid": "767487", "url": "https://it.wikipedia.org/wiki?curid=1169334", "title": "Dietingen", "text": "Dietingen \u00e8 un comune tedesco di 3.948 abitanti, situato nel land del Baden-W\u00fcrttemberg."}
{"id": "1169337", "revid": "2086219", "url": "https://it.wikipedia.org/wiki?curid=1169337", "title": "Dischingen", "text": "Dischingen \u00e8 un comune tedesco di abitanti, situato nel land del Baden-W\u00fcrttemberg. \u00c8 stabilito nell H\u00e4rtsfeld una zona collinosa nei alpi sveve.\nIl commune ha varie attrazioni turistice: Notabile sono il castello Taxis, il borgo Katzenstein e la H\u00e4rtsfeldbahn una ferrovia turistica."}
{"id": "1169340", "revid": "110157", "url": "https://it.wikipedia.org/wiki?curid=1169340", "title": "Ditzingen", "text": "Ditzingen \u00e8 una citt\u00e0 tedesca situata nel land del Baden-W\u00fcrttemberg."}
{"id": "1169347", "revid": "110157", "url": "https://it.wikipedia.org/wiki?curid=1169347", "title": "Dobel", "text": "Dobel \u00e8 un comune tedesco di 2.250 abitanti, situato nel land del Baden-W\u00fcrttemberg."}
{"id": "1169348", "revid": "400694", "url": "https://it.wikipedia.org/wiki?curid=1169348", "title": "Guta von Schwarzenthann", "text": "Biografia.\nNel periodo della sua attivit\u00e0 il libro miniato e il codice (elaborato composto generalmente di due tavole o pi\u00f9, tra loro collegate) erano in piena diffusione anche grazie alla fiorente economia monastica.\nI monasteri, oltre ad esseri centri religiosi ed economici erano delle vere e proprie \"officine\" del libro in pergamena, dove erano attivi monaci preparati sin dalla giovinezza in quest'arte.\nA cavallo tra X e XI secolo, periodo che rappresenta l'attivit\u00e0 di suor Guta e padre Sintram, si moltiplic\u00f2 sia la produzione di detti libri che la collaborazione tra artisti (\"pictores\" e \"illuminatores\") e calligrafi (\"scriptores\") sia monaci che laici."}
{"id": "1169349", "revid": "767487", "url": "https://it.wikipedia.org/wiki?curid=1169349", "title": "Dogern", "text": "Dogern \u00e8 un comune tedesco di 2.333 abitanti, situato nel land del Baden-W\u00fcrttemberg."}
{"id": "1169353", "revid": "116074473", "url": "https://it.wikipedia.org/wiki?curid=1169353", "title": "Donzdorf", "text": "Donzdorf \u00e8 un comune tedesco di 10.627 abitanti, situato nel land del Baden-W\u00fcrttemberg.\nIn questa citt\u00e0 c'\u00e8 la sede principale della rinomata etichetta discografica Nuclear Blast."}
{"id": "1169354", "revid": "1428919", "url": "https://it.wikipedia.org/wiki?curid=1169354", "title": "Rafael Squirru", "text": "Biografia.\nFrequenta a Buenos Aires la Saint Andrew's Scot School e successivamente la scuola secondaria El Salvador dell'Ordine dei Gesuiti. Si laurea in legge presso l'Universit\u00e0 di Edimburgo nel 1948.\nDopo aver fondato il Museo d'Arte Moderna di Buenos Aires nel 1956, si dedica a un'importante opera di promozione e diffusione dell'arte argentina e latinoamericana come Direttore delle Relazioni Culturali (1960) del governo di Arturo Frondizi. Tra le varie iniziative di questo periodo ricordiamo la partecipazione di Antonio Berni e Alicia Penalba rispettivamente alla Biennale di Venezia e a quella di San Paolo, esposizioni che valsero a entrambi gli artisti il primo premio.\nNominato nel 1963 Direttore del Dipartimento Culturale della Organizzazione degli Stati Americani (OAS) con sede a Washington D.C., porta avanti il suo impegno di promozione culturale in ambito panamericano fino alle dimissioni date nel 1970. In questi anni d\u00e0 il suo appoggio alla costruzione da parte dell'artista uruguayano Lincoln Presno del gigantesco monumento alla memoria di John F. Kennedy che viene eretto a Quem\u00f9 Quem\u00f9, una vasta pianura deserta nella provincia argentina de La Pampa. Il discorso inaugurale pronunciato da Squirru, che era in quel momento rappresentante ufficiale della OAS, suscit\u00f2 la forte approvazione del pubblico presente alla cerimonia e provoc\u00f2 reazioni negative da parte delle autorit\u00e0 locali (l'Argentina era allora governata dalla giunta militare del generale Juan Carlos Ongan\u00eda); Squirru venne pubblicamente dichiarato \u201cpersona non grata\u201d, sentenza che fu ritirata alcuni anni pi\u00f9 tardi.\nTornato a Buenos Aires, dove vive attualmente con la moglie, ha continuamente sostenuto la cultura in tutte le sue forme attraverso un'incessante attivit\u00e0 fatta di conferenze nel suo paese e all'estero, presentazioni per esposizioni di artisti e una costante produzione di articoli sul quotidiano argentino \"La Naci\u00f3n\", col quale ha collaborato per oltre vent'anni, spesso condividendo, nel corso degli anni ottanta, la pagina culturale con Jorge Luis Borges.\nNel corso degli anni Squirru ha pubblicato un gran numero di libri in versi e in prosa, molti dei quali sono oggi esauriti o di difficile reperimento. \nTra i suoi corrispondenti si ricordano Henry Miller, Thomas Merton, Edward Hopper, Edward Albee, Sir Herbert Read, Julio Cort\u00e1zar, Alejandra Pizarnik, Jackie Kennedy e Robert F. Kennedy, Ned O'Gorman, Alberto Ginastera, Leopoldo Marechal, Emilio Pettoruti, Antonio Berni, Leonardo Castellani, Arthur Schlesinger Jr. e Marco Denevi.\nOpere.\nCritica in versi.\nPoesia"}
{"id": "1169355", "revid": "256896", "url": "https://it.wikipedia.org/wiki?curid=1169355", "title": "Gerbillus famulus", "text": "Il gerbillo dal ciuffo nero (\"Gerbillus famulus\") \u00e8 una specie di gerbillo diffusa nella penisola arabica sudorientale."}
{"id": "1169357", "revid": "1318658", "url": "https://it.wikipedia.org/wiki?curid=1169357", "title": "Dormettingen", "text": "Dormettingen \u00e8 un comune tedesco di 1.065 abitanti, situato nel land del Baden-W\u00fcrttemberg."}
{"id": "1169359", "revid": "767487", "url": "https://it.wikipedia.org/wiki?curid=1169359", "title": "Dornhan", "text": "Dornhan \u00e8 una citt\u00e0 tedesca di 6.166 abitanti, situata nel land del Baden-W\u00fcrttemberg."}
{"id": "1169362", "revid": "1446238", "url": "https://it.wikipedia.org/wiki?curid=1169362", "title": "Dornstadt", "text": "Dornstadt \u00e8 un comune tedesco di 8.571 abitanti, situato nel land del Baden-W\u00fcrttemberg."}
{"id": "1169365", "revid": "125036025", "url": "https://it.wikipedia.org/wiki?curid=1169365", "title": "Dornstetten", "text": "Dornstetten \u00e8 una citt\u00e0 tedesca di abitanti, situata nel land del Baden-W\u00fcrttemberg."}
{"id": "1169369", "revid": "767487", "url": "https://it.wikipedia.org/wiki?curid=1169369", "title": "D\u00f6rzbach", "text": "D\u00f6rzbach \u00e8 un comune tedesco di 2.438 abitanti, situato nel \"Land\" del Baden-W\u00fcrttemberg.\nIl suo territorio \u00e8 bagnato dal fiume Jagst."}
{"id": "1169371", "revid": "110157", "url": "https://it.wikipedia.org/wiki?curid=1169371", "title": "Dossenheim", "text": "Dossenheim \u00e8 un comune tedesco di 12.668 abitanti, situato nel nord-est del land del Baden-W\u00fcrttemberg ed appartenente al circondario Reno-Neckar.\nGeografia fisica.\nTerritorio.\nDossenheim \u00e8 situato sulla Bergstra\u00dfe, ai piedi dell'Odenwald nella Regione metropolitana Reno-Neckar. A ovest del territorio comunale inizia la Fossa Renana, dove si trova la localit\u00e0 \"Schwabenheim\"; ad est invece i colli dell'Odenwald sono divisi in tre parti da tre ruscelli e dalle loro valli.\nStoria.\nPrimi insediamenti.\nLa Bergstra\u00dfe \u00e8 stata un'area di insediamenti molto antichi; ai confini di Dossenheim sono state trovate tracce di presenza umana appartenenti gi\u00e0 dal Paleolitico. La presenza stabile in questa area \u00e8 invece dimostrata nel Neolitico da ritrovamenti di attrezzi agricoli e sepolture.\nTracce pi\u00f9 recenti risalenti all'et\u00e0 del bronzo e alla cultura di Hallstatt, cos\u00ec come alla cultura celtica e germanica, indicano una certa continuit\u00e0 abitativa sul territorio di Dossenheim. In seguito, ai tempi dell'occupazione romana della zona, si sviluppa da nord a sud ai piedi dei rilievi dell'Odenwald la \"platea montium\" che viene oggi chiamata Bergstra\u00dfe in lingua tedesca. Nella zona dell'odierna Schwabenheim sono state rinvenute le fondamenta di una \"villa rustica\" che si trovava all'interno del limes germanico-retico ed era posta sotto la protezione del forte di Neuenheim. Nella vicina \"Lopudonum\", oggi Ladenburg, si trovava un importante centro amministrativo dell'impero.\nA seguito della progressivo indebolimento del potere romano, la zona fu occupata dagli alemanni dal terzo secolo d.C..\nDi queste trib\u00f9 germaniche rimangono solo poche tracce.\nPeriodo germanico.\nCon l'arrivo dei germani dalla fine del quinto secolo inizia propriamente la storia della Dossenheim attuale. Uno dei primi ritrovamenti relativo a questo periodo \u00e8 il \"Dossenheimer Sch\u00e4del\", il teschio di Dossenheim, appartenente ad una delle 520 sepolture femminili che presenta deformazioni rituali. Il centro dell'abitato pi\u00f9 antico \u00e8 sito alla fine della valle del ruscello \"M\u00fchlbach\", dove ci si poteva facilmente rifornire di acqua e si era relativamente difesi. Da qui inoltre si poteva fuggire facilmente nel bosco in caso di situazioni di pericolo, che forniva in aggiunta una importante risorsa di cibo. I pendii circostanti furono utilizzati inoltre per la viticoltura. Le circostanze topografiche favorirono cos\u00ec lo svilupparsi del primo agglomerato urbano.\nAppartenenza all'abbazia di Lorsch.\nLa prima menzione scritta dell'abitato risale al 766 nel codice di Lorsch, per la vendita di un vigneto sito in Dossenheim all'abbazia di Lorsch e che fu registrata dal monaco Segwin. Il nome del luogo vari\u00f2 da documento a documento fino ai tempi moderni; \u00e8 citato come \"Tossenheim\" (786), \"Dohssenheim\" (1033), \"Tussenheim\" (1273), \"Dosanaw\" (1504). Ricercatori sono in disaccordo sull'origine della denominazione del luogo, se si riferisca al nome di una persona (\"Heim des Dosso\", \"casa di Dosso\"), oppure all'antica denominazione della parola \"pini\" (\"Dossen\"). Tra il 766 ed l'877 furono registrati in totale 41 trasferimenti di propriet\u00e0 a Dossenheim per Lorsch, di cui 23 vigneti. Le localit\u00e0 circostanti Schwabenheim, Handschuhsheim, Ladenburg e Schriesheim sono state citate per un totale di 760 volte. Inoltre l'insediamento agricolo di Schwabenheim \u00e8 stato citato 763 volte; 794 volte trova citazione invece una \"Basilica\", probabilmente situata nella zona della chiesa evangelica di Dossenheim attuale.\nDominio di Schauenburg.\nL'abbazia di Lorsch svilupp\u00f2 fino all'alto medioevo una significativa influenza sui territori nei pressi del Neckar. All'interno dei possedimenti dell'abbazia, Dossenheim era annoverato al dominio di Schauenburg, la cui sede si trovava a sud est degli \u00d6lbergs. Inoltre \u00e8 molto probabile che tale sede fosse precedentemente locata sul Kronenburg; la ripartizione precisa di queste zone \u00e8 in gran parte sconosciuta; probabilmente sono esistiti due borghi contemporaneamente in questo periodo di tempo. Un altro borgo esistente sui territori di Dossenheim \u00e8 Schwabeck; era situato sul Neckar, presso l'odierna localit\u00e0 \"Schwabenheim\". Tracce di questo insediamento si trovano con difficolt\u00e0, essendo stato distrutto nel XVI secolo da una serie di inondazioni. In alcuni abitanti riemerge pi\u00f9 volte il nome \"von Schwabenheim\", imparentato con i Signori di Handschuhsheim.\nIl dominio di Schauenburg abbracciava le localit\u00e0 di Dossenheim e di Handschuhsheim, ed occasionalmente di Seckenheim und Neuenheim. Il castello di Schauenburg trova citazione scritta per la prima volta intorno l'anno 1100. Poco dopo, nel 1130, il feudo di Lorsch fu incluso nella Diocesi di Spira, che in quel momento aveva un forte conflitto con Lorsch. Schauenburg si dovette quindi preoccupare del \"Geleitrecht\" ovvero della protezione che doveva essere offerta a viaggiatori e mercanti dalle entit\u00e0 feudali del Sacro Romano Impero. Tuttavia le famiglie di Schauenburg appoggiarono Sigfrido di Spira alla carica di vescovo della diocesi; che consent\u00ec un notevole ampliamento dei territori sotto il loro controllo, anche grazie a dei matrimoni con i \"Grafen con Lauffen\". Questi nuovi possedimenti comprendevano localit\u00e0 nella regione del Reno superiore ma anche nella Baviera attuale."}
{"id": "1169372", "revid": "154326", "url": "https://it.wikipedia.org/wiki?curid=1169372", "title": "Elisabetta Alexeievna (Luisa di Baden)", "text": ""}
{"id": "1169373", "revid": "110157", "url": "https://it.wikipedia.org/wiki?curid=1169373", "title": "Dotternhausen", "text": "Dotternhausen \u00e8 un comune tedesco di 1.913 abitanti, situato nel land del Baden-W\u00fcrttemberg."}
{"id": "1169378", "revid": "399", "url": "https://it.wikipedia.org/wiki?curid=1169378", "title": "Rusal", "text": "La UC Rusal (in russo: \u041e\u041a \u0420\u0423\u0421\u0410\u041b, contrazione di \u0420\u0443\u0441\u0441\u043a\u0438\u0439 \u0430\u043b\u044e\u043c\u0438\u043d\u0438\u0439) \u00e8 la maggior produttrice mondiale di alluminio (con una quota di mercato dell'11%) e di prodotti di allumina (con una quota di mercato del 13%), la compagnia \u00e8 il risultato della fusione di RUSAL, SUAL e del settore di alluminio della Glencore, la fusione \u00e8 stata ufficialmente terminata nel marzo 2007.\nLa compagnia \u00e8 stata appannaggio dello stato sovietico durante gli anni del regime, in seguito alla dissoluzione dell'Unione Sovietica essa \u00e8 stata privatizzata ed \u00e8 stata acquistata dal magnate russo Roman Abramovich. In seguito il proprietario del nel 2003 ha venduto il suo 25% a Oleg Deripaska per 1,8 miliardi di USD, con questo acquisto Oleg Deripaska \u00e8 arrivato a possedere il 75% della compagnia, il restante 25% era di propriet\u00e0 di Boris Berezovsky e Badri Patarkatsishvili che per\u00f2 lo hanno venduto tra il 2003 e il 2004.\nLa compagnia \u00e8 presente in 19 paesi distribuiti su 5 continenti, d\u00e0 lavoro ad oltre 70.000 persone."}
{"id": "1169379", "revid": "767487", "url": "https://it.wikipedia.org/wiki?curid=1169379", "title": "Drackenstein", "text": "Drackenstein \u00e8 un comune tedesco di 431 abitanti, situato nel land del Baden-W\u00fcrttemberg."}
{"id": "1169380", "revid": "123162900", "url": "https://it.wikipedia.org/wiki?curid=1169380", "title": "Gaspare De Caro", "text": "Biografia.\nHa scritto di storia contemporanea (Introduzione a\" Piero Gobetti\", \"La rivoluzione liberale\", Einaudi 1964; \"Salvemini\", UTET, 1970); di storia rinascimentale (\"Istituzione del principe cristiano\", Zanichelli, 1969; \"Euridice. Momenti dell'Umanesimo civile fiorentino\", Ut Orpheus Edizioni, 2006); di storia del pensiero economico (curando i volumi di L\u00e9on Walras, \"Introduzione alla Questione sociale\" e \"L'economia monetaria\", Istituto della Enciclopedia Italiana, 1980 e 1985). Negli anni '60 ha collaborato ai periodici \"Quaderni Rossi\" e \"Classe Operaia\" e dal 2000 al 2005 a \"Hortus Musicus\", trimestrale indipendente di cultura e politica. Per Quodlibet, 2006 e 2008, ha pubblicato i volumi di racconti \"L'ascensore al Pincio\" e \"Residuati bellici\"; per \"Colibr\u00ec\", 2011, \"Argentina. Viaggio al Fin del Mundo (forse).\" Con Roberto De Caro ha scritto \"La Sinistra in guerra\" e \"Storia senza memoria\", Colibr\u00ec, 2007, 2011. Un ricordo : militare di leva dopo gli studi universitari 1958. Semplice soldato del 14* Regg.art. di Foggia per motivi politici.\nCaro amico che, in quel di Foggia, aveva trovato una biblioteca per proseguire i suoi lavori. In quei tempi collaborava con la Treccani. Suoi i lavori su Masaniello."}
{"id": "1169381", "revid": "767487", "url": "https://it.wikipedia.org/wiki?curid=1169381", "title": "Dunningen", "text": "Dunningen \u00e8 un comune tedesco di 6.039 abitanti, situato nel land del Baden-W\u00fcrttemberg."}
{"id": "1169383", "revid": "110157", "url": "https://it.wikipedia.org/wiki?curid=1169383", "title": "Durbach", "text": "Durbach \u00e8 un comune tedesco di 3.915 abitanti, situato nel land del Baden-W\u00fcrttemberg."}
{"id": "1169384", "revid": "767487", "url": "https://it.wikipedia.org/wiki?curid=1169384", "title": "D\u00fcrbheim", "text": "D\u00fcrbheim \u00e8 un comune tedesco di 1.683 abitanti, situato nel land del Baden-W\u00fcrttemberg."}
{"id": "1169385", "revid": "110157", "url": "https://it.wikipedia.org/wiki?curid=1169385", "title": "Durchhausen", "text": "Durchhausen \u00e8 un comune tedesco di 876 abitanti, situato nel land del Baden-W\u00fcrttemberg."}
{"id": "1169388", "revid": "110157", "url": "https://it.wikipedia.org/wiki?curid=1169388", "title": "Durlangen", "text": "Durlangen \u00e8 un comune tedesco di 2.960 abitanti, situato nel land del Baden-W\u00fcrttemberg."}
{"id": "1169389", "revid": "110157", "url": "https://it.wikipedia.org/wiki?curid=1169389", "title": "D\u00fcrmentingen", "text": "D\u00fcrmentingen \u00e8 un comune tedesco di 2.597 abitanti, situato nel land del Baden-W\u00fcrttemberg."}
{"id": "1169391", "revid": "74801", "url": "https://it.wikipedia.org/wiki?curid=1169391", "title": "Durmersheim", "text": "Durmersheim \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169394", "revid": "767487", "url": "https://it.wikipedia.org/wiki?curid=1169394", "title": "D\u00fcrnau (Biberach)", "text": "D\u00fcrnau \u00e8 un comune tedesco di 457 abitanti, situato nel land del Baden-W\u00fcrttemberg."}
{"id": "1169396", "revid": "767487", "url": "https://it.wikipedia.org/wiki?curid=1169396", "title": "D\u00fcrnau (G\u00f6ppingen)", "text": "D\u00fcrnau \u00e8 un comune tedesco di 2.092 abitanti, situato nel land del Baden-W\u00fcrttemberg."}
{"id": "1169397", "revid": "1543377", "url": "https://it.wikipedia.org/wiki?curid=1169397", "title": "Laser Raman", "text": "Un laser Raman \u00e8 un particolare tipo di laser in cui il meccanismo di amplificazione della luce \u00e8 collegato alla diffusione Raman, scoperta nel 1928 dal fisico indiano Chandrasekhara Venkata Raman.\nPrincipio di funzionamento.\nI laser Raman sono pompati otticamente.\nQuando la luce colpisce una sostanza facendo vibrare i suoi atomi, le collisioni anelastiche dei fotoni con gli atomi causano una perdita di energia dei fotoni stessi, e una emissione di luce secondaria di diversa lunghezza d'onda. Un laser Raman amplifica questa emissione secondaria, anche se il pompaggio non \u00e8 sufficiente a provocare l'inversione di popolazione, come avviene nei laser tradizionali. La differenza di energia tra il fotone incidente e quello diffuso anelasticamente \u00e8 fissa e corrisponde alla frequenza vibrazionale del mezzo di pompaggio, permettendo cos\u00ec, in linea di principio, di determinare la lunghezza d'onda diffusa tramite una scelta appropriata del mezzo di pompaggio. Nei laser tradizionali invece, la frequenza emessa \u00e8 dipendente dalle linee di emissione del mezzo.\nIn una fibra ottica a base di silicio, la variazione della frequenza diffusa pu\u00f2 arrivare a guadagno di 13,2 THz. Nel vicino infrarosso questo corrisponde a una separazione tra le due linee incidente e diffusa di circa 100\u00a0nm.\nTipologie di laser Raman.\nIl primo laser Raman, realizzato nel 1962 da Gisela Eckhardt e E.J. Woodbury usava nitrobenzene come mezzo di guadagno, con pompaggio intracavit\u00e0 in un laser a rubino impulsato con la tecnica Q-switching. Attualmente sono disponibili altri mezzi di guadagno per la costruzione di un laser Raman.\nLaser Raman a fibra.\nLa prima dimostrazione di un laser Raman ad onda continua che utilizza una fibra ottica come mezzo di guadagno risale al 1976. Nei laser a fibra, viene mantenuto su distanze relativamente grandi uno stretto confinamento spaziale della luce di pompaggio. Ci\u00f2 riduce notevolmente le potenze di soglia della pompa fino a livelli pratici e consente inoltre il funzionamento in onda continua.\nNel 1988 \u00e8 stato realizzato il primo laser Raman a fibra basato su reticoli di Bragg in fibra. I reticoli di Bragg sono riflettori a banda stretta e agiscono come gli specchi della cavit\u00e0 laser. Sono inscritti direttamente nel nucleo della fibra ottica utilizzata come mezzo di guadagno, il che elimina le perdite sostanziali che si verificavano in precedenza a causa dell'accoppiamento della fibra a riflettori esterni al centro della cavit\u00e0 ottica.\nAl giorno d'oggi, i laser Raman basati su fibra disponibili in commercio possono fornire potenze di uscita nell'intervallo di poche decine di Watt in funzionamento a onda continua. Una tecnica comunemente impiegata in questi dispositivi \u00e8 la cosiddetta \"cascata\", proposta per la prima volta nel 1994: la luce laser di \"primo ordine\" che viene generata dalla luce di pompaggio in un singolo passo di variazione di frequenza, rimane intrappolata nel risonatore laser ed \u00e8 spinta a livelli di potenza cos\u00ec elevati da fungere essa stessa da pompa per la generazione di luce laser di \"secondo ordine\", che viene nuovamente spostata dalla stessa frequenza vibrazionale. In questo modo, un singolo risonatore laser viene utilizzato per convertire la luce di pompaggio (tipicamente intorno a 1060 nm) attraverso diversi passaggi fino a una arbitraria lunghezza d'onda di uscita.\nLaser Raman al silicio.\nNel 2002 alcuni ricercatori del gruppo di Bahram Jalali presso l'Universit\u00e0 della California a Los Angeles hanno dimostrato una emissione di luce Raman da cavi ottici su un chip di silicio, e nel 2004 hanno realizzato il primo laser al silicio in funzionamento pulsato. Nel febbraio 2005 alcuni ricercatori della Intel hanno realizzato una versione migliorata di questo laser al silicio, in grado di funzionare in onda continua.\nQuesti sviluppi hanno suscitato molto interesse perch\u00e9 era la prima volta che un laser veniva realizzato in silicio: il \"classico\" effetto laser basato su transizioni elettroniche \u00e8 proibito nel silicio cristallino a causa della sua larghezza di banda indiretta. Le sorgenti luminose pratiche a base di silicio sarebbero molto interessanti per il campo della fotonica del silicio, che cerca di sfruttare il silicio non solo per realizzare componenti elettronici, ma anche per nuove funzionalit\u00e0 di elaborazione della luce sullo stesso chip.\nA causa della sua struttura cristallina, gli atomi di silicio vibrano prontamente se colpiti da luce; in effetti l'effetto Raman \u00e8 10.000 volte pi\u00f9 forte nel silicio che nel vetro normale. Una caratteristica notevole \u00e8 che l'effetto Raman pu\u00f2 dare emissione di fotoni ad energia maggiore di quelli di pompaggio."}
{"id": "1169398", "revid": "110157", "url": "https://it.wikipedia.org/wiki?curid=1169398", "title": "Du\u00dflingen", "text": "Du\u00dflingen \u00e8 un comune tedesco di 5.465 abitanti, situato nel land del Baden-W\u00fcrttemberg."}
{"id": "1169399", "revid": "110157", "url": "https://it.wikipedia.org/wiki?curid=1169399", "title": "Ebenweiler", "text": "Ebenweiler \u00e8 un comune tedesco di 1.128 abitanti, situato nel land del Baden-W\u00fcrttemberg."}
{"id": "1169400", "revid": "110157", "url": "https://it.wikipedia.org/wiki?curid=1169400", "title": "Eberbach", "text": "Eberbach \u00e8 un comune tedesco di 15.058 abitanti, situato a circa 33\u00a0km ad est di Heidelberg, nel land del Baden-W\u00fcrttemberg. Il centro abitato si trova ai piedi del Katzenbuckel che, con i suoi 626 metri di altezza, costituisce il pi\u00f9 alto rilievo nella Odenwald.\nLa collocazione geografica, adiacente al fiume Neckar, all'interno del Naturpark Neckartal-Odenwald, e la ricchezza di castelli e monumenti, rendono la cittadina particolarmente piacevole ed attraente per i turisti."}
{"id": "1169401", "revid": "1305772", "url": "https://it.wikipedia.org/wiki?curid=1169401", "title": "Guta", "text": ""}
{"id": "1169402", "revid": "116249885", "url": "https://it.wikipedia.org/wiki?curid=1169402", "title": "Eberdingen", "text": "Eberdingen \u00e8 un comune tedesco di 6903 abitanti, situato nel land del Baden-W\u00fcrttemberg."}
{"id": "1169404", "revid": "110157", "url": "https://it.wikipedia.org/wiki?curid=1169404", "title": "Eberhardzell", "text": "Eberhardzell \u00e8 un comune tedesco di 4.036 abitanti, situato nel land del Baden-W\u00fcrttemberg."}
{"id": "1169405", "revid": "116074579", "url": "https://it.wikipedia.org/wiki?curid=1169405", "title": "Ebersbach an der Fils", "text": "Ebersbach an der Fils \u00e8 un comune tedesco di 15.562 abitanti, situato nel land del Baden-W\u00fcrttemberg."}
{"id": "1169407", "revid": "767487", "url": "https://it.wikipedia.org/wiki?curid=1169407", "title": "Slave to the Thrill", "text": "Slave to the Thrill \u00e8 il terzo album in studio degli Hurricane, pubblicato nel 1990 per l'etichetta discografica Enigma Records."}
{"id": "1169409", "revid": "767487", "url": "https://it.wikipedia.org/wiki?curid=1169409", "title": "Ebersbach-Musbach", "text": "Ebersbach-Musbach \u00e8 un comune tedesco di 1.813 abitanti, situato nel land del Baden-W\u00fcrttemberg."}
{"id": "1169410", "revid": "36426", "url": "https://it.wikipedia.org/wiki?curid=1169410", "title": "Via dei Benci", "text": ""}
{"id": "1169412", "revid": "74801", "url": "https://it.wikipedia.org/wiki?curid=1169412", "title": "Eberstadt (Baden-W\u00fcrttemberg)", "text": "Eberstadt \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169413", "revid": "110157", "url": "https://it.wikipedia.org/wiki?curid=1169413", "title": "Ebhausen", "text": "Ebhausen \u00e8 un comune tedesco di 4.842 abitanti, situato nel land del Baden-W\u00fcrttemberg."}
{"id": "1169414", "revid": "767487", "url": "https://it.wikipedia.org/wiki?curid=1169414", "title": "Ebringen", "text": "Ebringen \u00e8 un comune tedesco di 2.720 abitanti, situato nel land del Baden-W\u00fcrttemberg."}
{"id": "1169415", "revid": "110157", "url": "https://it.wikipedia.org/wiki?curid=1169415", "title": "Edingen-Neckarhausen", "text": "Edingen-Neckarhausen \u00e8 un comune tedesco di 13.905 abitanti, situato nel land del Baden-W\u00fcrttemberg."}
{"id": "1169417", "revid": "767487", "url": "https://it.wikipedia.org/wiki?curid=1169417", "title": "Efringen-Kirchen", "text": "Efringen-Kirchen \u00e8 un comune tedesco di 8.248 abitanti, situato nel land del Baden-W\u00fcrttemberg."}
{"id": "1169418", "revid": "767487", "url": "https://it.wikipedia.org/wiki?curid=1169418", "title": "Egenhausen", "text": "Egenhausen \u00e8 un comune tedesco di 1.983 abitanti, situato nel land del Baden-W\u00fcrttemberg."}
{"id": "1169420", "revid": "767487", "url": "https://it.wikipedia.org/wiki?curid=1169420", "title": "Egesheim", "text": "Egesheim \u00e8 un comune tedesco di 621 abitanti, situato nel land del Baden-W\u00fcrttemberg."}
{"id": "1169421", "revid": "110157", "url": "https://it.wikipedia.org/wiki?curid=1169421", "title": "Eggenstein-Leopoldshafen", "text": "Eggenstein-Leopoldshafen \u00e8 un comune tedesco di 15.896 abitanti (2013), situato nel land del Baden-W\u00fcrttemberg."}
{"id": "1169423", "revid": "767487", "url": "https://it.wikipedia.org/wiki?curid=1169423", "title": "Eggingen", "text": "Eggingen \u00e8 un comune tedesco di 1.742 abitanti, situato nel land del Baden-W\u00fcrttemberg."}
{"id": "1169425", "revid": "117537065", "url": "https://it.wikipedia.org/wiki?curid=1169425", "title": "Ehingen (Danubio)", "text": "Ehingen (Danubio) \u2013 in tedesco Ehingen (Donau) \u2013 \u00e8 una citt\u00e0 tedesca di 26.017 abitanti, situato nel land del Baden-W\u00fcrttemberg."}
{"id": "1169428", "revid": "110157", "url": "https://it.wikipedia.org/wiki?curid=1169428", "title": "Ehningen", "text": "Ehningen \u00e8 un comune tedesco di 7.637 abitanti, situato nel land del Baden-W\u00fcrttemberg."}
{"id": "1169429", "revid": "767487", "url": "https://it.wikipedia.org/wiki?curid=1169429", "title": "Eredivisie 1959-1960", "text": "L'edizione 1959-1960 della Eredivisie si \u00e8 conclusa con la vittoria finale dell', che conquista il suo decimo titolo.\nCapocannoniere del torneo \u00e8 stato Henk Groot del , con 38 reti.\nStagione.\nIn questa stagione si registrano importanti movimenti di mercato, quali l'acquisto da parte dello di Johnny Crossan, gli ingaggi del di Jan Klaassens, Reinier Kreijermaat e Rinus Bennaars, quello del di Piet van der Kuil, e infine del di Faas Wilkes. Alla fine per\u00f2 a vincere \u00e8 l', anche grazie ai gol dei fratelli Groot: il giovane capocannoniere Henk ed il neo acquisto Cees. I \"Lancieri\" trionfano per 5-1 nello spareggio per il titolo dopo aver terminato a pari punti col Feyenoord: questo per\u00f2 a causa della sconfitta (3-0) subita coi rivali nello scontro diretto, in programma a Rotterdam nell'ultima giornata.\nIn campo internazionale invece, i campioni in carica dello Sparta arrivano fino ai quarti della massima manifestazione continentale, dove sono eliminati dai ."}
{"id": "1169430", "revid": "767487", "url": "https://it.wikipedia.org/wiki?curid=1169430", "title": "Ehrenkirchen", "text": "Ehrenkirchen \u00e8 un comune tedesco di 6.985 abitanti, situato nel land del Baden-W\u00fcrttemberg."}
{"id": "1169431", "revid": "465169", "url": "https://it.wikipedia.org/wiki?curid=1169431", "title": "Liquifury", "text": "Liquifury \u00e8 il quarto album in studio della hair metal band statunitense Hurricane pubblicato nel 2001 per l'Etichetta discografica Frontiers Records."}
{"id": "1169432", "revid": "110157", "url": "https://it.wikipedia.org/wiki?curid=1169432", "title": "Eichstegen", "text": "Eichstegen \u00e8 un comune tedesco di 525 abitanti, situato nel land del Baden-W\u00fcrttemberg."}
{"id": "1169433", "revid": "767487", "url": "https://it.wikipedia.org/wiki?curid=1169433", "title": "Eichstetten am Kaiserstuhl", "text": "Eichstetten am Kaiserstuhl \u00e8 un comune tedesco di 3.256 abitanti, situato nel land del Baden-W\u00fcrttemberg."}
{"id": "1169434", "revid": "400518", "url": "https://it.wikipedia.org/wiki?curid=1169434", "title": "La piccola bottega degli orrori (musical)", "text": "La piccola bottega degli orrori (\"Little Shop of Horrors\") \u00e8 un musical del 1982 composto da Alan Menken con testi e libretto di Howard Ashman.\nIl musical \u00e8 basato sull'omonimo film del 1960 diretto da Roger Corman. Le canzoni pi\u00f9 famose sono \u201cSkid Row\u201d, \u201cSomewhere That's Green\u201d, \u201cSuddenly Seymour\u201d oltre alla canzone che d\u00e0 il titolo al musical.\nIl debutto mondiale avvenne il 6 maggio 1982 al Works Progress Administration Theatre a New York per poi spostarsi il 27 luglio 1982 all'Orpheum Theater (Off-Broadway). Questa produzione fu diretta dallo stesso Ashman e ricevette critiche molto positive vincendo diversi premi sia a New York che a Londra. Quando chiuse, dopo 2.209 repliche, era al terzo posto come musical pi\u00f9 a lungo rappresentato nella storia dei teatri Off-Broadway.\nIl debutto in un teatro di Broadway avvenne solo molti anni dopo, precisamente il 2 ottobre 2003 al Virginia Theater, dove rimase in scena per quasi un anno.\nNel 1986 ne venne fatta una trasposizione cinematografica con la regia di Frank Oz. Il film ottenne due candidature agli Oscar: miglior canzone originale (\"Mean Green Mother from Outer Space\") e migliori effetti speciali.\nIn Italia il musical \u00e8 stato tra gli altri prodotto dalla \"Compagnia della Rancia\" in diverse stagioni. Nell'edizione 1988 Edi Angelillo interpretava Audrey e Michele Renzullo Seymour. Nell'edizione 2001 Rossana Casale ha interpretato Audrey e Manuel Frattini Seymour. La regia \u00e8 stata in entrambe le produzioni di Saverio Marconi. Nella stagione 2006/2007 una versione de \"La piccola bottega degli orrori\" prodotta da \"Live on Stage\" in collaborazione con la \"Compagnia della Rancia\" \u00e8 andata in scena per pi\u00f9 di 500 repliche.\nNella stagione 2019 un nuovo adattamento de \"La piccola bottega degli orrori\" \u00e8 andato in scena con Giampiero Ingrassia nel ruolo di Seymour, Fabio Canino nel ruolo di Mushnik, Belia Martin nel ruolo di Audrey e, per la prima volta in italia, la drag queen Velma K (Lorenzo Di Pietro) nel ruolo della pianta Audrey II, con la regia di Piero Di Blasio."}
{"id": "1169435", "revid": "254059", "url": "https://it.wikipedia.org/wiki?curid=1169435", "title": "Eigeltingen", "text": "Eigeltingen \u00e8 un comune tedesco di 3.516 abitanti, situato nel land del Baden-W\u00fcrttemberg."}
{"id": "1169437", "revid": "767487", "url": "https://it.wikipedia.org/wiki?curid=1169437", "title": "Eimeldingen", "text": "Eimeldingen \u00e8 un comune tedesco di 2.285 abitanti, situato nel land del Baden-W\u00fcrttemberg."}
{"id": "1169438", "revid": "767487", "url": "https://it.wikipedia.org/wiki?curid=1169438", "title": "Eisenbach (Hochschwarzwald)", "text": "Eisenbach (Hochschwarzwald) \u00e8 un comune tedesco di 2.251 abitanti, situato nel land del Baden-W\u00fcrttemberg."}
{"id": "1169439", "revid": "110157", "url": "https://it.wikipedia.org/wiki?curid=1169439", "title": "Eisingen (Baden-W\u00fcrttemberg)", "text": "Eisingen \u00e8 un comune tedesco di 4.532 abitanti, situato nel land del Baden-W\u00fcrttemberg.\nVoci correlate.\nBertha Benz Memorial Route (Mannheim-Eisingen-Pforzheim-Mannheim)"}
{"id": "1169440", "revid": "36426", "url": "https://it.wikipedia.org/wiki?curid=1169440", "title": "Palazzo Ximenes Panciatichi", "text": ""}
{"id": "1169441", "revid": "116074639", "url": "https://it.wikipedia.org/wiki?curid=1169441", "title": "Eislingen/Fils", "text": "Eislingen/Fils \u00e8 una citt\u00e0 tedesca di 21.124 abitanti, situata nel land del Baden-W\u00fcrttemberg."}
{"id": "1169442", "revid": "767487", "url": "https://it.wikipedia.org/wiki?curid=1169442", "title": "Eredivisie 1960-1961", "text": "L'edizione 1960-61 della Eredivisie vide la vittoria finale del , che conquista il suo sesto titolo.\nCapocannoniere del torneo \u00e8 stato Henk Groot dell', con 41 reti.\nStagione.\nIn questa stagione il campionato viene vinto dal , che interrompe cos\u00ec il digiuno che dura da pi\u00f9 di vent'anni. In questa squadra militano tra gli altri Coen Moulijn, Frans Bouwmeester, Cor van der Gijp, Henk Schouten e Rinus Bennaars.\nIn campo internazionale \u00e8 invece breve il cammino dei campioni in carica dell' nella massima manifestazione continentale, che vengono subito eliminati dal . Nessuna squadra olandese partecipa invece alla neonata Coppa delle Coppe, anzi, in questa stagione non viene nemmeno disputata la KNVB beker."}
{"id": "1169443", "revid": "110157", "url": "https://it.wikipedia.org/wiki?curid=1169443", "title": "Elbenschwand", "text": "Elbenschwand \u00e8 una frazione del comune tedesco di Kleines Wiesental, nel Baden-W\u00fcrttemberg.\nConta (2005) 168 abitanti.\nStoria.\nElbenschwand costitu\u00ec un comune autonomo fino al 1\u00ba gennaio 2009."}
{"id": "1169446", "revid": "767487", "url": "https://it.wikipedia.org/wiki?curid=1169446", "title": "Elchesheim-Illingen", "text": "Elchesheim-Illingen \u00e8 un comune tedesco di 3.371 abitanti, situato nello Stato federato del Baden-W\u00fcrttemberg.\nAmministrazione.\nSindaco (B\u00fcrgermeister)"}
{"id": "1169449", "revid": "110157", "url": "https://it.wikipedia.org/wiki?curid=1169449", "title": "Ellenberg (Baden-W\u00fcrttemberg)", "text": "Ellenberg \u00e8 un comune tedesco di 1.756 abitanti, situato nel land del Baden-W\u00fcrttemberg."}
{"id": "1169451", "revid": "767487", "url": "https://it.wikipedia.org/wiki?curid=1169451", "title": "Ellhofen", "text": "Ellhofen \u00e8 un comune tedesco di 3.393 abitanti, situato nel land del Baden-W\u00fcrttemberg."}
{"id": "1169452", "revid": "29244", "url": "https://it.wikipedia.org/wiki?curid=1169452", "title": "Loligo brasiliensis", "text": ""}
{"id": "1169453", "revid": "287204", "url": "https://it.wikipedia.org/wiki?curid=1169453", "title": "Rifugio Alfredo Rivetti", "text": "Il rifugio Alfredo Rivetti \u00e8 un rifugio a \"2.150\"\u00a0m s.l.m., situato in un'isola amministrativa montana del comune di Andorno Micca, anche se il centro abitato pi\u00f9 vicino \u00e8 quello di Piedicavallo, in valle Cervo, nelle Alpi Biellesi.\nCaratteristiche e informazioni.\nNel 1909 la direzione del C.A.I. di Biella, presieduta da Maurizio Sella, decise lo stanziamento di Lire 500\u00abquale primo contributo per la costruzione di un rifugio, sia pur modesto, nei pressi della Mologna Grande, per valorizzare un angolo delle nostre montagne a torto trascurato\u00bb (\"Annuario C.A.I. 1945\"); un ulteriore impulso in tale direzione venne dalla tragica morte di due alpinisti biellesi, Alfredo Rivetti (della importante famiglia di imprenditori tessili biellesi) e Giovanni Edelmann, travolti da una valanga poche centinaia di metri sotto il Colle della Mologna Grande (24 dicembre 1911).\nViene anche detto \"rifugio Rivetti alla Mologna Grande\" in quanto si trova ai piedi del colle della Mologna Grande, colle che collega la valle Cervo con la valle del Lys. Alle spalle del rifugio \u00e8 possibile trovare la parete di arrampicata detta parete della Madonnina.\nIl rifugio \u00e8 dotato di collegamento Internet satellitare, realizzato dalla Regione Piemonte nell'ambito del programma Wi-Pie. \u00c8 stata anche installata una webcam che, nel periodo di apertura, permette di avere una visuale aggiornata ogni 5 minuti.\nAccessi.\nL'accesso pi\u00f9 comodo al rifugio \u00e8 la mulattiera che collega Piedicavallo al colle della Mologna Grande, a sua volta raggiungibile da Riva Valdobbia (Valsesia, VC) o dalla valle del Lys (o valle di Gressoney, AO).\nTraversate.\nIl rifugio \u00e8 anche posto tappa sia della dell'Alta via delle Alpi Biellesi che della Grande Traversata delle Alpi. Si trova inoltre sul percorso della tappa 17 dell'itinerario blu della Via Alpina, tra Gressoney-Saint-Jean e Piedicavallo, ed \u00e8 la meta della quarta tappa dell'Alta via della Valle d'Aosta n. 1."}
{"id": "1169454", "revid": "115108859", "url": "https://it.wikipedia.org/wiki?curid=1169454", "title": "Ellwangen (Jagst)", "text": "Ellwangen (Jagst) (in alemanno: \"Ellw\u00e3ng\") \u00e8 una citt\u00e0 tedesca di 24.549 abitanti, situata nel \"land\" del Baden-W\u00fcrttemberg.\nIl suo territorio \u00e8 bagnato dal fiume Jagst."}
{"id": "1169455", "revid": "29244", "url": "https://it.wikipedia.org/wiki?curid=1169455", "title": "Totano comune", "text": ""}
{"id": "1169457", "revid": "767487", "url": "https://it.wikipedia.org/wiki?curid=1169457", "title": "Elzach", "text": "Elzach \u00e8 un comune tedesco di 7.143 abitanti, situato nel land del Baden-W\u00fcrttemberg."}
{"id": "1169459", "revid": "29244", "url": "https://it.wikipedia.org/wiki?curid=1169459", "title": "Totano", "text": ""}
{"id": "1169460", "revid": "767487", "url": "https://it.wikipedia.org/wiki?curid=1169460", "title": "Elztal", "text": "Elztal \u00e8 un comune tedesco di 6.182 abitanti, situato nel land del Baden-W\u00fcrttemberg."}
{"id": "1169461", "revid": "29244", "url": "https://it.wikipedia.org/wiki?curid=1169461", "title": "Loligo sagittata", "text": ""}
{"id": "1169462", "revid": "1446238", "url": "https://it.wikipedia.org/wiki?curid=1169462", "title": "Emeringen", "text": "Emeringen \u00e8 un comune tedesco di 141 abitanti, situato nel land del Baden-W\u00fcrttemberg."}
{"id": "1169465", "revid": "767487", "url": "https://it.wikipedia.org/wiki?curid=1169465", "title": "Eredivisie 1961-1962", "text": "L'edizione 1961-62 della Eredivisie si \u00e8 conclusa con la vittoria finale del , che conquista il suo settimo titolo.\nCapocannoniere del torneo \u00e8 stato Dick Tol del , con 27 reti.\nStagione.\nIn questa stagione il campionato viene nuovamente vinto dal nel quale militano anche Hans Kraay Gerard Bergholtz. Retrocede invece il , vincitrice del titolo solo sei anni prima.\nIn campo internazionale, se il Feyenoord viene eliminato negli ottavi della Coppa dei Campioni, la stessa squadra arriva invece in finale nella Coppa Piano Karl Rappan: a contendere il trofeo trova per\u00f2\\ i connazionali dell' che vinceranno il trofeo, il loro primo titolo internazionale. Infine, per il secondo anno consecutivo, nessuna squadra olandese partecipa invece alla Coppa delle Coppe."}
{"id": "1169466", "revid": "1446238", "url": "https://it.wikipedia.org/wiki?curid=1169466", "title": "Emerkingen", "text": "Emerkingen \u00e8 un comune tedesco di 834 abitanti, situato nel land del Baden-W\u00fcrttemberg."}
{"id": "1169468", "revid": "29244", "url": "https://it.wikipedia.org/wiki?curid=1169468", "title": "Ommastrephes sagittatus", "text": ""}
{"id": "1169470", "revid": "536103", "url": "https://it.wikipedia.org/wiki?curid=1169470", "title": "Emmendingen", "text": "Emmendingen \u00e8 un comune tedesco di 26.110 abitanti, situato nel land del Baden-W\u00fcrttemberg."}
{"id": "1169472", "revid": "110157", "url": "https://it.wikipedia.org/wiki?curid=1169472", "title": "Pallacanestro ai Giochi della XVIII Olimpiade", "text": "Il torneo di pallacanestro ai Giochi della XVIII Olimpiade si disput\u00f2 a Tokyo dall'11 ottobre al 23 ottobre 1964, e vide la vittoria degli .\nSquadre partecipanti.\nPresero parte ai Giochi 16 squadre nazionali. Oltre al , paese ospitante, furono iscritte di diritto le prime 8 classificate ai Giochi della XVII Olimpiade; in realt\u00e0 la , 5\u00aa classificata, scelse di non prendere parte alla manifestazione.\nAnche e furono ammesse di diritto, in virt\u00f9 del piazzamento ai IV Giochi panamericani (rispettivamente al 3\u00ba e 5\u00ba posto, alle spalle di , e gi\u00e0 ammesse).\nOltre alla , anche la campione ai Campionati Africani 1964, rinunci\u00f2 a partecipare.\nI 6 posti rimanenti furono assegnati tramite due tornei di qualificazione: il Torneo Pre-Olimpico, disputato a Yokohama dal 25 settembre al 4 ottobre 1964, e il Torneo Europeo di Qualificazione Olimpica, disputato a Ginevra dal 4 al 13 giugno 1964. I due tornei assegnarono rispettivamente 4 e 2 posti per i Giochi.\nPaese ospitante\nPrime 7 alle Olimpiadi 1960\nAmmesse tramite i IV Giochi panamericani\nAmmesse tramite il Torneo Pre-Olimpico\nAmmesse tramite il Torneo Europeo di Qualificazione\nRisultati.\nPrima fase.\nNella prima fase furono organizzati 2 gironi da 8 squadre ciascuno. Le prime 2 classificate ebbero accesso alle semifinali; le altre, a seconda della posizione, disputarono gli incontri validi per i piazzamenti dal 5\u00ba al 16\u00ba posto.\nGruppo A.\n1\u00aa giornata\n2\u00aa giornata\n3\u00aa giornata\n4\u00aa giornata\n5\u00aa giornata\n6\u00aa giornata\n7\u00aa giornata\nGruppo B.\n1\u00aa giornata\n2\u00aa giornata\n3\u00aa giornata\n4\u00aa giornata\n5\u00aa giornata\n6\u00aa giornata\n7\u00aa giornata\nFase finale.\nPiazzamenti 1\u00ba-4\u00ba posto.\nSemifinali\nFinali"}
{"id": "1169473", "revid": "25903", "url": "https://it.wikipedia.org/wiki?curid=1169473", "title": "Pesce farfalla striato", "text": ""}
{"id": "1169474", "revid": "29244", "url": "https://it.wikipedia.org/wiki?curid=1169474", "title": "Sepia loligo", "text": ""}
{"id": "1169475", "revid": "314156", "url": "https://it.wikipedia.org/wiki?curid=1169475", "title": "Emmingen-Liptingen", "text": "Emmingen-Liptingen \u00e8 un comune tedesco di 4.564 abitanti, situato nel land del Baden-W\u00fcrttemberg."}
{"id": "1169476", "revid": "175462", "url": "https://it.wikipedia.org/wiki?curid=1169476", "title": "La Piccola Bottega degli orrori (musical)", "text": ""}
{"id": "1169478", "revid": "118432129", "url": "https://it.wikipedia.org/wiki?curid=1169478", "title": "Empfingen", "text": "Empfingen \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169480", "revid": "110157", "url": "https://it.wikipedia.org/wiki?curid=1169480", "title": "Endingen am Kaiserstuhl", "text": "Endingen am Kaiserstuhl \u00e8 un comune tedesco di 9.021 abitanti, situato nel land del Baden-W\u00fcrttemberg."}
{"id": "1169483", "revid": "767487", "url": "https://it.wikipedia.org/wiki?curid=1169483", "title": "Engelsbrand", "text": "Engelsbrand \u00e8 un comune tedesco di 4.353 abitanti, situato nel land del Baden-W\u00fcrttemberg."}
{"id": "1169484", "revid": "106908", "url": "https://it.wikipedia.org/wiki?curid=1169484", "title": "Engen", "text": "Engen \u00e8 una citt\u00e0 tedesca di abitanti, situata nel land del Baden-W\u00fcrttemberg."}
{"id": "1169487", "revid": "767487", "url": "https://it.wikipedia.org/wiki?curid=1169487", "title": "Eredivisie 1962-1963", "text": "L'edizione 1962-63 della Eredivisie si \u00e8 conclusa con la vittoria finale del , che conquista il suo quarto titolo.\nCapocannoniere del torneo \u00e8 stato Pierre Kerkhoffs del , con 22 reti.\nStagione.\nIn questa stagione il campionato viene ristretto a sedici squadre rispetto alle diciotto delle passate edizioni; viene vinto dal , che torna cos\u00ec al successo dopo pi\u00f9 di un decennio. Questa squadra, nella quale militano tra gli altri Roel Wiersma, Fons van Wissen, Piet Giesen, Lambert Maassen, Pierre Kerkhoffs, Gerard Hoenen, vince per 5-2 il confronto diretto con l' nell'ultima giornata: i \"Lancieri\" finiscono cos\u00ec staccati di tre punti. Da segnalare anche l'ingaggio da parte del dell'allenatore Ernst Happel, mentre strano \u00e8 il destino del : vince la KNVB beker ma retrocede. Gli fa compagnia il , che per\u00f2 ottiene due sole vittorie e subisce ben centodue gol. Non va benissimo ai campioni in carica del , che finiscono quarti dopo aver recuperato diverse posizioni.\nLa squadra di Rotterdam diventa per\u00f2 la prima compagine olandese a raggiungere le semifinali in Coppa dei Campioni: viene qui eliminata dal di Eus\u00e9bio e M\u00e1rio Coluna. Intanto lo \u00e8 la prima compagine olandese a partecipare alla Coppa delle Coppe: il cammino termina al primo turno."}
{"id": "1169488", "revid": "767487", "url": "https://it.wikipedia.org/wiki?curid=1169488", "title": "Engstingen", "text": "Engstingen \u00e8 un comune tedesco di 5.506 abitanti, situato nel land del Baden-W\u00fcrttemberg."}
{"id": "1169489", "revid": "110157", "url": "https://it.wikipedia.org/wiki?curid=1169489", "title": "Roberto Bortoluzzi", "text": "Biografia.\nFiglio di un architetto e ingegnere, progettista della sede EIAR di Corso Sempione a Milano, inizialmente tenta la carriera militare con l'ambizione di diventare ufficiale di marina, ma poi intraprende la carriera giornalistica, iniziando a lavorare all'EIAR - di l\u00ec a poco Rai - nel 1944 come speaker di moltissimi servizi di cronaca per il Giornale Radio.\nPassato in seguito alla redazione sportiva, nei primi anni '50 condusse le rubriche \"Le manifestazioni sportive di domani\", \"Anteprima sport\" e \"Sala Stampa Sport\" e nel 1952 segue da inviato radiofonico con Vittorio Veltroni, Nicol\u00f2 Carosio, Guglielmo Moretti e altri, i VI Giochi olimpici invernali di Oslo e i Giochi della XV Olimpiade di Helsinki. Due anni dopo segue come inviato i Campionati del Mondo di Calcio in Svizzera. In seguito collabora con Nicol\u00f2 Carosio e Nando Martellini, che si alternavano nelle radiocronache del secondo tempo delle partite del campionato di calcio, per passare i risultati finali delle altre partite della giornata. Fu l\u00ec che ebbe per primo l'idea di coordinare il tutto da uno studio centrale in tempo reale con diversi inviati dai campi di gioco.\nL'idea viene perfezionata insieme a Guglielmo Moretti e Sergio Zavoli, e nasce cos\u00ec \"Tutto il calcio minuto per minuto\". Dal 10 gennaio 1960 al 21 giugno 1987 Bortoluzzi conduce per 27 anni, 5 mesi e 11 giorni consecutivi \u2013 un record ancora imbattuto per una trasmissione radiofonica italiana \u2013 la trasmissione che gli dar\u00e0 indiscussa popolarit\u00e0. Insieme a radiocronisti del calibro di Enrico Ameri, Sandro Ciotti, Claudio Ferretti, Alfredo Provenzali, Beppe Viola, Massimo Valentini, Ezio Luzzi, Enzo Foglianese e tanti altri contribuisce in maniera decisiva al successo della trasmissione.\nNel 1986 va in pensione e viene sostituito da Massimo De Luca (il quale ceder\u00e0 il testimone ad Alfredo Provenzali nel 1992). Persona schiva e riservata, in televisione compare pochissime volte; da segnalare la partecipazione, insieme a tutte le voci storiche della trasmissione, nel programma di Renzo Arbore \"Cari amici vicini e lontani\" (1984), e da Aldo Biscardi ne \"Il processo del luned\u00ec\" per ritirare un premio alla carriera.\nIl 12 gennaio 2003, in occasione del 43\u00b0 anniversario del programma, venne ospitato in diretta da Alfredo Provenzali a inizio di trasmissione, dove fece il suo ultimo intervento radiofonico. Il 5 novembre 2007 muore a Genova, nel quartiere Nervi, dove era andato a vivere negli ultimi anni.\nDomenica 13 gennaio 2008, Alfredo Provenzali introduce la trasmissione con la memoria del giornalista scomparso due mesi prima facendo riascoltare la sua voce andata in onda nella puntata di \"Tutto il calcio minuto per minuto\" del 7 marzo 1971.\nLa sua voce la si ascolta anche nei film \"Sistemo l'America e torno\" (1974), \"Il letto in piazza\" (1976) e \"Al bar dello sport\" (1983)."}
{"id": "1169491", "revid": "767487", "url": "https://it.wikipedia.org/wiki?curid=1169491", "title": "Eningen unter Achalm", "text": "Eningen unter Achalm \u00e8 un comune tedesco di 10.936 abitanti, situato nel land del Baden-W\u00fcrttemberg."}
{"id": "1169493", "revid": "767487", "url": "https://it.wikipedia.org/wiki?curid=1169493", "title": "Enzkl\u00f6sterle", "text": "Enzkl\u00f6sterle \u00e8 un comune tedesco di 1.269 abitanti, situato nel land del Baden-W\u00fcrttemberg."}
{"id": "1169495", "revid": "110157", "url": "https://it.wikipedia.org/wiki?curid=1169495", "title": "Epfenbach", "text": "Epfenbach \u00e8 un comune tedesco di 2.517 abitanti, situato nel land del Baden-W\u00fcrttemberg."}
{"id": "1169497", "revid": "767487", "url": "https://it.wikipedia.org/wiki?curid=1169497", "title": "Epfendorf", "text": "Epfendorf \u00e8 un comune tedesco di 3.540 abitanti, situato nel land del Baden-W\u00fcrttemberg."}
{"id": "1169499", "revid": "767487", "url": "https://it.wikipedia.org/wiki?curid=1169499", "title": "Eredivisie 1963-1964", "text": "L'edizione 1963-1964 della Eredivisie si \u00e8 conclusa con la vittoria finale del , che conquista il suo primo titolo.\nCapocannoniere del torneo \u00e8 stato Frans Geurtsen del , con 28 reti.\nStagione.\nIn questa stagione il campionato viene vinto dal neopromosso , una piccola squadra di Amsterdam. Ci\u00f2 desta molta impressione, tuttavia militano in questa squadra Jan Jongbloed e Rinus Isra\u00ebl (che nel decennio successivo saranno entrambi vice-campioni del Mondo con la Nazionale olandese), Daan Schrijvers, Dick Hollander, il capocannoniere Frans Geurtsen, Frits Flinkevleugel, Joop Burgers e Henk Wery. I nerazzurri non iniziano bene, tuttavia cominciano a risalire diverse posizioni in classifica e arrivano all'ultima giornata con un solo punto di vantaggio sui campioni in carica del : la vittoria in rimonta contro il vale il titolo.\nIn campo internazionale il PSV arriva fino ai quarti nella Coppa dei Campioni dove viene eliminato dallo , mentre poche speranze ha il \"piccolo\" (il club milita infatti in Eerste Divisie) nel primo turno della Coppa delle Coppe che lo vede opposto al : gli inglesi vincono nettamente il ritorno in Inghilterra."}
{"id": "1169501", "revid": "110157", "url": "https://it.wikipedia.org/wiki?curid=1169501", "title": "Eppelheim", "text": "Eppelheim \u00e8 un comune tedesco di 14.503 abitanti, situato nel land del Baden-W\u00fcrttemberg."}
{"id": "1169502", "revid": "767487", "url": "https://it.wikipedia.org/wiki?curid=1169502", "title": "Eppingen", "text": "Eppingen (in alemanno \"Ebbinge\") \u00e8 un comune tedesco di 21.369 abitanti, situato nel land del Baden-W\u00fcrttemberg."}
{"id": "1169505", "revid": "117537336", "url": "https://it.wikipedia.org/wiki?curid=1169505", "title": "Erbach (Baden-W\u00fcrttemberg)", "text": "Erbach \u00e8 un comune tedesco di 13.201 abitanti, situato nel land del Baden-W\u00fcrttemberg."}
{"id": "1169508", "revid": "79520", "url": "https://it.wikipedia.org/wiki?curid=1169508", "title": "Mukhtaran Bibi", "text": ""}
{"id": "1169509", "revid": "116250026", "url": "https://it.wikipedia.org/wiki?curid=1169509", "title": "Erdmannhausen", "text": "Erdmannhausen \u00e8 un comune tedesco di 5220 abitanti, situato nel land del Baden-W\u00fcrttemberg."}
{"id": "1169512", "revid": "767487", "url": "https://it.wikipedia.org/wiki?curid=1169512", "title": "Eriskirch", "text": "Eriskirch \u00e8 un comune tedesco di 4.701 abitanti, situato nel land del Baden-W\u00fcrttemberg."}
{"id": "1169514", "revid": "767487", "url": "https://it.wikipedia.org/wiki?curid=1169514", "title": "Eredivisie 1964-1965", "text": "L'edizione 1964-65 della Eredivisie vide la vittoria finale del .\nCapocannoniere del torneo fu Frans Geurtsen (DWS), con 23 reti."}
{"id": "1169515", "revid": "2127271", "url": "https://it.wikipedia.org/wiki?curid=1169515", "title": "Coppa dell'Europa Centrale 1938", "text": "La Coppa dell'Europa Centrale 1938 fu la dodicesima edizione della Coppa dell'Europa Centrale e venne vinta dai cecoslovacchi dello SK Slavia Praha, dopo lo svolgimento dei Mondiali di Francia 1938. Capocannoniere con 10 reti fu Josef Bican dello SK Slavia Praha.\nLe dense nubi politiche che si addensavano sul futuro dell'Europa cominciarono a compromettere i destini del torneo. L'Anschluss aveva forzatamente portato al ritiro dell'Austria, a cui segu\u00ec quello della Svizzera per motivi d'opportunit\u00e0. I posti assegnati alle due nazioni vennero quindi redistribuiti fra le cinque Federazioni residue, in modo che la Cecoslovacchia, l'Ungheria e l'Italia avessero quattro rappresentanti, mentre la Jugoslavia e la Romania due a testa. Restava in vigore l'usanza italiana di iscrivere al torneo la vincitrice della Coppa Italia."}
{"id": "1169516", "revid": "767487", "url": "https://it.wikipedia.org/wiki?curid=1169516", "title": "Erkenbrechtsweiler", "text": "Erkenbrechtsweiler \u00e8 un comune tedesco di 2.133 abitanti, situato nel land del Baden-W\u00fcrttemberg."}
{"id": "1169519", "revid": "110157", "url": "https://it.wikipedia.org/wiki?curid=1169519", "title": "Erlenbach (Germania)", "text": "Erlenbach \u00e8 un comune tedesco di 4.875 abitanti, situato nel land del Baden-W\u00fcrttemberg."}
{"id": "1169520", "revid": "110157", "url": "https://it.wikipedia.org/wiki?curid=1169520", "title": "Erlenmoos", "text": "Erlenmoos \u00e8 un comune tedesco di 1.668 abitanti, situato nel land del Baden-W\u00fcrttemberg."}
{"id": "1169521", "revid": "26891", "url": "https://it.wikipedia.org/wiki?curid=1169521", "title": "Savoia-Marchetti SM.73", "text": ""}
{"id": "1169522", "revid": "123082077", "url": "https://it.wikipedia.org/wiki?curid=1169522", "title": "Erligheim", "text": "Erligheim \u00e8 un comune tedesco di 2908 abitanti, situato nel land del Baden-W\u00fcrttemberg."}
{"id": "1169523", "revid": "110157", "url": "https://it.wikipedia.org/wiki?curid=1169523", "title": "Erolzheim", "text": "Erolzheim \u00e8 un comune tedesco di 3.119 abitanti, situato nel land del Baden-W\u00fcrttemberg."}
{"id": "1169524", "revid": "287204", "url": "https://it.wikipedia.org/wiki?curid=1169524", "title": "Veroli Basket", "text": "Il Veroli Basket \u00e8 stata la squadra di pallacanestro maschile di Veroli (FR). Nel 2007 fu promossa in Legadue, vincendo la serie di finale dei play-off di Serie B d'Eccellenza per 3-1 contro la Fulgor Basket Fidenza. Nel 2009 vinse le Final Four di Legadue sconfiggendo rispettivamente Varese e Soresina ripetendosi poi nel 2010 alle Final Four di Sassari battendo prima Trenkwalder Reggio Emilia e poi Enel Brindisi. Nel 2011 vinse la terza Final Four di Legadue consecutiva, battendo dapprima in semifinale la Umana Venezia ed infine in finale l'Aget Service Imola.\nStoria.\nGli inizi.\nNella prima met\u00e0 del Novecento Rosario Gennaro, inizi\u00f2, nella sua attivit\u00e0 scolastica, a praticare la pallacanestro dove nel comune di Veroli nel tempo si vennero a formare pi\u00f9 squadre.\nNegli anni cinquanta nacque il C.S.I. (Centro Sportivo Italiano) che come fulcro delle sue attivit\u00e0 aveva la squadra di pallacanestro. Tra questi gli atleti della squadra, Roberto Zeppieri lasci\u00f2 Veroli nel 1956 per giocare in serie C nella squadra della Giuliana, e in tre anni arriv\u00f2 in serie A.\nAnni recenti.\nL'anno agonistico 2002-03 si conclude con la promozione in serie B d'Eccellenza. La Solac Basket Veroli militava in serie C1, poi nell'anno agonistico 2002-03 la promozione in serie B2 coronata l'anno dopo con l'arrivo in B1. I numeri della Solac Basket Veroli, nelle stagioni 2001-2002 e 2002-2003: 72 partite di campionato, 64 vittorie, 8 sconfitte; in Coppa Italia: 10 partite, 7 vittorie, 3 sconfitte. La finale di Coppa Italia venne disputata a Montecatini Terme il 17 aprile 2003 contro l'Assigeco Casalpusterlengo, e Veroli venne sconfitta.\nNella stagione 2004-05 la societ\u00e0 laziale \u00e8 arrivata ai play-off.\nNella stagione 2005-06 la squadra ha centrato per la prima volta nella sua storia la vittoria in una partita dei play-off, contro Osimo al \"PalaBellini\" marchigiano, ma usc\u00ec al primo turno.\nAl termine dell'annata 2006-07 il Veroli viene promosso Legadue. La squadra \u00e8 allenata da Franco Gramenzi e costruita dal presidente Zeppieri, insieme al ds Iannarilli e al vice presidente Fabrizi.\nNei quarti di finale play-off i giallorossi si sbarazzano di Porto Torres con un 2-0 nella serie. Le semifinali hanno visto i verolani superare Brindisi per 3-1, infine il successo sulla Fulgor Fidenza che ha permesso la promozione in seconda serie. Decisiva \u00e8 stata la vittoria per 77-75 ottenuta al termine di gara 4, disputata il 3 giugno 2007 nella citt\u00e0 emiliana.\nIn Legadue, il Veroli Basket ha collezionato rispettivamente un 12\u00ba posto (2007-08), un 2\u00ba posto con eliminazione ai quarti play-off e conquista della Coppa Italia di Legadue (2008-09), un altro 2\u00ba posto e un'altra Coppa di Lega, ma anche il raggiungimento delle finali play-off perse contro Sassari (2009-10), un 6\u00ba posto con vittoria della terza Coppa di Lega ed eliminazione nelle semifinali play-off (2010-2011), un 8\u00ba posto con eliminazione ai quarti (2011-12), un 14\u00ba posto (2012-13), un 6\u00ba posto (2013-14), fino al torneo 2014-15 abbandonato a competizione in corso.\nLo scioglimento.\nIl 14 febbraio 2015, la squadra rinuncia a proseguire l'attivit\u00e0 sportiva e viene esclusa dal Giudice Sportivo Nazionale dal campionato di Serie A2 Gold con la conseguente possibilit\u00e0 di partecipare esclusivamente a campionati a libera partecipazione e con lo scioglimento del vincolo degli atleti tesserati senior, oltre all'annullamento di tutte le partite gi\u00e0 disputate.\nRoster 2014-2015.\n\"Aggiornato al 3 gennaio 2015\"\nStaff tecnico:"}
{"id": "1169525", "revid": "110157", "url": "https://it.wikipedia.org/wiki?curid=1169525", "title": "Ertingen", "text": "Ertingen \u00e8 un comune tedesco di 5.557 abitanti, situato nel land del Baden-W\u00fcrttemberg."}
{"id": "1169526", "revid": "110157", "url": "https://it.wikipedia.org/wiki?curid=1169526", "title": "Eschach (Baden-W\u00fcrttemberg)", "text": "Eschach \u00e8 un comune tedesco di 1.831 abitanti, situato nel land del Baden-W\u00fcrttemberg."}
{"id": "1169527", "revid": "110157", "url": "https://it.wikipedia.org/wiki?curid=1169527", "title": "Eschbach (Baden-W\u00fcrttemberg)", "text": "Eschbach \u00e8 un comune tedesco di 2.295 abitanti, situato nel land del Baden-W\u00fcrttemberg."}
{"id": "1169528", "revid": "767487", "url": "https://it.wikipedia.org/wiki?curid=1169528", "title": "Eschbronn", "text": "Eschbronn \u00e8 un comune tedesco di 2.122 abitanti, situato nel land del Baden-W\u00fcrttemberg."}
{"id": "1169529", "revid": "110157", "url": "https://it.wikipedia.org/wiki?curid=1169529", "title": "Eschenbach (Germania)", "text": "Eschenbach \u00e8 un comune tedesco di 2.232 abitanti, situato nel land del Baden-W\u00fcrttemberg."}
{"id": "1169530", "revid": "123271195", "url": "https://it.wikipedia.org/wiki?curid=1169530", "title": "Lingua lituana", "text": "La lingua lituana (\"lietuviu\u0327 kalba;\" ) appartiene al ramo orientale delle lingue baltiche all'interno della famiglia delle lingue indoeuropee. \u00c8 lingua ufficiale della Repubblica di Lituania, attualmente usata da pi\u00f9 di tre milioni e mezzo di parlanti. Dialetti lituani sono diffusi anche nel nord-est della Bielorussia e in Polonia, nella zona di Suwa\u0142ki.\nStoria.\nIl lituano \u00e8 una lingua tanto complessa quanto interessante. Declinazione e coniugazione sono molto ricche, e il lessico lituano \u00e8 estremamente arcaico: tra tutte le lingue indoeuropee, le lingue baltiche sono quelle rimaste pi\u00f9 vicine alla lingua protoindoeuropea.\nIl lituano \u00e8 un parente stretto della lingua lettone e del prussiano antico. Si \u00e8 separato dal lettone solo nel basso medioevo (XII/XIII secolo).\nIl pi\u00f9 antico documento scritto in lituano \u00e8 una traduzione risalente al 1503-1525 del Padre Nostro, dell'Ave Maria e del Credo. Il primo libro stampato in lituano \u00e8 del 1547, tuttavia l'analfabetismo rimase fortissimo fino a tutto il Settecento e perci\u00f2 non vi furono molte pubblicazioni. La lingua di questi primi testi, del XVI e XVII secolo, \u00e8 normalmente chiamata antico lituano e differisce notevolmente dal moderno lituano, in quanto presenta ancora il numero duale e altri quattro casi secondari.\nNel 1864, come conseguenza della Rivolta di Gennaio, fu proibita dal governo russo la stampa di libri in lituano usando l'alfabeto latino. Perci\u00f2 i libri venivano stampati in Prussia Occidentale e negli Stati Uniti ed erano contrabbandati in Lituania. Il bando fu abolito nel 1904.\nA livello popolare, il lituano presenta un ricchissimo patrimonio folkloristico di canti popolari, leggende, fiabe e proverbi, spesso di notevole antichit\u00e0.\nNonostante la piccola area di diffusione \u00e8 possibile distinguere diversi idiomi, che sono raggruppabili in due grandi gruppi: l'auk\u0161taita (alto lituano) e lo \u017eemaita (basso lituano).\nLa lingua scritta si basa sull'idioma \"auk\u0161tai\u010diu\u0327\" della regione Suvalkija.\nDal 1\u00ba maggio 2004 il lituano \u00e8 anche una delle lingue ufficiali dell'Unione europea.\nAlfabeto.\nL'alfabeto ufficiale lituano fu creato nel 1918, in seguito alla prima indipendenza della Lituania, e sostitu\u00ec le diverse grafie in uso prima della guerra, basate sulla grafia tedesca o su quella polacca. Per esempio, il digramma \"cz\", di origine polacca, fu sostituito con \"\u010d\". \u00c8 composto da 32 lettere:\nLe lettere con segni diacritici sono del tutto distinte e appaiono separatamente sui dizionari, secondo l'ordine specificato nella tabella.\nLe vocali a\u0327, e\u0327, i\u0327 e u\u0327 nonch\u00e9 \u016b sarebbero pi\u00f9 lunghe, ma non vengono solitamente pronunciate come tali. Servono nella lingua scritta a distinguere nominativo e accusativo da una parte, strumentale e genitivo dall'altra. z e \u017e sono sonore. La f e la w vengono utilizzate solo in parole straniere.\nI digrammi \"ch\", \"dz\" e \"d\u017e\" rappresentano rispettivamente i suoni x, \u02a3 e \u02a4.\nGrammatica.\nIl lituano ha una flessione complessa. Esistono cinque declinazioni per i sostantivi e tre per gli aggettivi, ciascuna con sette casi: nominativo, genitivo, dativo, accusativo, strumentale, locativo e vocativo. Altri tre casi (allativo, illativo, adessivo) erano presenti nel lituano antico: i primi due sopravvivono in alcune espressioni idiomatiche e nella lingua parlata, mentre il terzo \u00e8 caduto del tutto in disuso. Oltre a singolare e plurale \u00e8 presente il duale, che per\u00f2 ufficialmente \u00e8 caduto in disuso.\nI verbi sono distinti in tre coniugazioni e presentano quattro tempi semplici (pi\u00f9 otto tempi composti) all'indicativo e uno per congiuntivo e imperativo. La terza persona \u00e8 unica per il singolare e il plurale. Ogni tempo ha due participi, uno attivo e uno passivo; \u00e8 inoltre presente l'infinito insieme ad alcune forme simili al gerundio.\nVocabolario.\nVocabolario indo-europeo.\nIl lituano \u00e8 una delle lingue pi\u00f9 antiche della famiglia indoeuropea, e conserva diverse parole simili al sanscrito, soprattutto tra i sostantivi: \"s\u016bnus\" (russo \"syn\", inglese \"son\", italiano \"figlio\"), \"antras\" (sanscrito \"antaras\", tedesco \"ander(es)\", italiano \"secondo, altro\"), \"vilkas\" (russo \"volk\", inglese \"wolf\", italiano \"lupo\"). Il lituano ha mantenuto la \"s\" delle radici indoeuropee, che invece \u00e8 andata perduta in molte altre lingue: \"sniegas\" (russo \"sneg\", polacco \"\u015bnieg\", inglese \"snow\", italiano \"neve\").\nParole straniere.\nLa maggior parte del vocabolario lituano di base mantiene le radici arcaiche, con l'eccezione di alcune parole importate dalle lingue slaviche o germaniche insieme al concetto che esse esprimono: \u00e8 questo il caso per esempio di \"stiklas\" (vetro), \"muilas\" (sapone).\nPi\u00f9 di recente sono state introdotte parole internazionali derivate dal greco (es. \"ekonomija\") o dall'inglese (es. \"kompiuteris\", \"failas\" per computer e file rispettivamente), ma sempre adattando la grafia in modo da rispecchiare la pronuncia. A volte queste affiancano una radice in lituano e una straniera (es. \"\u0161viesoforas\", semaforo, include la parola lituana \"\u0161viesa\" che significa luce): quando una parola \u00e8 di uso comune, infatti, si preferisce creare nuove parole lituane, mentre i termini che originano in ambito scientifico mantengono la radice straniera.\nCome in lettone, tutti i nomi propri di persona o di luogo vengono modificati in modo da declinarli cos\u00ec come tutti gli altri sostantivi. Per esempio, non solo \"Milano\" diventa \"Milanas\", ma anche il paese di Origgio diventa \"Orid\u017eas\" e un ragazzo lituano parler\u00e0 della sua fidanzata Anna chiamandola \"Ona\"."}
{"id": "1169533", "revid": "110157", "url": "https://it.wikipedia.org/wiki?curid=1169533", "title": "Essingen (Baden-W\u00fcrttemberg)", "text": "Essingen \u00e8 un comune tedesco di 6.419 abitanti, situato nel land del Baden-W\u00fcrttemberg."}
{"id": "1169535", "revid": "536103", "url": "https://it.wikipedia.org/wiki?curid=1169535", "title": "Esslingen am Neckar", "text": "Esslingen am Neckar (lett.: \u00abEsslingen sul Neckar\u00bb) \u00e8 una citt\u00e0 tedesca di abitanti, situata nel land del Baden-W\u00fcrttemberg.\nGeografia fisica.\nPosizione.\nEsslingen am Neckar si trova lungo un meandro del fiume Neckar a sud-ovest di Stoccarda. Il fiume attraversa l'area urbana da sud-ovest a nord-est. Il centro storico \u00e8 situato a nord del fiume. Qui si trova anche la diga di Esslingen. Venendo dal comune di Altbach, il Neckar attraversa prima il sobborgo di Zell e poi lascia l'area urbana tra i sobborghi di Mettingen e Weil in direzione di Stoccarda. Esslingen am Neckar si estende tra le alture dello Schurwald a est e la pianura Filderebene a sud.\nL'altitudine della citt\u00e0 varia tra i 230 metri nella valle del Neckar e i 498 metri nello Schurwald.\nUtilizzo delle superfici.\nEsslingen ha una superficie di 4.643 ettari, di cui 1.193 ettari di foresta e 112 ettari di corsi d'acqua. Su 93 ettari si coltivano viti che appartengono alla regione vitivinicola del W\u00fcrttemberg. Su 1.662 ettari sono stati costruiti gli edifici nei quali vivono i 90.000 abitanti della citt\u00e0, oltre a vie, piazze, strade e ferrovie.\nComuni limitrofi.\nI seguenti comuni e le seguenti citt\u00e0 confinano con la citt\u00e0 di Esslingen am Neckar. Vengono citati in senso orario cominciando dal nord: Kernen im Remstal, Aichwald, Baltmannsweiler, Plochingen, Altbach, Deizisau, Denkendorf und Ostfildern e Stoccarda.\nSuddivisione della citt\u00e0.\nLa citt\u00e0 \u00e8 costituita dai seguenti 24 quartieri:\nBerkheim, Br\u00fchl, Hegensberg, Hohenkreuz, Innenstadt, Kennenburg, Kimmichsweiler/Oberhof, Krummenacker, Liebersbronn, Mettingen, Neckarhalde, Oberesslingen, Obertal, Pliensauvorstadt, R\u00fcdern, Serach, Sankt Bernhardt, Sirnau, Sulzgries, W\u00e4ldenbronn, Weil, Wiflingshausen, Zell, Zollberg.\nInoltre appartiene a Esslingen l'exclave \"Stadtwald Esslingen am Neckar Stiftswald\" nel territorio urbano di Stoccarda (\u264148\u00b0 44\u2032 41,24\u2033 N, 9\u00b0 3\u2032 41,69\u2033 E).\nPianificazione territoriale.\nEsslingen \u00e8 una localit\u00e0 centrale della regione di Stoccarda. Appartengono al territorio di Esslingen anche le citt\u00e0 e i comuni al nord del circondario, ossia: Aichwald, Altbach, Baltmannsweiler, Deizisau, Denkendorf, Hochdorf, Lichtenwald, Neuhausen auf den Fildern, Ostfildern, Plochingen, Reichenbach an der Fils e Wernau.\nStoria.\nStoria antica.\nNel territorio di Esslingen sono stati ritrovati reperti archeologici risalenti al Neolitico, periodo nel quale il territorio \u00e8 stato popolato. Resti di insediamenti umani del 1000 a.C. si trovano sotto l'attuale chiesa cittadina (Stadtkirche).\nEpoca romana.\nNel I secolo d.C. il territorio di Esslingen divenne parte dell'Impero romano, dopo che i romani attorno al 70 d.C. avevano oltrepassato il Reno. In quell'epoca furono costruite nell'area di Oberesslingen una fattoria romana e a Berkheim una villa romana. Gli insediamenti pi\u00f9 vicini di maggiori dimensioni erano Cannstatt e K\u00f6ngen (Grinario).\nEpoca delle migrazioni ed epoca merovingia.\nNel territorio di Esslingen non sono stati ritrovati reperti prealemanni di epoca post-romana, che invece sono presenti nella pianura Filder. Provengono da R\u00fcdern alcuni reperti che fanno pensare a una ricca sepoltura dagli influssi orientali, come ad esempio una sequenza di punte di frecce con tre ali. Il nome della localit\u00e0, che termina in \"-ingen\", fa riferimento a un'associazione di persone nella quale giocava un ruolo rilevante - come capofamiglia o come signore del territorio - un uomo chiamato Hezzilo o Hetsilo. Questo nome, assieme al suffisso, \"-ingen\", divenne la denominazione del villaggio e successivamente della citt\u00e0.\nNel VI secolo gli Alemanni furono sottomessi dai Merovingi sotto il regno di Clodoveo I. Ciononostante gli Alemanni ricoprirono incarichi amministrativi anche sotto il dominio franco e costituirono un ducato nel Regno franco. Nell'VIII secolo tentarono nuovamente di instaurare un dominio indipendente. Il tentativo fall\u00ec nel 746 con la strage di Canstatt, che pose fine al ducato degli Alemanni.\nIn un reperto archeologico sepolcrale molto importante sono stati ritrovati grazie a G\u00fcnter Fehring i resti della Vitalis-Cella sotto la Chiesa di San Dionisio. I resti di insediamenti umani attorno alla cella risalgono alla tarda epoca merovingia. Pi\u00f9 antiche sono invece le aree sepolcrali di Oberesslingen e Sirnau.\nTestimonianze documentali e ascesa della citt\u00e0.\nLa prima testimonianza documentale di Esslingen risale all'anno 777. L'abate Fulrado di Saint Denis lasci\u00f2 in eredit\u00e0 la \"Cella\" oltre il Neckar, che in precedenza aveva ricevuto da un nobile alemanno di nome \"Hafti\", e le ossa del martire Vitale al monastero reale merovingio di Saint-Denis vicino a Parigi. Dopo la morte dell'abate (nel 784) il monastero fece trasportare i resti di San Vitale dall'Italia alla \"Cella.\" Successivamente il luogo divenne un importante centro di pellegrinaggio. La prima citazione del nome \"Esslingen\" in forma di \"Hetsilinga\" si trova in un documento ufficiale di Ludovico il Germanico dell'866, nel quale viene confermato al luogo in cui si trova la \"Cella\" il diritto di tenere il mercato. Probabilmente Ludovico il Germanico gli aveva gi\u00e0 concesso tale diritto attorno all'anno 800 per salvaguardare le entrate pecuniarie del monastero e i rifornimenti dei pellegrini. Favorevole allo sviluppo di un mercato e del pellegrinaggio era la posizione strategica del luogo su una via di grande comunicazione tra le Fiandre e il Norditalia, che attraversava un'area vicina ad Esslingen.\nTra il 950 e il 1050 circa Esslingen batteva moneta. Esistono solo poche testimonianze scritte risalenti a questo periodo. Si suppone che Esslingen fosse un luogo largamente edificato quando Rodolfo di Rheinfelden tenne un convegno di principi a Esslingen nell'anno 1077. Nello stesso anno Enrico IV di Franconia mosse guerra al rivale Rodolfo e una delle battaglie si svolse nei pressi di Esslingen. Se il luogo in precedenza era probabilmente sotto il dominio dei duchi di Svevia, nell'anno 1079 and\u00f2, assieme al titolo ducale di Svevia e alla fortezza di Hohenstaufen, a Federico I di Svevia e, in questo modo, alla dinastia degli Hohenstaufen.\nGli Hohenstaufen al potere.\nFederico Barbarossa lasci\u00f2 nel 1181 al suo delegato di Esslingen incarichi politici e giuridici, che interessavano anche i territori circostanti. In questo modo fece di Esslingen una citt\u00e0 libera dell'Impero.\nIl 30 dicembre 1213 l'Imperatore Federico II di Svevia don\u00f2 la chiesa cittadina di San Dioniso con l'antistante Pfleghof al Capitolo del Duomo di Spira. Nel XIII secolo fu iniziata la costruzione di molti grandi edifici a Esslingen. Furono edificati monasteri, i ponti sul Neckar risalgono a quell'epoca e fu costruita la Chiesa di San Vitale. Nel 1229 furono menzionati per la prima volta in un documento di donazione all'Abbazia di Salem il titolo di citt\u00e0 e l'ufficio degli scoltetti di Esslingen.\nDiversi signori della famiglia Hohenstaufen dimorarono a Esslingen, tra cui Enrico VI e Corrado IV di Svevia. Nel 1284 Rodolfo I d'Asburgo concesse alla citt\u00e0 una costituzione, con la quale furono affidati incarichi amministrativi anche al patriziato e alle corporazioni di arti e mestieri.\nAssieme alla ricchezza arrivarono in citt\u00e0 nel XIII secolo gli ordini mendicanti. Predicavano povert\u00e0 e penitenza, e si prendevano cura della salute spirituale della popolazione cittadina. I dominicani, i francescani e i carmelitani ricevettero presto doni e lasciti significativi, con i quali costruirono monasteri e chiese nell'area cittadina.\nConflitto con i W\u00fcrttemberg.\nNel 1246 Esslingen combatt\u00e9 contro il conte Ulrico I di W\u00fcrttemberg sostenendo gli Hohenstaufen nella battaglia presso Francoforte. In questo modo ebbe inizio un conflitto secolare con i W\u00fcrttemberg, che ebbe conseguenze anche nella guerra tra Enrico VI di Svevia ed Eberardo I, quando nel 1312 Stoccarda e altre citt\u00e0 del W\u00fcrttemberg dovettero sottomettersi al dominio della citt\u00e0 di Esslingen, prima della loro liberazione con la pace del 1316. Nel 1356 Carlo IV di Lussemburgo approfitt\u00f2 dell'ormai perdurante contesa, quando in seguito a un conflitto tra corporazioni fece assediare la citt\u00e0 di Esslingen da Eberardo II di W\u00fcrttemberg. Nel tardo XIV secolo si scatenarono altri conflitti tra le citt\u00e0 sveve e i W\u00fcrttemberg, che ebbero fine solo con la battaglia di D\u00f6ffingen.\nTra il 1448 e il 1454 alcune contese doganali con il conte Ulrico V portarono alla grande guerra tra citt\u00e0, che fu poi vinta dai W\u00fcrttemberg. Esslingen stipul\u00f2 dunque prima un'alleanza con il Baden, poi, nel 1473, un trattato con il conte del W\u00fcrttemberg, che esentava gli abitanti di Esslingen dalle tasse sui possedimenti situati nella contea. Il trattato, rinnovato nel 1477, rest\u00f2 valido fino alla perdita dell'immediatezza imperiale.\nGi\u00e0 tra il 1472 e il 1473, poco dopo la morte di Johannes Gutenberg, Konrad Feyner apr\u00ec con l'Officina di Esslingen (\"Esslinger Offizin\") la prima tipografia di Esslingen.\nAmministrazione.\nGemellaggi.\nEsslingen \u00e8 gemellata con:"}
{"id": "1169536", "revid": "767487", "url": "https://it.wikipedia.org/wiki?curid=1169536", "title": "Ettenheim", "text": "Ettenheim \u00e8 una citt\u00e0 tedesca di 11.935 abitanti, situata nel land del Baden-W\u00fcrttemberg."}
{"id": "1169539", "revid": "74801", "url": "https://it.wikipedia.org/wiki?curid=1169539", "title": "Ettlingen", "text": "Ettlingen \u00e8 un comune tedesco di abitanti, situato nel land del Baden-W\u00fcrttemberg.\nDalla citt\u00e0 di Ettlingen proviene la famiglia di origine ebraica degli Ottolenghi (diffusa in Piemonte e Lombardia), fuggita in Italia in seguito alle espulsioni avvenute tra il XV e il XVI secolo."}
{"id": "1169541", "revid": "118432148", "url": "https://it.wikipedia.org/wiki?curid=1169541", "title": "Eutingen im G\u00e4u", "text": "Eutingen im G\u00e4u \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169542", "revid": "767487", "url": "https://it.wikipedia.org/wiki?curid=1169542", "title": "Fahrenbach", "text": "Fahrenbach \u00e8 un comune tedesco di 2.886 abitanti, situato nel \"Land\" del Baden-W\u00fcrttemberg."}
{"id": "1169543", "revid": "3115", "url": "https://it.wikipedia.org/wiki?curid=1169543", "title": "Feldberg (Germania)", "text": "Feldberg (ufficialmente Feldberg (Schwarzwald); letteralmente: \"Feldberg (Foresta Nera)\") \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169544", "revid": "767487", "url": "https://it.wikipedia.org/wiki?curid=1169544", "title": "Fichtenau", "text": "Fichtenau \u00e8 un comune tedesco di 4.607 abitanti, situato nel land del Baden-W\u00fcrttemberg."}
{"id": "1169546", "revid": "113814481", "url": "https://it.wikipedia.org/wiki?curid=1169546", "title": "Fichtenberg", "text": "Fichtenberg \u00e8 un comune tedesco di 2.889 abitanti, situato nel land del Baden-W\u00fcrttemberg."}
{"id": "1169551", "revid": "110157", "url": "https://it.wikipedia.org/wiki?curid=1169551", "title": "Filderstadt", "text": "Filderstadt \u00e8 un comune tedesco di 46.083 abitanti, situato nel land del Baden-W\u00fcrttemberg.\n\u00c8 capolinea della linea S2 della \"S-Bahn\" di Stoccarda."}
{"id": "1169552", "revid": "110157", "url": "https://it.wikipedia.org/wiki?curid=1169552", "title": "Fischerbach", "text": "Fischerbach \u00e8 un comune tedesco di 1.705 abitanti, situato nel land del Baden-W\u00fcrttemberg."}
{"id": "1169554", "revid": "110157", "url": "https://it.wikipedia.org/wiki?curid=1169554", "title": "Fischingen (Germania)", "text": "Fischingen \u00e8 un comune tedesco di 716 abitanti, situato nel land del Baden-W\u00fcrttemberg."}
{"id": "1169555", "revid": "287204", "url": "https://it.wikipedia.org/wiki?curid=1169555", "title": "Serie A2 2002-2003 (pallacanestro femminile)", "text": "Il campionato di Serie A2 di pallacanestro femminile 2002-2003 \u00e8 stato il ventitreesimo organizzato in Italia.\nLe ventotto squadre sono state suddivise in due gironi all'italiana su base geografica, con partite di andata e ritorno. La prima di ogni girone sale direttamente, le squadre che si classificano tra il secondo e il settimo posto si giocano un'altra promozione ai play-off; l'ultima di ogni girone retrocede e le altre due retrocessioni sono decise ai play-out, che coinvolgono le squadre dal decimo al tredicesimo posto.\nSalgono nella massima serie Reggio Emilia, Napoli e Caserta."}
{"id": "1169558", "revid": "110157", "url": "https://it.wikipedia.org/wiki?curid=1169558", "title": "Flein", "text": "Flein \u00e8 un comune tedesco di 6.556 abitanti, situato nel land del Baden-W\u00fcrttemberg."}
{"id": "1169559", "revid": "339392", "url": "https://it.wikipedia.org/wiki?curid=1169559", "title": "Campionato italiano femminile di pallacanestro 2003", "text": ""}
{"id": "1169560", "revid": "1684799", "url": "https://it.wikipedia.org/wiki?curid=1169560", "title": "Fleischwangen", "text": "Fleischwangen \u00e8 un comune tedesco di 629 abitanti, situato nel land del Baden-W\u00fcrttemberg."}
{"id": "1169563", "revid": "767487", "url": "https://it.wikipedia.org/wiki?curid=1169563", "title": "Fluorn-Winzeln", "text": "Fluorn-Winzeln \u00e8 un comune tedesco di 3.222 abitanti, situato nel land del Baden-W\u00fcrttemberg."}
{"id": "1169566", "revid": "110157", "url": "https://it.wikipedia.org/wiki?curid=1169566", "title": "Forbach (Baden-W\u00fcrttemberg)", "text": "Forbach \u00e8 un comune tedesco di 5.589 abitanti, situato nel land del Baden-W\u00fcrttemberg."}
{"id": "1169568", "revid": "256896", "url": "https://it.wikipedia.org/wiki?curid=1169568", "title": "Gerbillus garamantis", "text": "Il gerbillo algerino (\"Gerbillus garamantis\") \u00e8 una specie di gerbillo diffusa principalmente in Algeria."}
{"id": "1169570", "revid": "119926961", "url": "https://it.wikipedia.org/wiki?curid=1169570", "title": "Francesco Campana", "text": "Biografia.\nNel 1530, a Firenze, fu eletto da Cosimo I segretario della Repubblica e poi del Principato. Si laure\u00f2 in legge e fu primo segretario e consigliere del duca Alessandro de' Medici.\nSi rec\u00f2 in Inghilterra come inviato di Clemente VII, ricopr\u00ec la carica di abate della Chiesa di Sant'Andrea a Dovadola, divenne pievano della Chiesa di Santa Maria (Cavriglia) e della Pieve di San Lorenzo a Mirans\u00f9, priore della Chiesa di Sant'Antonio Abate di Fano.\nFu provveditore per l'Universit\u00e0 di Pisa e ambasciatore presso l'Imperatore Carlo V. Si dedic\u00f2 alla letteratura e fu egli stesso un letterato.\nNel 1537 divenne canonico del Duomo e fu parroco di San Martino a Montughi. In questa chiesa, sotto la loggia che egli fece costruire, si trova l'iscrizione: \"Franciscus Campanus / Antiqua loci religione amoenitate / Atque opportunitate invitatus / Ad suum amicorum successorumque omnium usu / Qui cum Musis commertium habuerint / A fundamentis aedificavit MDXXXIX\" , (Francesco Campana, mosso dall'antica religione, dall'amenit\u00e0 e comodit\u00e0 del luogo, per s\u00e9, per i suoi successori ed amici che avranno familiari le Muse, costru\u00ec dalle fondamenta nel 1539).\nFrancesco Campana scrisse \"Virgiliana quaestio\", opera nella quale difende Virgilio dalle imputazioni di Varo e di Tucca. La sua opera venne stampata a Firenze nel 1526, a Milano nel 1540, a Parigi nel 1546."}
{"id": "1169571", "revid": "110157", "url": "https://it.wikipedia.org/wiki?curid=1169571", "title": "Forchheim (Baden-W\u00fcrttemberg)", "text": "Forchheim \u00e8 un comune tedesco di 1.263 abitanti, situato nel land del Baden-W\u00fcrttemberg."}
{"id": "1169573", "revid": "765341", "url": "https://it.wikipedia.org/wiki?curid=1169573", "title": "David Niall Wilson", "text": "In Italia la casa editrice Gargoyle Books ha pubblicato nel 2006 il suo romanzo \"Il vangelo della Maddalena\" (\"This is My Blood\") da lui pubblicato nel 1999."}
{"id": "1169574", "revid": "106456", "url": "https://it.wikipedia.org/wiki?curid=1169574", "title": "Forchtenberg", "text": "Forchtenberg \u00e8 una citt\u00e0 tedesca di 5.074 abitanti, situata nel land del Baden-W\u00fcrttemberg.\nIl suo territorio \u00e8 bagnato dalle acque del fiume Kocher."}
{"id": "1169575", "revid": "110157", "url": "https://it.wikipedia.org/wiki?curid=1169575", "title": "Forst (Baden-W\u00fcrttemberg)", "text": "Forst \u00e8 un comune tedesco di 7.408 abitanti, situato nel land del Baden-W\u00fcrttemberg."}
{"id": "1169577", "revid": "767487", "url": "https://it.wikipedia.org/wiki?curid=1169577", "title": "Frankenhardt", "text": "Frankenhardt \u00e8 un comune tedesco di 4.798 abitanti, situato nel land del Baden-W\u00fcrttemberg.\nIl suo territorio \u00e8 bagnato dal fiume Jagst."}
{"id": "1169582", "revid": "110157", "url": "https://it.wikipedia.org/wiki?curid=1169582", "title": "Freiamt", "text": "Freiamt \u00e8 un comune tedesco di 4.276 abitanti, situato nel land del Baden-W\u00fcrttemberg."}
{"id": "1169584", "revid": "117537291", "url": "https://it.wikipedia.org/wiki?curid=1169584", "title": "Dietenheim", "text": "Dietenheim \u00e8 una citt\u00e0 tedesca di 6.569 abitanti, situato nel land del Baden-W\u00fcrttemberg."}
{"id": "1169586", "revid": "767487", "url": "https://it.wikipedia.org/wiki?curid=1169586", "title": "Gerbillus grobbeni", "text": "Il Gerbillus grobbeni \u00e8 una specie di gerbillo diffusa principalmente in Cirenaica, nella zona di Derna.\nSi presuppone che allo stato selvatico non ne sopravvivano pi\u00f9 di 250 individui."}
{"id": "1169587", "revid": "110157", "url": "https://it.wikipedia.org/wiki?curid=1169587", "title": "Freiberg am Neckar", "text": "Freiberg am Neckar \u00e8 una citt\u00e0 tedesca situata nel land del Baden-W\u00fcrttemberg."}
{"id": "1169588", "revid": "110157", "url": "https://it.wikipedia.org/wiki?curid=1169588", "title": "Fellbach", "text": "Fellbach \u00e8 un comune tedesco di 44.054 abitanti, situato nel land del Baden-W\u00fcrttemberg."}
{"id": "1169590", "revid": "767487", "url": "https://it.wikipedia.org/wiki?curid=1169590", "title": "Revolution OS", "text": "Revolution OS \u00e8 un documentario statunitense del 2001, diretto da J.T.S. Moore. Nel film si ripercorrono venti anni di storia del progetto GNU, del kernel Linux, del software libero e dell'open source.\nIl titolo ha ispirato un documentario e un libro realizzati dal giornalista Arturo Di Corinto dal titolo \"Revolution OS II\".\nTrama.\nIl film narra la storia del sistema operativo GNU/Linux, dalle sue origini al 2001, ponendo inoltre l'accento sulla differenza tra software libero e software open source e analizzando alcuni casi di programmi distribuiti sotto licenza libera (ad esempio licenza Apache e GNU General Public License). Nel documentario non mancano le accuse contro Microsoft e rivelazioni di protagonisti famosi.\nNel corso del documentario vengono intervistati noti hacker ed imprenditori, tra cui Richard Stallman, Linus Torvalds, Eric Steven Raymond, Bruce Perens, Michael Tiemann, Larry Augustin, Frank Hecker e Brian Behlendorf."}
{"id": "1169592", "revid": "116292182", "url": "https://it.wikipedia.org/wiki?curid=1169592", "title": "Freudenberg (Baden-W\u00fcrttemberg)", "text": "Freudenberg \u00e8 un comune tedesco di 3774 abitanti (31 dicembre 2018), situato nel land del Baden-W\u00fcrttemberg."}
{"id": "1169595", "revid": "125036045", "url": "https://it.wikipedia.org/wiki?curid=1169595", "title": "Freudenstadt", "text": "Freudenstadt (in alemanno \"Fraidestadt\") \u00e8 una citt\u00e0 tedesca di abitanti, situato nel land del Baden-W\u00fcrttemberg."}
{"id": "1169599", "revid": "116250440", "url": "https://it.wikipedia.org/wiki?curid=1169599", "title": "Freudental", "text": "Freudental \u00e8 un comune tedesco di 2525 abitanti, situato nel land del Baden-W\u00fcrttemberg."}
{"id": "1169601", "revid": "104458", "url": "https://it.wikipedia.org/wiki?curid=1169601", "title": "Fischingen", "text": ""}
{"id": "1169602", "revid": "110157", "url": "https://it.wikipedia.org/wiki?curid=1169602", "title": "Frickenhausen", "text": "Frickenhausen \u00e8 un comune tedesco di 8.847 abitanti, situato nel land del Baden-W\u00fcrttemberg."}
{"id": "1169607", "revid": "767487", "url": "https://it.wikipedia.org/wiki?curid=1169607", "title": "Frickingen", "text": "Frickingen \u00e8 un comune tedesco di 2.768 abitanti, situato nel land del Baden-W\u00fcrttemberg."}
{"id": "1169609", "revid": "767487", "url": "https://it.wikipedia.org/wiki?curid=1169609", "title": "Fridingen an der Donau", "text": "Fridingen an der Donau \u00e8 una citt\u00e0 tedesca di abitanti, situato nel land del Baden-W\u00fcrttemberg."}
{"id": "1169610", "revid": "33689", "url": "https://it.wikipedia.org/wiki?curid=1169610", "title": "Publio Settimio Geta (console 203)", "text": "Biografia.\nGeta nacque a Leptis Magna, nella provincia d'Africa; era fratello di Settimio Severo, che in seguito sarebbe divenuto imperatore (193-211), anche se non \u00e8 noto se fosse il fratello maggiore o minore.\nGeta fu \"decemvir stlitibus iudicandis\", \"tribunus militum\" della Legio \"II Augusta\", questore nella provincia di \"Creta et Cyrene\" ed \"aedil cerialis\". Nel 185 divenne \"legatus legionis\" della I \"Italica\", poi fu proconsole di Sicilia (probabilmente intorno al 187/188) e poi legato della provincia di Lusitania (intorno al 188/189).\nLa sua carriera include un consolato suffetto, ottenuto probabilmente nel 191, e successivamente il governo della Mesia inferiore, ottenuta probabilmente per volere dell'imperatore Commodo. Il comando dell'esercito di quella provincia gli permise di aiutare il fratello quando questi prese le armi per conquistare la porpora e venne acclamato imperatore nell'aprile 193 dalle legioni della Pannonia superiore.\nIl culmine della carriera politica di Geta fu la legatura della Dacia (194/195\u2013?197) e il secondo consolato, ora ordinario, del 203."}
{"id": "1169613", "revid": "767487", "url": "https://it.wikipedia.org/wiki?curid=1169613", "title": "Friedenweiler", "text": "Friedenweiler \u00e8 un comune tedesco di 2.170 abitanti, situato nel land del Baden-W\u00fcrttemberg."}
{"id": "1169615", "revid": "45927", "url": "https://it.wikipedia.org/wiki?curid=1169615", "title": "Stadio Generale Gaeta di Enna", "text": ""}
{"id": "1169618", "revid": "110157", "url": "https://it.wikipedia.org/wiki?curid=1169618", "title": "Friesenheim (Baden-W\u00fcrttemberg)", "text": "Friesenheim \u00e8 un comune tedesco di 12.721 abitanti, situato nel land del Baden-W\u00fcrttemberg."}
{"id": "1169620", "revid": "306856", "url": "https://it.wikipedia.org/wiki?curid=1169620", "title": "Jean Soldini", "text": "Biografia.\nSi \u00e8 formato a Milano e a Parigi, dove nel 1995 ha ottenuto l'Habilitation \u00e0 diriger des recherches (presidente della commissione esaminatrice, il filosofo Jacques Ranci\u00e8re) dopo un dottorato di ricerca in Filosofia e un precedente dottorato di ricerca in ambito storico-artistico (storia dell'architettura).\nMetafisica e ospitalit\u00e0.\nI suoi studi sono volti a delineare una metafisica come resistenza alla cancellazione dell'Altro, alimentata da un'estetica dell'ospitalit\u00e0. Quest'ultima non va confusa con un'estetizzazione dell'ospitalit\u00e0, ma vuole essere filosofia impegnata a riflettere sul sentire attraverso ci\u00f2 che nei sensi ha la sua componente imprescindibile: donare e ricevere cibo, acqua, un tetto sotto cui dormire, un abbraccio. \nSoldini \u00e8 anche autore di diversi saggi su Alberto Giacometti volti a rintracciare i margini filosofici di un percorso creativo che ha messo in primo piano il desiderio vitale di conoscere radicalmente.\nCollegamenti esterni.\nhttps://nuovaprovincia.blogspot.com/2012/02/jean-soldini-frontiera-e-vita-in-comune.html\nhttps://nuovaprovincia.blogspot.com/2011/07/unintervista-jean-soldini.html\nhttp://www.viceversaletteratura.ch/author/6044"}
{"id": "1169626", "revid": "88740", "url": "https://it.wikipedia.org/wiki?curid=1169626", "title": "Friolzheim", "text": "Friolzheim \u00e8 un comune tedesco di 4.111 abitanti, situato nel land del Baden-W\u00fcrttemberg.\nGeografia\nPosizione del comune di Friolzheim nel circondario dell'Enzkreis Friolzheim si trova nella regione Nordschwarzwald (Foresta nera del nord) sul confine orientale dell'Enzkreis e appartiene pertanto alla Regione Metropolitana di Stoccarda. Sita al centro della regione dell'Heckeng\u00e4u, Friolzheim \u00e8 in una posizione ben servita dai collegamenti stradali, trovandosi direttamente sull'autostrada A8 (a 1,5 km dall'uscita Heimsheim). Le citt\u00e0 di Pforzheim nella regione del Nordschwarzwald e di Leonberg nella regione di Stoccarda sono velocemente raggiungibili in automobile, tramite autostrada oppure utilizzando l'ottima rete di trasporti pubblici locali. Nel territorio comunale si trova il villaggio abbandonato di Siechenhaus.\nComuni confinanti\nWimsheim, M\u00f6nsheim, Heimsheim, Tiefenbronn\nStoria\nSul territorio di Friolzheim esisteva probabilmente un insediamento umano gi\u00e0 in epoca celtica. Ne sono la prova le varie tombe celtiche presenti nell'area boschiva dell'Hagenschie\u00df sul confine occidentale del territorio. Risalente all'epoca romana, il territorio ospita uno dei pochi tratti compresi nel circondario dell'Enzkreis della strada romana che va da (Stoccarda) Bad Cannstatt, attraversando Pforzheim (Portus), in direzione Strasburgo (Argentoratum) e Magonza (Mogontiacum).\nAll'epoca dei ducati carolingi ereditari, Friolzheim apparteneva al ducato di Franconia. Il luogo \u00e8 ricordato in documenti per la prima volta attorno all'anno 1105, con il nome Friolesheim. Nel XV secolo era in possesso dei Signori di Gemmingen e dei Margravi del Baden. Nel 1461 Diether von Gemmingen vendette il villaggio al convento di Hirsau. Nel 1807 il paese pass\u00f2 dal distretto conventuale di Hirsau (i distretti conventuali, chiamati Klosteramt, erano un'antica unit\u00e0 amministrativa del W\u00fcrttemberg, creata ai tempi della Riforma, per il governo dei beni e delle propriet\u00e0 dei conventi cattolici soppressi) al baliaggio di Calw (i baliaggi, chiamati Oberamt, erano un'antica unit\u00e0 amministrativa in cui era suddiviso il W\u00fcrttemberg fino al 1936, sostituita dal circondario, il Landkreis) e nell'anno successivo, in base al Decreto Reale sulla riorganizzazione dei baliaggi del 26 aprile 1808, al baliaggio (Oberamt) di Leonberg. Nel 1832 il comune ottenne il diritto di tenere mercato. Nel 1895 un grande incendio devast\u00f2 il centro del villaggio.\nDurante la Seconda Guerra Mondiale Friolzheim sub\u00ec gravi danni a seguito di un bombardamento alleato e di attacchi di artiglieria delle truppe francesi, nella fase finale della guerra, lamentando un elevato numero di vittime civili. Nell'aprile del 1945 Friolzheim fu infine occupata da truppe marocchine. Nel luglio del 1945 Friolzheim fu assegnata alla zona di occupazione americana.\nNel quadro della riforma dei circondari del Baden-W\u00fcrttemberg, Friolzheim fu staccata, contro il parere espresso dai cittadini, dal circondario di Leonberg e, il 1\u00ba gennaio del 1973, fu assegnata al nuovo circondario dell'Enzkreis. I legami con l'antico circondario e capoluogo Leonberg perdurano ancora oggi. Negli anni '70 il governo del Land Baden-W\u00fcrttemberg prese in considerazione l'ipotesi di realizzare un nuovo aeroporto internazionale per la citt\u00e0 di Stoccarda, ad ovest della capitale del Land e in parte sul territorio di Friolzheim. A tal fine si sarebbe dovuta spianare completamente la zona del monte Geissberg. In seguito all'ondata di proteste contro tale progetto questo fu abbandonato e si decise di ampliare il grande aeroporto esistente a Echterdingen.\nReligioni\nFino al termine della Seconda Guerra Mondiale Friolzheim era un tipico comune del W\u00fcrttemberg e quindi quasi esclusivamente evangelico. A seguito dell'immigrazione di profughi dopo la guerra e di cittadini stranieri, oggi \u00e8 presente anche un'elevata percentuale di persone di fede cattolica romana. Oltre alla parrocchia evangelica e cattolica, a Friolzheim si trova anche una chiesa neo-apostolica e una comunit\u00e0 parrocchiale regionale della Christusbund (Lega di Cristo) del W\u00fcrttemberg.\nEvoluzione demografica\n1871: 742\n1900: 754\n1939: 658\n1950: 936\n1961: 1235\n1971: 2023\n1982: 3035\n1992: 3423\n2000: 3537\n2005: 3623\n2010: 3629\n2015: 3948\n2016: 3995\n2017: 4050\n2018: 4146\nAmministrazione\nFriolzheim, insieme ad altri cinque comuni, \u00e8 un membro della comunit\u00e0 amministrativa (Verwaltungsverband) Heckeng\u00e4u. Oltre alla locale casa di cura per persone non autosufficienti \"Schwester-Karoline-Haus\" il comune gestisce insieme a vari comuni confinanti la casa di cura e assistenza per anziani Haus Heckeng\u00e4u, ad Heimsheim.\nCon il comune confinante di Wimsheim esiste un consorzio idrico. Insieme al comune di M\u00f6nsheim \u00e8 stato fondato nel febbraio 2005 il consorzio Interkom Gewerbepark Heckeng\u00e4u (Parco industriale intercomunale Heckeng\u00e4u), nel quale i due comuni gestiscono una zona industriale in comune. Negli anni a venire deve essere aperta nel territorio di Reute la seconda porzione della zona industriale.\nConsiglio comunale\nNelle elezioni comunali del 25 maggio 2014 ai Freie W\u00e4hler (Liberi Elettori) sono spettati 6 seggi (43,96 %), alla lista \u201eWir f\u00fcr Friolzheim\u201c (WFF - Noi per Friolzheim) 5 seggi (37,02 %) alla CDU / B\u00fcrgerliste (Lista civica) 3 seggi (19,03 %).\nBorgomastro\nErnst Reinhardt (1911\u20131940),\nFr. Michael Jetter (1945\u20131948),\nGustav Koch (1948\u20131954),\nWalter Rehm (1954\u20131986),\nManfred Schenk (1986\u20132002),\nMichael Sei\u00df (2002-)\nStemma\nNel 1937 il comune, che fino a quel momento non esibiva n\u00e9 uno stemma n\u00e9 un proprio sigillo, accett\u00f2 uno stemma proposto dalla direzione degli archivi di Stoccarda, che conteneva, in ricordo dei passati rapporti feudali, in uno scudo partito, alla destra araldica (cio\u00e8 la sinistra per l'osservatore) lo stemma dei von Gemmingen (fasciato d'azzurro e d'oro, con due fasce dorate), alla sinistra araldica (la destra per l'osservatore) una testa recisa di cervo, che allude allo stemma del monastero di Hirsau. Per rispettare le regole araldiche degli \"smalti\", cio\u00e8 dei colori, nel 1957 gli smalti della partizione, sulla destra araldica dello scudo furono scambiati e questo stemma, assieme alla bandiera, fu conferito al comune l'11 dicembre 1957 dal Ministero degli Interni Blasonatura: in uno scudo partito, alla destra araldica, su fondo oro (giallo) due fasce azzurre, alla sinistra araldica, su fondo azzurro, una testa recisa di cervo in oro (giallo).\nEconomia e Infrastrutture\n\"Trasporti\"\nIl comune \u00e8 in una posizione ben servita dai collegamenti stradali, trovandosi direttamente sull'autostrada 8 Karlsruhe - Stoccarda. Per arrivare all'uscita autostradale di Heimheim la distanza \u00e8 di circa 1,5 chilometri. Per l'aeroporto internazionale di Stoccarda Echterdingen e per la nuova Fiera di Stoccarda occorrono circa 20 minuti di viaggio. Le stazioni ferroviarie pi\u00f9 vicine sono Rutesheim, Leonberg (S-Bahn, cio\u00e8 ferrovia suburbana, in direzione Stoccarda e Weil der Stadt) e Pforzheim (Stazione ferroviaria per treni a lunga percorrenza (Fernbahnhof) e Stazione ferroviaria per treni regionali (Regionalbahnhof) in direzione Karlsruhe) (ognuna a circa 15 chilometri di distanza).\nFriolzheim appartiene all'Associazione di imprese di trasporti VPE (Verkehrsverbund Pforzheim-Enzkreis GmbH). La rete di autobus offre le linee 756, 761 (un tempo 656), 652, 653. Le stazioni sono disposte lungo le strade principali.\n\"Istruzione e Servizi sociali\"\nIl comune gestisce una scuola elementare e due scuole materne. Friolzheim partecipa tramite consorzi scolastici alla Scuola Media ad Indirizzo Tecnico (Werkrealschule) Heckeng\u00e4u di M\u00f6nsheim / Wiernsheim e al Liceo di Rutesheim. In loco esiste la casa di cura \"Schwester-Karoline-Haus\", per persone non autosufficienti, dotata di alloggi attrezzati. Il comune partecipa anche alla stazione sociale e diaconale luterana (la diaconia \u00e8 l'assistenza ai bisognosi) Heckeng\u00e4u, con sede a Wimsheim.\nCultura e luoghi di interesse\n\"Edifici\"\n\"Il \"Friolzheimer Riese\" (Il Gigante di Friolzheim): Alto\" 47 metri, un tempo torre radiofaro per uso militare con struttura in traliccio di acciaio, sul Geissberg. Oggi ha la funzione di torre radio civile utilizzata come radiofaro e per la telefonia mobile.\n\"Chiesa parrocchiale di Sant'Agapito:\" L'impianto del campanile e in parte ancora di origine romanica ed \u00e8 ricordato gi\u00e0 attorno al 1100. Nel 1522 la navata fu ampliata sotto la direzione di Jacob H\u00f6\u00df e Hans Wunderer, mentre la costruzione del coro a volta risale alla met\u00e0 del XV secolo e presento uno stemma del Baden. Nel XX secolo la chiesa fu sottoposta a modifiche e aggiunte. Nel corso dei lavori di ristrutturazione protrattisi dal 1966 al 1968 vennero alla luce sulla parete sud due figure di uguali dimensioni, dipinte sulla parete.\n\"Monumento ai caduti di guerra:\" Nel camposanto della chiesa parrocchiale di Sant'Agapito si trova il monumento ai caduti di guerra, che \u00e8 stato eretto nel 1921, in memoria dei caduti e dei dispersi della Prima Guerra Mondiale. Dopo la Seconda Guerra Mondiale, a sinistra e a destra del basamento principale sono stati aggiunti altri due basamenti con i nomi dei caduti. Sul basamento principale, che si ispira ad un sarcofago, \u00e8 raffigurato un soldato accasciato con una spada in grembo.\n\"Municipio:\" Sul lato sud della Piazza del Mercato (Marktplatz) si trova il Municipio, risalente al 1842. L'edificio in muratura intonacata, a due piani, con aperture sorrette in pietra arenaria, presenta un aspetto neoclassico. Il suo precedente impiego, come deposito delle pompe da incendio e come torchio \u00e8 ravvisabile nei grandi archi a tutto sesto, presenti al piano terra.\n\"Granaio per le decime:\" Si trova nelle immediate vicinanze della chiesa. Una lastra in pietra sopra le porte documenta l'edificazione avvenuta nell'anno 1563. Il pastorale da abate e le tre corna di cervo indicano i precedenti rapporti di propriet\u00e0 monastici e signorili. Verso il 1812 il granaio per le decime divenne pass\u00f2 in mani private. A partire da ottobre del 2011 \u00e8 a disposizione come \"casa civica\" per vari impieghi, come feste, convegni e seminari, esposizioni o anche per il lavoro di pubblica utilit\u00e0. \"Pietra miliare:\" Davanti al granaio per le decime si trova il calco di una pietra miliare romana risalente al 245 d.C. Documenta il nome romano di Pforzheim = PORTUS. La pietra fu trovata nel territorio di Friolzheim nel 1934 a 200 di distanza dalla fattoria Raubrunnen, lungo la strada commerciale romana che andava da Cannstatt a Ettlingen. La pietra riporta la distanza da Pforzheim, indicata in cinque leghe (circa 11 chilometri).\n\"Paulinenstra\u00dfe\" - Un insieme particolarmente gradevole di costruzioni a graticcio modella la strada che prende il nome dall'amata regina Paolina del W\u00fcrttemberg e che si trova a nord della Marktplatz. Gli edifici summenzionati costituiscono, con la canonica della parrocchia evangelica nella Kirchstra\u00dfe e l'antica bottega del fabbro che si affaccia sulla Marktplatz, il nucleo storico del luogo.\nManifestazioni regolari\nIl momento culminante di ogni anno \u00e8 il mercato di Pentecoste (Pfingstmarkt) che si tiene il luned\u00ec di Pentecoste. Introdotto in origine come mercato di animali e bottegai, oggi \u00e8 un punto di attrazione per decine di migliaia di persone che, da una parte visitano le tante bancarelle variopinte del mercato e dall'altra sfruttano il bel tempo che allieta sempre il mercato di Pentecoste per una \"Hocketse\", termine del dialetto alemanno-svevo che indica una festa paesana, presso uno dei tanti banchetti per la degustazione.\nNella prima domenica di Avvento si svolge tradizionalmente il Bazar Natalizio, un mercato di oggetti natalizi e invernali in prevalenza fatti in casa. A fine febbraio si d\u00e0 l'addio alla stagione fredda con il Mercato invernale.\nNatura e relax\nRelax \u00e8 ci\u00f2 che offre l'area naturale protetta \"Betzenbuckel\", che si trova a sud-est del comune. Il rilievo, a 496 m s.l.m. offre una fauna unica. Le splendenti superfici erbose a perdita d'occhio, percorse da siepi selvatiche e prati, punteggiate da asperit\u00e0 rocciose sono la caratteristica peculiare dell'Heckeng\u00e4u.\n\"Il Geissberg\", con i suoi 509 m s.l.m., \u00e8 il rilievo pi\u00f9 alto ed \u00e8 situato a nord-est di Friolzheim. Non lontano dalla frazione \"Geissberg\" con le sue ville e i campi da tennis e dal \"Friolzheimer Riese\" (Il Gigante di Friolzheim), la montagna coperta da boschi \u00e8 attraversata da numerosi sentieri.\nUn'estesa rete di sentieri e piste ciclabili, munita di segnalazioni e che attraversa tutta la Foresta Nera settentrionale, conduce fino alla zona boscosa dell'Hagenschie\u00df, sul confine occidentale del comune.\nLa sezione nord-orientale del territorio di Friolzheim \u00e8 attraversata da una parte dell'itinerario culturale europeo noto con il nome \"Sulla strada degli Ugonotti e dei Valdesi\", che attraversa la Germania a partire dal confine svizzero presso Sciaffusa, arrivando fino alla localit\u00e0 di Bad Karlshafen, nel nord dell'Assia.\n\"Barriera frangivento\": Il filare di pioppi lungo circa due chilometri che segna il confine sud-occidentale del comune costituisce un elemento del paesaggio gradevole da osservare e dall'effetto monumentale. Come un muro con porte il filare crea un viale alberato su un solo lato, che in passato serviva a proteggere il luogo dalle raffiche di vento e ad evitare la distruzione dei raccolti di grano nei campi un tempo presenti sul posto.\nPersone legate a Friolzheim\nJohann Heinrich Tafel (1673\u20131739), Consulente dei Liberi Cavalieri Imperiali\nJohann Eberhard Osiander (1750\u20131800), teologo evangelico e Arcidiacono della Cattedrale (Stiftskirche) di Stoccarda\nChristine Rapp, nata Benzinger (* ca. 1760), consorte del leader pietista Johann Georg Rapp\nJohann Josua Stutzmann (1777\u20131816), filosofo (Filosofia dell'Universo, Lettere a Goethe) e Libero docente a Heidelberg e Erlangen\nHermann barone von Bilfinger (1843\u20131919), generale di fanteria del regio esercito del W\u00fcrttemberg e Aiutante maggiore, decorato con la Gran Croce dell'Ordine Vittoriano (GCVO) (1904)\nKarl Andrassy (1860\u20131949), medico, consigliere sanitario, primario dell'Ospedale circondariale di B\u00f6blingen dal 1897 al 1930\nImanuel Stutzmann (1926\u20132015), scrittore\nEva Sch\u00f6nherr (* 1953), attrice\nUlrike Frank (* 1969), attrice\nTim Leibold (* 1993), calciatore professionista 1. FC Norimberga"}
{"id": "1169629", "revid": "767487", "url": "https://it.wikipedia.org/wiki?curid=1169629", "title": "Frittlingen", "text": "Frittlingen \u00e8 un comune tedesco di 2.099 abitanti, situato nel land del Baden-W\u00fcrttemberg."}
{"id": "1169631", "revid": "767487", "url": "https://it.wikipedia.org/wiki?curid=1169631", "title": "Fr\u00f6hnd", "text": "Fr\u00f6hnd \u00e8 un comune tedesco di 490 abitanti, situato nel land del Baden-W\u00fcrttemberg."}
{"id": "1169634", "revid": "767487", "url": "https://it.wikipedia.org/wiki?curid=1169634", "title": "Fronreute", "text": "Fronreute \u00e8 un comune tedesco di 4.339 abitanti, situato nel land del Baden-W\u00fcrttemberg."}
{"id": "1169636", "revid": "83531", "url": "https://it.wikipedia.org/wiki?curid=1169636", "title": "Furtwangen im Schwarzwald", "text": "Furtwangen im Schwarzwald \u00e8 un comune tedesco di 9.622 abitanti, situato nel land del Baden-W\u00fcrttemberg, nel cui territorio nasce il Breg, uno dei due fiumi da cui si origina il Danubio.\nStoria.\nCitt\u00e0 dal passato industriale, un tempo era sede delle pi\u00f9 importanti botteghe per la produzione di orologi, in particolare erano rinomati gli orologi musicali prodotti dal celebre orologiaio Emilian Wehrle. \nEconomia.\nAttualmente ospita insediamenti della piccola e media industria, soprattutto aziende produttrici nel campo della microelettronica e della meccanica di precisione. Questo \u00e8 anche uno dei motivi per cui la cittadina ospita la \"Fachhochschule Furtwangen\" (\"Universit\u00e0 di Furtwangen di Scienze Applicate\") fondata nel 1850.\nSport.\n\u00c8 una stazione sciistica specializzata nello sci nordico."}
{"id": "1169639", "revid": "119070088", "url": "https://it.wikipedia.org/wiki?curid=1169639", "title": "Gaggenau", "text": "Gaggenau \u00e8 una citt\u00e0 tedesca di abitanti, situata nel land del Baden-W\u00fcrttemberg.\nEconomia.\nNel comune fu fondata, nel 1681, l'omonima azienda produttrice di elettrodomestici, Gaggenau Hausger\u00e4te."}
{"id": "1169642", "revid": "33689", "url": "https://it.wikipedia.org/wiki?curid=1169642", "title": "Heresiarch", "text": ""}
{"id": "1169643", "revid": "110157", "url": "https://it.wikipedia.org/wiki?curid=1169643", "title": "Gaiberg", "text": "Gaiberg \u00e8 un comune tedesco di 2.467 abitanti, situato nel land del Baden-W\u00fcrttemberg."}
{"id": "1169645", "revid": "767487", "url": "https://it.wikipedia.org/wiki?curid=1169645", "title": "Gaienhofen", "text": "Gaienhofen \u00e8 un comune tedesco di 3.217 abitanti, situato nel land del Baden-W\u00fcrttemberg.\nLa citt\u00e0 deve la sua esistenza per la riunione dei quattro villaggi nel 1974: \"Gaienhofen\", \"Gundholzen\", \"Hemmenhofen\" e \"Horn\".\nQui ha risieduto lo scrittore tedesco Hermann Hesse ed \u00e8 visitabile un museo a lui dedicato."}
{"id": "1169647", "revid": "110157", "url": "https://it.wikipedia.org/wiki?curid=1169647", "title": "Gaildorf", "text": "Gaildorf \u00e8 un comune tedesco di 12.568 abitanti, situato nel land del Baden-W\u00fcrttemberg."}
{"id": "1169649", "revid": "767487", "url": "https://it.wikipedia.org/wiki?curid=1169649", "title": "Gailingen am Hochrhein", "text": "Gailingen am Hochrhein \u00e8 un comune tedesco di 3.070 abitanti, situato nel land del Baden-W\u00fcrttemberg."}
{"id": "1169650", "revid": "120157094", "url": "https://it.wikipedia.org/wiki?curid=1169650", "title": "Inviluppo (matematica)", "text": "In matematica, l'inviluppo di una famiglia o di un insieme di curve piane \u00e8 la curva tangente a ciascun membro della famiglia in almeno un punto.\nLa pi\u00f9 semplice espressione analitica di un inviluppo di curve nel piano formula_1 \u00e8 data dalla coppia di equazioni\ndove la famiglia \u00e8 implicitamente definita da (1); la (2), in termini informali, individua i punti in cui la \"F(x,y,t)\" rimane \"costante\". Ovviamente deve essere possibile fare la derivata parziale rispetto a \"t\" di ciascuna curva della famiglia.\nPer una famiglia di curve nel piano definite dalle equazioni parametriche formula_4, l'inviluppo si ottiene dall'equazione\ndove al variare del parametro \"p\" si ottengono le differenti curve della famiglia.\nEsempio.\nSi consideri il piano cartesiano, I quadrante, e in esso le rette passanti per i punti (0, \"k \u2013 t\") e (\"t\", 0), dove \"k\" \u00e8 una costante e la famiglia di rette \u00e8 generata dal variare del parametro \"t\". La generica equazione di tali rette \u00e8 \"y = \u2212(k \u2212 t)x/t + k \u2212 t\", ovvero, in forma implicita:\nUguagliando a zero la derivata rispetto a \"t\" si ha:\nda cui:\nSostituendo \"t\" nella definizione di \"F(x,y,t)\" si ottiene:\nche \u00e8 l'equazione della curva di inviluppo."}
{"id": "1169652", "revid": "767487", "url": "https://it.wikipedia.org/wiki?curid=1169652", "title": "Gammelshausen", "text": "Gammelshausen \u00e8 un comune tedesco di 1.415 abitanti, situato nel land del Baden-W\u00fcrttemberg."}
{"id": "1169656", "revid": "74801", "url": "https://it.wikipedia.org/wiki?curid=1169656", "title": "Gammertingen", "text": "Gammertingen \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169657", "revid": "110157", "url": "https://it.wikipedia.org/wiki?curid=1169657", "title": "G\u00e4rtringen", "text": "G\u00e4rtringen \u00e8 un comune tedesco di 11.749 abitanti, situato nel land del Baden-W\u00fcrttemberg."}
{"id": "1169658", "revid": "113953878", "url": "https://it.wikipedia.org/wiki?curid=1169658", "title": "G\u00e4ufelden", "text": "G\u00e4ufelden \u00e8 un comune tedesco situato nel land del Baden-W\u00fcrttemberg."}
{"id": "1169659", "revid": "767487", "url": "https://it.wikipedia.org/wiki?curid=1169659", "title": "Gechingen", "text": "Gechingen \u00e8 un comune tedesco di 3.941 abitanti, situato nel land del Baden-W\u00fcrttemberg."}
{"id": "1169660", "revid": "118300036", "url": "https://it.wikipedia.org/wiki?curid=1169660", "title": "Geisingen", "text": "Geisingen \u00e8 una citt\u00e0 tedesca di abitanti, situata nel land del Baden-W\u00fcrttemberg."}
{"id": "1169661", "revid": "31886", "url": "https://it.wikipedia.org/wiki?curid=1169661", "title": "Dipodillus harwoodi", "text": "Il dipodillo di Harwood (Dipodillus harwoodi) \u00e8 una specie di gerbillo.\nDistribuzione e habitat.\nQuesta specie \u00e8 diffusa nella Rift Valley, in territorio keniano e tanzaniano.\nPopola la savana ed altri ambienti aperti e secchi.\nConservazione.\nLe popolazioni sono abbondanti e disperse su un ampio territorio per cui questa specie viene ritenuta non minacciata."}
{"id": "1169662", "revid": "1409041", "url": "https://it.wikipedia.org/wiki?curid=1169662", "title": "Geislingen (circondario dello Zollernalb)", "text": "Geislingen \u00e8 una citt\u00e0 tedesca di abitanti, situata nel land del Baden-W\u00fcrttemberg.\nAmministrazione.\nGemellaggi.\nGeislingen \u00e8 gemellata con:"}
{"id": "1169663", "revid": "116074711", "url": "https://it.wikipedia.org/wiki?curid=1169663", "title": "Geislingen an der Steige", "text": "Geislingen an der Steige \u00e8 una citt\u00e0 tedesca di abitanti, situata nello Stato del Baden-W\u00fcrttemberg.\nAmministrazione.\nGemellaggi.\nGeislingen \u00e8 gemellata con:\nInoltre, dal 1953 Geisligen esercita un patronato sui profughi tedeschi della Moravia meridionale."}
{"id": "1169666", "revid": "767487", "url": "https://it.wikipedia.org/wiki?curid=1169666", "title": "Gemmingen", "text": "Gemmingen \u00e8 un comune tedesco di 4.909 abitanti, situato nel land del Baden-W\u00fcrttemberg.\nI von Gemmingen hanno origine da Johannes, vicario imperiale a Sinsheim nel 1259. Acquisito potere e ricchezze, la famiglia nel XV secolo si suddivide in varie linee:\nAlla fine del XVIII secolo il ramo cattolico di Lorena dei Massenbach ritorna nella propriet\u00e0 avita e la ricostruisce.\nNel 1793 sono vendute gran parte delle propriet\u00e0 ai parenti protestanti tedeschi. Nel 1813 la linea dei Massenbach, legata ai sovrani bavaresi acquista il titolo di baroni bavaresi.\nNel 1806 tutti i possessi equestri e sovrani delle varie linee sono mediatizzati ed incorporati in gran parte dal Wurttemberg."}
{"id": "1169667", "revid": "116250620", "url": "https://it.wikipedia.org/wiki?curid=1169667", "title": "Gemmrigheim", "text": "Gemmrigheim \u00e8 un comune tedesco di 4460 abitanti, situato nel land del Baden-W\u00fcrttemberg."}
{"id": "1169668", "revid": "1776051", "url": "https://it.wikipedia.org/wiki?curid=1169668", "title": "ZAVNOBiH", "text": "Con l'acronimo ZAVNOBiH (dal serbocroato: \"Zemaljsko antifa\u0161isti\u010dko vije\u0107e narodnog oslobo\u0111enja Bosne i Hercegovine\") si indica il Consiglio Antifascista di Stato per la Liberazione Popolare della Bosnia-Erzegovina, il pi\u00f9 alto organo di governo partigiano della Bosnia ed Erzegovina di cui rappresentava le forze di resistenza all'interno dell'AVNOJ. Il suo presidente era Vojislav Kecmanovi\u0107.\nElenco cronologico delle sedute dello ZAVNOBiH:"}
{"id": "1169669", "revid": "118299735", "url": "https://it.wikipedia.org/wiki?curid=1169669", "title": "Gengenbach", "text": "Gengenbach \u00e8 una citt\u00e0 tedesca di abitanti, situata nel \"Land\" del Baden-W\u00fcrttemberg.\nStoria.\nCitt\u00e0 dell'Ortenau, fu fondata ai margini della Foresta Nera nel XIII secolo e riconosciuto borgo fortificato (\"Oppidum\") nel 1231. Nel 1360 fu riconosciuta come citt\u00e0 libera dell'Impero, acquistando cos\u00ec successivamente voto al Reichstag, nel Banco delle citt\u00e0 imperiali sveve. La cittadina si svilupp\u00f2 intorno ad una celebre abbazia che ebbe titolo principesco e che acquist\u00f2 il diritto di voto al Reichstag nel 1751. Dopo numerose occupazioni e distruzioni, specie francesi, nel 1803 perse la propria indipendenza, venendo annessa dal Granducato del Baden. Al momento della sua annessione aveva un'estensione urbana di circa km\u00b2 14 e una popolazione di oltre 2.600 abitanti."}
{"id": "1169670", "revid": "200568", "url": "https://it.wikipedia.org/wiki?curid=1169670", "title": "Gerabronn", "text": "Gerabronn \u00e8 una citt\u00e0 tedesca situata nel land del Baden-W\u00fcrttemberg.\nGeografia fisica.\nIl suo territorio \u00e8 bagnato dal fiume Jagst."}
{"id": "1169671", "revid": "110157", "url": "https://it.wikipedia.org/wiki?curid=1169671", "title": "Gerlingen", "text": "Gerlingen \u00e8 una citt\u00e0 tedesca a nord ovest di Stoccarda, a una decina di chilometri dalla citt\u00e0 di Ludwigsburg in Baden-W\u00fcrttemberg nel circondario di Ludwigsburg. Gerlingen confina con Stuttgart-Weilimdorf, Ditzingen e Leonberg.\nGeografia.\nPosizione geografica.\nGerlingen \u00e8 il comune pi\u00f9 meridionale nel circondario di Ludwigsburg ed \u00e8 336 metri sopra il livello del mare.\nCostituenza.\nLa citt\u00e0 di Gerlingen include lo Stadt Gerlingen, Stadtteile Gehenb\u00fchl e Schillerh\u00f6he, H\u00e4user Bopser, Forchenrain, Gerlinger Heide, Glemstal, Krummbachtal."}
{"id": "1169672", "revid": "110157", "url": "https://it.wikipedia.org/wiki?curid=1169672", "title": "Gernsbach", "text": "Gernsbach \u00e8 un comune tedesco di 14.157 abitanti, situato nel land del Baden-W\u00fcrttemberg."}
{"id": "1169675", "revid": "106456", "url": "https://it.wikipedia.org/wiki?curid=1169675", "title": "Gerstetten", "text": "Gerstetten \u00e8 un comune tedesco di 11.913 abitanti, situato nel land del Baden-W\u00fcrttemberg. Esso si trova nelle Alpi sveve, \u00e8 il comune pi\u00f9 grande, insieme a Baiersbronn di tutta la Foresta Nera. \u00c8 uno dei comuni che formano l'Albuch."}
{"id": "1169676", "revid": "72387", "url": "https://it.wikipedia.org/wiki?curid=1169676", "title": "Frederick Leighton", "text": ""}
{"id": "1169677", "revid": "1543377", "url": "https://it.wikipedia.org/wiki?curid=1169677", "title": "Microfotografia", "text": "Le microfotografie sono stampe fotografiche rimpicciolite fino a raggiungere la scala microscopica. La microfotografia \u00e8 l'arte, la capacit\u00e0 e l'insieme di tecniche necessarie ad ottenere tale tipo di immagini fisiche (stampate). Le applicazioni della microfotografia possono includere lo spionaggio come nel Caso del nichelino cavo, in cui ci si riferisce a tale procedimento con la parola microfilm.\nUsando il processo del dagherrotipo, John Benjamin Dancer fu uno dei primi a produrre microfotografie, nel 1839.\nQuesti riusc\u00ec a raggiungere un tasso di riduzione di 160:1. Il signor Dancer perfezion\u00f2 le sue procedure di riduzione attraverso l'utilizzo del processo a collodio di Frederick Scott Archer, sviluppato nel 1850-51, ma interruppe il suo lavoro decennale sulle microfotografie, che praticava a livello hobbistico, senza documentare i suoi procedimenti. L'idea che la microfotografia non potesse ricoprire maggior interesse dell'essere una semplice novit\u00e0 fu un'opinione condivisa dall'edizione del 1858 del \"Dictionary of Photography\" che si riferiva al procedimento come una \"bazzecola infantile\"\nGli oggetti per osservare le microfotografie noti un tempo al grande pubblico furono i gioielli fotografici noti come \"Stanhope Viewers\" o \"Stan Hopes\", su invenzione di Ren\u00e9 Dagron; erano un modo pratico e popolare per portare con s\u00e9 ed osservare le microfotografie.\nCome gi\u00e0 detto, una importante applicazione della microfotografia sono i microfilm.\nLa microfotografia non va confusa con la fotomicrografia, cio\u00e8 la fotografia di soggetti non visibili ad occhio nudo, ottenuta mediante una fotocamera collegata ad un microscopio."}
{"id": "1169678", "revid": "1718925", "url": "https://it.wikipedia.org/wiki?curid=1169678", "title": "Giengen an der Brenz", "text": "Giengen an der Brenz \u00e8 un comune tedesco di abitanti, situato nel land del Baden-W\u00fcrttemberg.\nStoria.\nCittadina fondata presso il confine con la Baviera a nord-ovest di Ulma, \u00e8 documentata dal 1078 col nome di \"Giengin\". Nel 1391 venne riconosciuta citt\u00e0 libera dell'Impero ed entr\u00f2 quattro anni dopo nella Lega della citt\u00e0 sveve. Nel 1608 accolse la fede protestante evangelica, ospitando nel 1634 36 famiglie. Fu mediatizzata ed annessa dal W\u00fcrttemberg nel 1803, seguendone le sorti future."}
{"id": "1169679", "revid": "767487", "url": "https://it.wikipedia.org/wiki?curid=1169679", "title": "Gingen an der Fils", "text": "Gingen an der Fils \u00e8 un comune tedesco di 4.412 abitanti, situato nel land del Baden-W\u00fcrttemberg."}
{"id": "1169680", "revid": "256896", "url": "https://it.wikipedia.org/wiki?curid=1169680", "title": "Gerbillus henleyi", "text": "Il gerbillo pigmeo \u00e8 una specie di gerbillo il cui areale va dall'Algeria ad Israele ed alla penisola arabica."}
{"id": "1169681", "revid": "14691", "url": "https://it.wikipedia.org/wiki?curid=1169681", "title": "History Boys", "text": ""}
{"id": "1169683", "revid": "118432179", "url": "https://it.wikipedia.org/wiki?curid=1169683", "title": "Glatten", "text": "Glatten \u00e8 un comune tedesco di abitanti, situato nel land del Baden-W\u00fcrttemberg. Il comune \u00e8 famoso per essere stato il luogo in cui \u00e8 stata fondata la fabbrica J. Schmalz GmbH."}
{"id": "1169686", "revid": "767487", "url": "https://it.wikipedia.org/wiki?curid=1169686", "title": "Glottertal", "text": "Glottertal \u00e8 un comune tedesco di 3.072 abitanti, situato nel land del Baden-W\u00fcrttemberg."}
{"id": "1169688", "revid": "110157", "url": "https://it.wikipedia.org/wiki?curid=1169688", "title": "G\u00f6ggingen (Baden-W\u00fcrttemberg)", "text": "G\u00f6ggingen \u00e8 un comune tedesco di 2.504 abitanti, situato nel land del Baden-W\u00fcrttemberg."}
{"id": "1169689", "revid": "767487", "url": "https://it.wikipedia.org/wiki?curid=1169689", "title": "Gomadingen", "text": "Gomadingen \u00e8 un comune tedesco di 2.213 abitanti, situato nel land del Baden-W\u00fcrttemberg.\nStoria.\nIn epoca romana fu insediamento militare di un'unit\u00e0 ausiliaria a partire dalla fine del I secolo a.C. sotto la dinastia dei Flavi, al termine delle campagne germaniche di Domiziano degli anni 83-85. "}
{"id": "1169691", "revid": "110157", "url": "https://it.wikipedia.org/wiki?curid=1169691", "title": "Gomaringen", "text": "Gomaringen \u00e8 un comune tedesco di 8.522 abitanti, situato nel land del Baden-W\u00fcrttemberg."}
{"id": "1169692", "revid": "110157", "url": "https://it.wikipedia.org/wiki?curid=1169692", "title": "Gondelsheim", "text": "Gondelsheim \u00e8 un comune tedesco di 3.225 abitanti, situato nel land del Baden-W\u00fcrttemberg.\nVoci correlate.\nBertha Benz Memorial Route (Mannheim-Pforzheim-Gondelsheim-Mannheim)"}
{"id": "1169693", "revid": "767487", "url": "https://it.wikipedia.org/wiki?curid=1169693", "title": "Micrografia", "text": "La micrografia, o fotomicrografia, \u00e8 la ripresa fotografica di soggetti non visibili a occhio nudo, ottenuta mediante una fotocamera (a pellicola o digitale) opportunamente collegata ad un microscopio ottico o elettronico.\nLa fotomicrografia non va confusa con la microfotografia, cio\u00e8 la riproduzione fotografica fortemente ingrandita di soggetti visibili a occhio nudo."}
{"id": "1169696", "revid": "767487", "url": "https://it.wikipedia.org/wiki?curid=1169696", "title": "G\u00f6rwihl", "text": "G\u00f6rwihl \u00e8 un comune tedesco di 4.495 abitanti, situato nel land del Baden-W\u00fcrttemberg."}
{"id": "1169698", "revid": "767487", "url": "https://it.wikipedia.org/wiki?curid=1169698", "title": "Gosheim", "text": "Gosheim \u00e8 un comune tedesco di 3.844 abitanti, situato nel land del Baden-W\u00fcrttemberg."}
{"id": "1169699", "revid": "20090", "url": "https://it.wikipedia.org/wiki?curid=1169699", "title": "Consiglio Antifascista di Liberazione Popolare della Jugoslavia", "text": ""}
{"id": "1169700", "revid": "637734", "url": "https://it.wikipedia.org/wiki?curid=1169700", "title": "Gerbillus jamesi", "text": ""}
{"id": "1169701", "revid": "767487", "url": "https://it.wikipedia.org/wiki?curid=1169701", "title": "Gottenheim", "text": "Gottenheim \u00e8 un comune tedesco di 2.478 abitanti, situato nel land del Baden-W\u00fcrttemberg."}
{"id": "1169702", "revid": "767487", "url": "https://it.wikipedia.org/wiki?curid=1169702", "title": "Gottmadingen", "text": "Gottmadingen \u00e8 un comune tedesco di 10.403 abitanti, situato nel land del Baden-W\u00fcrttemberg."}
{"id": "1169703", "revid": "110157", "url": "https://it.wikipedia.org/wiki?curid=1169703", "title": "Graben-Neudorf", "text": "Graben-Neudorf \u00e8 un comune tedesco di 11.672 abitanti, situato nel land del Baden-W\u00fcrttemberg."}
{"id": "1169705", "revid": "767487", "url": "https://it.wikipedia.org/wiki?curid=1169705", "title": "Grabenstetten", "text": "Grabenstetten \u00e8 un comune tedesco di 1.562 abitanti, situato nel land del Baden-W\u00fcrttemberg."}
{"id": "1169708", "revid": "110157", "url": "https://it.wikipedia.org/wiki?curid=1169708", "title": "Grafenau (Baden-W\u00fcrttemberg)", "text": "Grafenau \u00e8 un comune tedesco di 6.577 abitanti, situato nel land del Baden-W\u00fcrttemberg."}
{"id": "1169711", "revid": "22475", "url": "https://it.wikipedia.org/wiki?curid=1169711", "title": "Dipodillus simoni", "text": "Il gerbillo codacorta minore (\"Dipodillus simoni\") \u00e8 una specie di gerbillo diffusa dal Marocco orientale all'Egitto."}
{"id": "1169713", "revid": "110157", "url": "https://it.wikipedia.org/wiki?curid=1169713", "title": "Grafenberg", "text": "Grafenberg \u00e8 un comune tedesco di 2.650 abitanti, situato nel land del Baden-W\u00fcrttemberg."}
{"id": "1169718", "revid": "767487", "url": "https://it.wikipedia.org/wiki?curid=1169718", "title": "Grafenhausen", "text": "Grafenhausen \u00e8 un comune tedesco di 2.355 abitanti, situato nel land del Baden-W\u00fcrttemberg."}
{"id": "1169719", "revid": "116250237", "url": "https://it.wikipedia.org/wiki?curid=1169719", "title": "Coppa dell'Europa Centrale 1939", "text": "La Coppa dell'Europa Centrale 1939 fu la tredicesima edizione della Coppa dell'Europa Centrale e venne vinta dagli ungheresi dell'\u00dajpesti FC, al secondo titolo. Capocannoniere con 9 reti fu Gyula Zsengell\u00e9r dell'\u00dajpesti FC.\nNel 1939 l'Europa era oramai ad un passo dalla guerra. Il Comitato Organizzatore della Coppa dell'Europa Centrale volle comunque tener viva la manifestazione, ma ne ridusse le dimensioni dimezzando il numero dei partecipanti e diminuendo di conseguenza la durata del torneo. L'Ungheria ebbe due rappresentanti, come pure l'Italia che iscrisse i vincitori della Serie A e della Coppa Italia. Due squadre arrivarono pure da Praga, rappresentanti di un campionato che era iniziato come cecoslovacco ma era finito ridotto alle sole Boemia e Moravia (Protettorato di Boemia e Moravia) dopo lo smembramento nazista della nazione danubiana. La Jugoslavia e la Romania iscrissero invece unicamente i propri campioni in carica."}
{"id": "1169720", "revid": "767487", "url": "https://it.wikipedia.org/wiki?curid=1169720", "title": "Grenzach-Wyhlen", "text": "Grenzach-Wyhlen \u00e8 un comune tedesco di 13.800 abitanti, situato nel land del Baden-W\u00fcrttemberg.\nMonumenti e luoghi d'interesse.\nA Grenzach-Wyhlen sono presenti i resti e i reperti archeologici di una villa Romana, chiamata R\u00f6mervilla.\nI resti e alcuni reperti ritrovati in loco vengono conservati nell'omonimo museo, ampiamente ristrutturato nel 2011.\nFonte: comune di Grenzach-Wyhlen.\nAmministrazione.\nGemellaggi.\nGrenzach-Wyhlen \u00e8 gemellata con:\nFonte:comune di Grenzach-Wyhlen."}
{"id": "1169722", "revid": "1446238", "url": "https://it.wikipedia.org/wiki?curid=1169722", "title": "Griesingen", "text": "Griesingen \u00e8 un comune tedesco di 1.010 abitanti, situato nel land del Baden-W\u00fcrttemberg."}
{"id": "1169726", "revid": "118432205", "url": "https://it.wikipedia.org/wiki?curid=1169726", "title": "Gr\u00f6mbach", "text": "Gr\u00f6mbach \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169728", "revid": "298055", "url": "https://it.wikipedia.org/wiki?curid=1169728", "title": "Salvatore Salvatori", "text": "Attivit\u00e0 nello scautismo.\nAlla fine del 1917 entr\u00f2 nell'ASCI e nel 1918 pronunci\u00f2 la sua promessa scout e divenne capo del Riparto Roma 10\u00b0 (a quel tempo il \"Riparto\" comprendeva anche quelli che nell'evoluzione del metodo sarebbero stati i Lupetti e i Rover), appena fondato al Testaccio, uno dei quartieri pi\u00f9 tipicamente popolari della citt\u00e0. \nAl primo campo nazionale dell'ASCI, svoltosi in val Fondillo nel 1921, Salvatori si guadagn\u00f2 una medaglia al merito per aver salvato una squadriglia incrodatasi sul monte Dubbio. \nLasci\u00f2 il riparto, chiamato ad assumere la responsabilit\u00e0 di \u201cCommissario Locale\u201d di Roma e nel 1924 fu tra i capi del contingente italiano al jamboree di Copenaghen. \nNel 1928, quando il governo fascista sciolse l'ASCI, quale responsabile di Roma Salvatori fu uno dei tre capi che ammainarono la bandiera dell'associazione, dopo tre giorni di campo alle Tre Fontane. \nFu Salvatori ad istituire la consuetudine del rinnovo della Promessa nel giorno di San Giorgio, nella chiesa del Velabro, che tenne uniti nel periodo clandestino gli scout romani e, come tanti altri, continu\u00f2 a fare attivit\u00e0 scout sotto mentite spoglie. \nNel marzo 1931 una spia inform\u00f2 il ministro dell'interno di queste attivit\u00e0 nel distretto di San Lorenzo; il questore, dopo avere spiegato vita, morte e miracoli del professor Salvatori ed avere attestato la sua fede fascista, ma anche di averlo debitamente diffidato, chiuse la partita con un nulla di fatto. Il questore non scrisse che Salvatori era andato ad insegnare matematica in una scuola privata e al Seminario romano per non prestare il giuramento a Mussolini richiesto per gli incarichi statali.\nA partire dal 1943, Fausto Catani, Salvatore Salvatori e Osvaldo Monass furono i \u00abtre moschettieri\u00bb della rinascita dell'ASCI. \u00abNella fluida situazione del dopoguerra in cui pur tra grandi difficolt\u00e0 si aprivano anche grandi possibilit\u00e0, essi sacrificarono tempo riposo impegni \u2014 talora persino la vita privata e professionale \u2014 per gettare le basi dell'associazione\u00bb. \nAl risorgere dello scautismo dopo la notte fascista, tornarono i \u00abriparti misti\u00bb, ossia unit\u00e0 comprendenti lupetti, esploratori e rover, sia pure in differenti squadriglie. Catani, Salvatori e Monass promossero la prima grande riforma, attuata nel 1948: il Gruppo Scout con unit\u00e0 distinte: Branco - Riparto - Clan, soluzione tuttora operante ai problemi dell'et\u00e0 evolutiva affrontata nell'ottica della metodologia scout.\nNel marzo 1944, ancor prima della liberazione di Roma, Salvatori fu chiamato a far parte del nucleo di ex Commissari Centrali che stavano progettando la rinascita dell'ASCI.\nNel luglio 1944 lasci\u00f2 il commissariato centrale per assumersi la responsabilit\u00e0 della regione Lazio ma, nel settembre 1946, il primo Consiglio generale lo elesse Commissario Centrale.\nContemporaneamente fu impegnato nell'Azione Cattolica, come presidente diocesano di Roma, veste nella quale partecip\u00f2 alla selezione delle candidature elettorali nelle liste della Democrazia Cristiana. \nDal 1947 al 1957 fu commissario alla Branca Esploratori e durante questo periodo diresse i campi nazionali Esploratori in Vallonina (1951) e in val Fondillo (1954). Port\u00f2 il contingente italiano ai jamboree di Bad Ischl (1951) e di Niagara-on-the-Lake (1955). \nNegli anni cinquanta volle fortemente la base scout nazionale di Bracciano (Roma), in cui dal 1975 si tiene ogni anno il Consiglio generale dell'AGESCI. A tale scopo nel 1954 fu lanciata una pubblica sottoscrizione, che permise l'acquisto nel 1957. \nDal 1957 al 1964 fu presidente del Commissariato Centrale ed ebbe anche la responsabilit\u00e0 della Formazione Capi tra il 1956 ed il 1963.\nNel 1964 fu eletto Capo Scout e, alla fine del triennio, fu nominato, con un plebiscito del Consiglio Generale, Capo Scout Emerito a vita, onore che gli verr\u00e0 confermato dall'AGESCI. "}
{"id": "1169731", "revid": "767487", "url": "https://it.wikipedia.org/wiki?curid=1169731", "title": "Gro\u00dfbettlingen", "text": "Gro\u00dfbettlingen \u00e8 un comune tedesco di 4.103 abitanti, situato nel land del Baden-W\u00fcrttemberg."}
{"id": "1169735", "revid": "767487", "url": "https://it.wikipedia.org/wiki?curid=1169735", "title": "Gro\u00dfbottwar", "text": "Gro\u00dfbottwar \u00e8 una citt\u00e0 tedesca situata nel land del Baden-W\u00fcrttemberg."}
{"id": "1169741", "revid": "110157", "url": "https://it.wikipedia.org/wiki?curid=1169741", "title": "Grosselfingen", "text": "Grosselfingen \u00e8 un comune tedesco di 2.138 abitanti, situato nel land del Baden-W\u00fcrttemberg."}
{"id": "1169743", "revid": "486946", "url": "https://it.wikipedia.org/wiki?curid=1169743", "title": "Coup\u00e9-Cabrio", "text": ""}
{"id": "1169748", "revid": "767487", "url": "https://it.wikipedia.org/wiki?curid=1169748", "title": "Gro\u00dferlach", "text": "Gro\u00dferlach \u00e8 un comune tedesco di 2.624 abitanti, situato nel land del Baden-W\u00fcrttemberg."}
{"id": "1169749", "revid": "1573940", "url": "https://it.wikipedia.org/wiki?curid=1169749", "title": "Dipodillus zakariai", "text": "Il dipodillo delle Isole Kerkennah (Dipodillus zakariai ) \u00e8 un roditore della famiglia dei Muridi diffuso in alcune isole della Tunisia.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 79 e 89\u00a0mm, la lunghezza della coda tra 74 e 88\u00a0mm, la lunghezza del piede tra 21 e 22\u00a0mm, la lunghezza delle orecchie tra 20 e 21\u00a0mm e un peso fino a 22\u00a0g.\nAspetto.\nLe parti superiori sono giallo-brunastre chiare, con la base dei peli grigia, mentre le parti ventrali sono bianche, con una striscia mediana giallo-rosata che si estende da sotto il mento fino alla base della coda. La linea di demarcazione lungo i fianchi \u00e8 color bruno-rossiccia chiara. Le guance, la zona intorno agli occhi e due macchie dietro ogni orecchio e meno distintamente sopra ogni occhio sono bianche. Il dorso delle zampe \u00e8 bianco. Le orecchie sono esternamente dello stesso colore del dorso, mentre all'interno sono grigie e cosparse di piccoli peli biancastri nella parte superiore. La coda \u00e8 pi\u00f9 corta della testa e del corpo, pi\u00f9 chiara sotto e ricoperta di piccoli peli dello stesso colore del dorso, che diventano sempre pi\u00f9 lunghi verso l'estremit\u00e0, dove formano un ciuffo.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa sulle isole di Kerkennah, lungo la costa centro-orientale della Tunisia.\nStato di conservazione.\nQuesta specie \u00e8 considerata dalla IUCN una sottospecie di \"Dipodillus simoni\"."}
{"id": "1169750", "revid": "115536134", "url": "https://it.wikipedia.org/wiki?curid=1169750", "title": "Gro\u00dfrinderfeld", "text": "Gro\u00dfrinderfeld \u00e8 un comune tedesco di 3985 abitanti, situato nel land del Baden-W\u00fcrttemberg."}
{"id": "1169752", "revid": "767487", "url": "https://it.wikipedia.org/wiki?curid=1169752", "title": "Gruibingen", "text": "Gruibingen \u00e8 un comune tedesco di 2.169 abitanti, situato nel land del Baden-W\u00fcrttemberg."}
{"id": "1169754", "revid": "1446238", "url": "https://it.wikipedia.org/wiki?curid=1169754", "title": "Grundsheim", "text": "Grundsheim \u00e8 un comune tedesco di 201 abitanti, situato nel land del Baden-W\u00fcrttemberg."}
{"id": "1169756", "revid": "767487", "url": "https://it.wikipedia.org/wiki?curid=1169756", "title": "Gr\u00fcnkraut", "text": "Gr\u00fcnkraut \u00e8 un comune tedesco di 2.989 abitanti, situato nel land del Baden-W\u00fcrttemberg."}
{"id": "1169757", "revid": "115519901", "url": "https://it.wikipedia.org/wiki?curid=1169757", "title": "Gr\u00fcnsfeld", "text": "Gr\u00fcnsfeld \u00e8 un comune tedesco di 3651 abitanti, situato nel land del Baden-W\u00fcrttemberg."}
{"id": "1169758", "revid": "1776051", "url": "https://it.wikipedia.org/wiki?curid=1169758", "title": "Gschwend", "text": "Gschwend \u00e8 un comune tedesco di 5.011 abitanti, situato nel land del Baden-W\u00fcrttemberg."}
{"id": "1169760", "revid": "110157", "url": "https://it.wikipedia.org/wiki?curid=1169760", "title": "Guggenhausen", "text": "Guggenhausen \u00e8 un comune tedesco di 200 abitanti, situato nel land del Baden-W\u00fcrttemberg."}
{"id": "1169761", "revid": "12582", "url": "https://it.wikipedia.org/wiki?curid=1169761", "title": "Dialetto sassarese", "text": ""}
{"id": "1169763", "revid": "110157", "url": "https://it.wikipedia.org/wiki?curid=1169763", "title": "G\u00fcglingen", "text": "G\u00fcglingen \u00e8 un comune tedesco di 6.246 abitanti, situato nel land del Baden-W\u00fcrttemberg.\n\u00c8 attraversato dal fiume Zaber.\nAlla fine degli anni settanta, a partire dal 1977, il suo centro storico venne rimodernato ad opera dell'architetto urbanista Heinz Rall (1920-2006) e della moglie, l'artista Ursula Stock."}
{"id": "1169764", "revid": "110157", "url": "https://it.wikipedia.org/wiki?curid=1169764", "title": "Gundelfingen (Baden-W\u00fcrttemberg)", "text": "Gundelfingen \u00e8 un comune tedesco di 11.573 abitanti, situato nel land del Baden-W\u00fcrttemberg."}
{"id": "1169767", "revid": "110157", "url": "https://it.wikipedia.org/wiki?curid=1169767", "title": "Gundelsheim (Baden-W\u00fcrttemberg)", "text": "Gundelsheim \u00e8 un comune tedesco di 7.468 abitanti, situato nel land del Baden-W\u00fcrttemberg.\nIl suo territorio \u00e8 bagnato dal fiume Jagst.\nAltri progetti.\nGemellato con il bellissimo comune di sarteano. Venite tutti da Mauro mi raccomando vodkaredbull"}
{"id": "1169770", "revid": "767487", "url": "https://it.wikipedia.org/wiki?curid=1169770", "title": "Gunningen", "text": "Gunningen \u00e8 un comune tedesco di 712 abitanti, situato nel land del Baden-W\u00fcrttemberg."}
{"id": "1169772", "revid": "1305772", "url": "https://it.wikipedia.org/wiki?curid=1169772", "title": "Gutach (Schwarzwaldbahn)", "text": "Gutach (Schwarzwaldbahn) (letteralmente: \u00abGutach (ferrovia della Foresta Nera\u00bb) \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169773", "revid": "110157", "url": "https://it.wikipedia.org/wiki?curid=1169773", "title": "Gutach im Breisgau", "text": "Gutach im Breisgau \u00e8 un comune tedesco di 4.429 abitanti, situato nel land del Baden-W\u00fcrttemberg."}
{"id": "1169774", "revid": "119751393", "url": "https://it.wikipedia.org/wiki?curid=1169774", "title": "G\u00fctenbach", "text": "G\u00fctenbach \u00e8 un comune tedesco di abitanti, situato nel land del Baden-W\u00fcrttemberg."}
{"id": "1169775", "revid": "767487", "url": "https://it.wikipedia.org/wiki?curid=1169775", "title": "Gutenzell-H\u00fcrbel", "text": "Gutenzell-H\u00fcrbel \u00e8 un comune tedesco di 1.867 abitanti, situato nel land del Baden-W\u00fcrttemberg."}
{"id": "1169776", "revid": "2128848", "url": "https://it.wikipedia.org/wiki?curid=1169776", "title": "Gutsbezirk M\u00fcnsingen", "text": "Il Gutsbezirk M\u00fcnsingen \u00e8 un territorio extracomunale abitato tedesco di 196 abitanti, situato nel land del Baden-W\u00fcrttemberg."}
{"id": "1169777", "revid": "767487", "url": "https://it.wikipedia.org/wiki?curid=1169777", "title": "H\u00e4g-Ehrsberg", "text": "H\u00e4g-Ehrsberg \u00e8 un comune tedesco di 853 abitanti, situato nel land del Baden-W\u00fcrttemberg."}
{"id": "1169778", "revid": "767487", "url": "https://it.wikipedia.org/wiki?curid=1169778", "title": "Hagnau am Bodensee", "text": "Hagnau am Bodensee \u00e8 un comune tedesco di 1.350 abitanti, situato nel land del Baden-W\u00fcrttemberg."}
{"id": "1169783", "revid": "110157", "url": "https://it.wikipedia.org/wiki?curid=1169783", "title": "Haigerloch", "text": "Haigerloch \u00e8 un comune tedesco di 10.937 abitanti, situato nel land del Baden-W\u00fcrttemberg.\nAmministrazione.\nGemellaggi.\nHaigerloch \u00e8 gemellata con:"}
{"id": "1169787", "revid": "110157", "url": "https://it.wikipedia.org/wiki?curid=1169787", "title": "Haiterbach", "text": "Haiterbach \u00e8 un comune tedesco di 5.818 abitanti, situato nel land del Baden-W\u00fcrttemberg."}
{"id": "1169788", "revid": "110157", "url": "https://it.wikipedia.org/wiki?curid=1169788", "title": "Hambr\u00fccken", "text": "Hambr\u00fccken \u00e8 un comune tedesco di 5.390 abitanti, situato nel land del Baden-W\u00fcrttemberg."}
{"id": "1169790", "revid": "1983214", "url": "https://it.wikipedia.org/wiki?curid=1169790", "title": "Hardheim", "text": "Hardheim \u00e8 un comune tedesco di 7.436 abitanti, situato nel land del Baden-W\u00fcrttemberg."}
{"id": "1169792", "revid": "110157", "url": "https://it.wikipedia.org/wiki?curid=1169792", "title": "Hardt (Baden-W\u00fcrttemberg)", "text": "Hardt \u00e8 un comune tedesco di 2.639 abitanti, situato nel land del Baden-W\u00fcrttemberg."}
{"id": "1169794", "revid": "767487", "url": "https://it.wikipedia.org/wiki?curid=1169794", "title": "Hardthausen am Kocher", "text": "Hardthausen am Kocher \u00e8 un comune tedesco di 4.087 abitanti, situato nel land del Baden-W\u00fcrttemberg."}
{"id": "1169795", "revid": "110157", "url": "https://it.wikipedia.org/wiki?curid=1169795", "title": "Hirschberg an der Bergstra\u00dfe", "text": "Hirschberg an der Bergstra\u00dfe \u00e8 un comune tedesco di 9.498 abitanti, situato nel land del Baden-W\u00fcrttemberg."}
{"id": "1169797", "revid": "110157", "url": "https://it.wikipedia.org/wiki?curid=1169797", "title": "Hochdorf (Stoccarda)", "text": "Hochdorf \u00e8 un comune tedesco di 4.703 abitanti, situato nel land del Baden-W\u00fcrttemberg."}
{"id": "1169798", "revid": "110157", "url": "https://it.wikipedia.org/wiki?curid=1169798", "title": "Hochdorf (Tubinga)", "text": "Hochdorf \u00e8 un comune tedesco di 2.099 abitanti, situato nel land del Baden-W\u00fcrttemberg."}
{"id": "1169799", "revid": "599013", "url": "https://it.wikipedia.org/wiki?curid=1169799", "title": "Wpf", "text": ""}
{"id": "1169800", "revid": "486946", "url": "https://it.wikipedia.org/wiki?curid=1169800", "title": "Repubblica Federativa Popolare di Jugoslavia", "text": ""}
{"id": "1169805", "revid": "326822", "url": "https://it.wikipedia.org/wiki?curid=1169805", "title": "Consustanzialit\u00e0", "text": ""}
{"id": "1169806", "revid": "122246", "url": "https://it.wikipedia.org/wiki?curid=1169806", "title": "Campionato africano di pallavolo femminile", "text": "Il campionato africano di pallavolo femminile \u00e8 la massima competizione pallavolistica per nazionali del continente africano. Il torneo, organizzato dalla CAVB, si \u00e8 svolto per la prima volta nel 1976 in Egitto: nessuna nazione riusc\u00ec ad organizzare la competizione per i 9 anni successivi, fino al 1985. Il campionato si svolge regolarmente ogni due anni dal 1987.\nLa competizione si svolge ogni due anni e la vincitrice si qualifica alla Coppa del Mondo nell'anno in cui questa viene svolta. Non ha un formato regolare, in quanto le squadre partecipanti variano di edizione in edizione, non vi sono tornei di qualificazione, ed ogni nazione decide autonomamente di iscrivere la propria selezione al torneo o meno avvisando la propria federazione internazionale: la CAVB."}
{"id": "1169810", "revid": "486946", "url": "https://it.wikipedia.org/wiki?curid=1169810", "title": "Repubblica Federativa Popolare di Iugoslavia", "text": ""}
{"id": "1169813", "revid": "49980", "url": "https://it.wikipedia.org/wiki?curid=1169813", "title": "Cola dell'Amatrice", "text": ""}
{"id": "1169816", "revid": "123972821", "url": "https://it.wikipedia.org/wiki?curid=1169816", "title": "Coppa dell'Europa Centrale 1940", "text": "La Piccola Coppa dell'Europa Centrale 1940 fu la competizione sostitutiva di quella che avrebbe dovuto essere la 14\u00aa edizione della Coppa dell'Europa Centrale. La finale tra Ferencv\u00e1rosi FC e FC Rapid Bucare\u0219ti non venne disputata per l'acuirsi della Seconda guerra mondiale. Capocannoniere con 5 gol fu Gy\u00f6rgy S\u00e1rosi del Ferencv\u00e1rosi FC.\nNel marzo 1940, in un'Europa sconvolta dalla guerra, il comitato organizzatore della Coppa dell'Europa Centrale, cedendo alle pressioni dei delegati italiani, stabil\u00ec che in quell'anno la competizione non avrebbe avuto luogo; venendo per\u00f2 incontro alle federazioni delle nazioni balcaniche di Ungheria, Jugoslavia e Romania, contrarie alla sospensione del torneo nell'illusione di poter essere preservate dall'enorme conflitto, il comitato acconsent\u00ec alla disputa di una competizione sostitutiva dal nome di \"Piccola Coppa dell'Europa Centrale\" che si sarebbe svolta con le stesse regole del torneo regolare ma con un trofeo diverso. Ungheria, Jugoslavia e Romania diedero inizio al torneo, ma le tensioni politiche resero irrealizzabile la conclusione della manifestazione, vista la gravissima crisi diplomatica fra ungheresi e rumeni che sfoci\u00f2 di l\u00ec a poche settimane nell'occupazione ungherese di una parte della Romania."}
{"id": "1169819", "revid": "21880", "url": "https://it.wikipedia.org/wiki?curid=1169819", "title": "Opuntia ficus-barbarica", "text": ""}
{"id": "1169820", "revid": "4155", "url": "https://it.wikipedia.org/wiki?curid=1169820", "title": "Torneo africano di pallavolo", "text": ""}
{"id": "1169821", "revid": "486946", "url": "https://it.wikipedia.org/wiki?curid=1169821", "title": "Mens Sana Basket Siena", "text": ""}
{"id": "1169825", "revid": "599013", "url": "https://it.wikipedia.org/wiki?curid=1169825", "title": "Brett Blizzard", "text": "191\u00a0cm di altezza per 91\u00a0kg di peso, ricopriva il ruolo di guardia.\nCarriera.\nDopo aver frequentato la Florida High School, si iscrive con successo all'Universit\u00e0 di North Carolina Wilmington (nell'ultimo dei suoi quattro anni mette a segno 21,1 punti a partita con 3,6 assist) per poi essere scelto nel draft USBL 2003 dagli Oklahoma Storm.\nNel 2003 gioca nella CBA per i Wilmington Wave Rockers ma molto presto viene ingaggiato dalla Montepaschi Siena che lo gira in prestito in Lega2 alla Sicc Jesi dove conquista una storica promozione in serie A il 28 maggio 2004 sconfiggendo al PalaMalaguti in gara-3 la favorita Virtus Bologna (per Brett 18 punti, 5 recuperi e 6 assist).\nL'anno dopo \u00e8 alla Vertical Vision Cant\u00f9 dove raggiunge i quarti di finale, eliminato dalla Armani Jeans Milano. Per Brett ci sono 9 punti in 19 minuti medi di utilizzo.\nLa stagione 2005-06 vede Blizzard di scena a Reggio Emilia, dove \u00e8 splendido protagonista dell'ottima annata bianco-rossa; in 21 partite giocate, Brett realizza 12 punti e 2 assist di media.\nNel 2006-07 viene ingaggiato dalla Virtus Bologna, dove ricopre un ruolo fondamentale per il terzo posto finale della regular season, per la conquista della finale della coppa Italia e della final four di FIBA Cup. Blizzard segna 11,3 punti a partita con il 44% da tre punti e 2,5 assist.\nDotato di un preciso tiro dall'arco dei 6,25 e di una eccellente capacit\u00e0 di tiro in uscita dai blocchi, Blizzard \u00e8 in grado di ricoprire due ruoli e ha nella difesa uno dei suoi punti di forza. \u00c8 diventato ben presto uno dei beniamini del pubblico bianco-nero anche grazie alla sua voglia di vincere e all'atteggiamento sempre determinato che mette sul parquet.\nIl 26 aprile 2009 conquista con la Virtus l'EuroChallenge contribuendo alla vittoria sullo Cholet Basket."}
{"id": "1169836", "revid": "729019", "url": "https://it.wikipedia.org/wiki?curid=1169836", "title": "Isole Kerkenna", "text": "Le isole Kerkenna, talvolta Kerkennah, (; in italiano Cercara o Cercina) sono un arcipelago situato al largo di Sfax, sulla costa orientale della Tunisia, nel Golfo di Gab\u00e8s.\nL'arcipelago dista 17,9\u00a0km da Sfax e 120\u00a0km dall'isola italiana di Lampedusa.\nStoria.\nInizialmente abitate da popolazioni libico-berbere, sulle isole fu costruito un porto dai romani, che fungesse da centro di smistamento del commercio e da punto di controllo. I Romani denominarono l'arcipelago col nome di \"Cercina\".\nDurante l'era romana fu luogo di esilio di Annibale e di Sempronio Gracco. Il condottiero cartaginese Annibale, sconfitto nel 202 a.C. nella battaglia di Zama, scelse per non patteggiare con i romani l'esilio nelle isole Kerkenna. Sempronio Gracco, amante di Giulia, progett\u00f2 nel 2 a.C. una congiura contro Augusto; l'imperatore, scoperta la congiura, allontan\u00f2 Sempronio da Roma, esiliandolo nelle Kerkenna.\nCon la caduta dell'Impero romano d'Occidente, le isole tornarono ai nativi.\nNel 1941, durante la seconda guerra mondiale, presso le sue coste fu combattuta la Battaglia del Convoglio Tarigo, tra Regno Unito e Regno D'Italia.\nNel \"Campo Cercinia\", al largo delle coste, a causa della rottura della tubazione nel pozzo petrolifero, si \u00e8 registrato nel 2016 un riversamento del petrolio nelle acque. Tale disastro ha condizionato l'occupazione di una popolazione gi\u00e0 condizionata da un alto tasso di disoccupazione giovanile al 35% e da una situazione sanitaria precaria.\nLe coste del porto di El Ataya (in prossimit\u00e0 delle acque territoriali maltesi) sono diventate recentemente da scalo di arrivo di turisti a scalo di partenze di migranti. Molte di queste partenze hanno avuto un approdo infausto: nel 2017 in particolare si \u00e8 registrata una collisione tra una nave della Marina tunisina e un'imbarcazione carica di migranti.\nGeografia.\nMorfologia.\nLe isole sono pianeggianti e la loro altitudine non supera mai i 12 m sopra il livello del mare.\nIl terreno \u00e8 secco ed in stato di desertificazione. La vegetazione \u00e8 prevalentemente costituita da palme, xerofite e da esemplari di alofite.\nNell'arcipelago vive la specie autoctona del dipodillo delle isole Kerkennah.\nClima.\nIl clima \u00e8 secco e temperato, con forti venti periodici dovuti alla posizione delle isole nel Golfo di Gab\u00e8s, che le espone ai venti, detti \"gharbi\" (occidentali) provenienti per l'appunto dal Sahara.\nIl sito \u00e8 classificato come zona umida di importanza internazionale dalla Convenzione di Ramsar.\nPopolazione.\nL'arcipelago si compone di 7 isole, ma solo 2 di esse sono abitate: Chergui (110\u00a0km\u00b2) e Gharbi (69\u00a0km\u00b2). La citt\u00e0 principale delle isole \u00e8 Remla (su Chergui), la cui popolazione \u00e8, al censimento del 2014, di 2623 persone.\nLa popolazione delle isole \u00e8 calata drasticamente dopo il 1980, a causa della siccit\u00e0. Moltissime persone, impossibilitate a irrigare i campi o a bere per la mancanza di acqua potabile, furono costrette all'emigrazione, diretta in particolar modo verso la vicina Sfax. In estate la popolazione delle isole decuplica, per il ritorno stagionale degli emigranti dalla Tunisia continentale (soprattutto Sfax e Tunisi), ma anche dall'estero (Francia o Italia): allora l'arcipelago conta pi\u00f9 di 15\u00a0000 abitanti.\nReligione.\nCos\u00ec come nel resto della Tunisia, anche nelle Kerkenna la popolazione si professa di culto musulmano.\nIl santo patrono delle isole Kerkenna \u00e8 Sidi Ali Khanfir.\nEconomia.\nSettore primario.\nNon essendoci presupposti per aprire industrie o coltivazioni, gli abitanti delle isole vivono del proprio bestiame (capre e pollame) o della pesca (in particolare di polpo, muggine, vongole e spugne), il cui prodotto viene per la massima parte esportato.\nDegna di nota \u00e8, in tal senso, la citt\u00e0 di Kraten (a nord-est nell'isola di Chergui), principale porto dell'arcipelago rinominato per la pesca del polpo.\nViene praticata anche una modesta agricoltura di sussistenza a base di cereali (orzo), ulivi, viti e fichi, molto vincolata dal clima e insufficiente a soddisfare il fabbisogno interno. Le palme e le vegetazioni di alfa vengono impiegati per reti e cappelli. La produzione di vino di palma, un tempo fiorente, oggi \u00e8 molto limitata.\nSono presenti alcuni modesti giacimenti petroliferi.\nTurismo.\nIl turismo internazionale non ha toccato le isole, tuttavia esse sono meta delle vacanze di molti tunisini, che qui spesso costruiscono una seconda casa.\nL'area turistica pi\u00f9 sviluppata \u00e8 quella del \"Sidi Fredj\" sulla costa nord-occidentale dell'isola di Chargui, con una rete di alberghi e ristoranti.\nTrasporti.\nL'unica strada asfaltata (le altre strade sono solo sterrate) \u00e8 quella che attraversa l'arcipelago, tra Sidi Youssef (all'estremit\u00e0 occidentale) ed El Attaya (all'estremit\u00e0 orientale). Il suo percorso \u00e8 lungo 35\u00a0km.\nL'isola pi\u00f9 occidentale, Ghabri, \u00e8 collegata tramite traghetto dal suo porto di \"Sidi Youssef\" al porto \"Sidi Mansour\" di Sfax.\nCultura.\nMusei e monumenti.\nNel territorio insulare sono presenti 25 marabutti (tombe) dei santi locali, i cui nomi compaiono anche nella toponomastica del territorio. Uno di questi marabutti \u00e8 di Sidi Youssef, che d\u00e0 il nome al porto pi\u00f9 occidentale dell'arcipelago.\nNel 2006 \u00e8 stato inaugurato nel villaggio di El Abbassia il \"Museo del patrimonio insulare delle Kerkenna\", che conserva alcuni reperti legati alla storia dell'arcipelago. Tra i vari reperti ve ne sono alcuni riconducibili all'era romana e a quella vandala.\nFolklore.\n\u00c8 ancora viva la tradizionale esibizione di gruppi folkloristici, caratterizzati da una tunica bianca e una stola rossa portata al livello del collo.\nI balletti sono accompagnati dalla voce e da strumenti musicali (tra cui la zurna).\nSport.\nNel 1999 \u00e8 stato costruito a Remla, la citt\u00e0 pi\u00f9 popolosa, uno stadio di calcio. Lo stadio attualmente viene usato da club amatoriali; il club pi\u00f9 prestigioso dell'arcipelago, l'Oc\u00e9ano Club de Kerkennah, gioca in casa a Sfax e milita nella seconda divisione del calcio tunisino.\nRecentemente l'arcipelago \u00e8 stato luogo di manifestazioni internazionali di triathlon.\nNella cultura di massa.\nSu una delle isole \u00e8 stata registrata la miniserie televisiva \"L'ombra del destino\" con Romina Mondello, Adriano Giannini e Marco Leonardi."}
{"id": "1169837", "revid": "647919", "url": "https://it.wikipedia.org/wiki?curid=1169837", "title": "Kerkennah", "text": ""}
{"id": "1169839", "revid": "110157", "url": "https://it.wikipedia.org/wiki?curid=1169839", "title": "Coppa dell'Europa Centrale 1927", "text": "La Coppa dell'Europa Centrale 1927 fu la 1\u00aa edizione della Coppa Mitropa e si tenne dal 14 agosto al 13 novembre 1927.\nFu vinta dai cecoslovacchi dello AC Sparta Praha che si imposero, nella doppia finale, sugli Austriaci del SK Rapid con un risultato complessivo di 7-4 (6-2 e 1-2).\nCapocannoniere del torneo fu, con 5 gol, il cecoslovacco Josef Siln\u00fd dello AC Sparta Praha.\nCome formula di torneo fu adottata quella dell'eliminazione diretta: presero parte alla competizione 8 club, due ciascuno dalle federazioni di Austria, Cecoslovacchia, Jugoslavia e Ungheria.\nIl trofeo per il vincitore fu donato dalla commissione per i trasporti internazionali di Vienna e della Bassa Austria."}
{"id": "1169841", "revid": "599013", "url": "https://it.wikipedia.org/wiki?curid=1169841", "title": "Gino Pariani", "text": "Carriera.\nProveniente dal quartiere \"The Hill\", nella periferia di St. Louis, insieme ad altri quattro immigrati italiani come lui e sei tra portoghesi, spagnoli e scozzesi, compose la squadra che pass\u00f2 alla storia artefice del Miracolo di Belo Horizonte.\nLa vittoria contro l'Inghilterra al in Brasile, l'unica del Mondiale per gli americani, non influ\u00ec sull'esito della competizione."}
{"id": "1169845", "revid": "31886", "url": "https://it.wikipedia.org/wiki?curid=1169845", "title": "Gnefro", "text": "Lo gnefro o gn\u00e8fru \u00e8, nella cultura popolare dell'Umbria e in particolare della zona della citt\u00e0 di Terni, della Valnerina, e della citt\u00e0 di Rieti, una creatura leggendaria che \u00e8 solita vivere in gruppi pi\u00f9 o meno numerosi nei pressi della cascata delle Marmore e lungo il fiume Nera tra la cascata stessa e la fine della Valnerina. \nSecondo la tradizione popolare questa creatura \u00e8 di fatto assimilabile a una sorta di folletto o gnomo di bassa statura (inferiore a un metro). Secondo alcune teorie appare ai viandanti esclusivamente di notte, a volte con l'aspetto di un bambino grazioso e altre con le fattezze di una specie di piccolo gnomo con pelle ruvida e cresposa. \nLe leggende narrano che gli gnefri si divertano a importunare i viandanti solitari con scherzi o piccoli dispetti finalizzati per lo pi\u00f9 a spaventarli senza per\u00f2 arrecare mai reali danni gravi. Secondo tali tradizioni, gli gnefri sono dotati di piccoli e deboli poteri magici. Alcuni li considerano veri e propri folletti protettori delle case."}
{"id": "1169848", "revid": "404449", "url": "https://it.wikipedia.org/wiki?curid=1169848", "title": "Castel Lagopesole", "text": "Castel Lagopesole (comunemente \"Lagopesole\", \"Lu Quasti\u00e9dd\u00eb\" in dialetto aviglianese) \u00e8 una delle frazioni di Avigliano, in provincia di Potenza, che conta 721 abitanti. Lagopesole \u00e8 nota per il suo passato svevo, legata alle figure di Federico II e di suo figlio Manfredi e per le vicende legate al capobrigante Carmine Crocco.\nGeografia fisica.\nGeografia fisica.\nLagopesole \u00e8 situata su una collina di 829 metri di altezza sul livello del mare, sovrasta la sottostante Valle di Vitalba. Dal rilievo sul quale sorge il famoso castello \u00e8 possibile scorgere con nitidezza il Monte Vulture. Nella frazione era presente il lago Pesole.\nLa frazione \u00e8 circondata da una folta vegetazione boschiva costituita prevalentemente da alberi di cerro, pini e querce.\nClima.\nIl clima del territorio del comune di Avigliano \u00e8 tipicamente continentale. Gli inverni sono freddi e caratterizzati da copiose precipitazioni nevose. Il periodo estivo gode di temperature miti.\nPosizione.\nCastel Lagopesole sorge lungo la SS 93 e dista da Potenza circa 27\u00a0km (nord) e circa 33\u00a0km da Melfi (sud). Da Filiano dista 5\u00a0km e da Avigliano 20.\nStoria.\nL'origine del nome deriva dalla presenza del lago omonimo nei pressi dell'abitato (\"Lacus Pensilis\"), prosciugato all'inizio del Novecento. Lagopesole, tra l'VIII e il X secolo, svolse una funzione militare per il controllo dell'antico tracciato della via Herculea, che collegava Melfi a Potenza. Il centro fu conquistato dai saraceni, i quali, per diversi storici, iniziarono a costruire il castello. La struttura sub\u00ec ampliamenti da parte dei normanni e ivi venne ospitato Ruggero II nel 1129, il papa Innocenzo II (che nel 1137 si riconcili\u00f2 con l'abate Rinaldo di Montecassino) e l'imperatore Lotario II.\nIn epoca sveva, Lagopesole (assieme a Melfi e Palazzo San Gervasio) fu residenza di caccia di Federico II. Il sovrano fece ampliare il castello dal 1242 al 1250, probabilmente l'ultima fase di costruzione del maniero. Anche il figlio Manfredi e la moglie Elena d'Epiro soggiornarono spesso qui, privilegiando il castello come sua dimora principale. Decaduta la dinastia sveva, ci fu l'insediamento da parte degli angioini, rendendo Lagopesole la loro residenza estiva.\nDopo gli angioini, la frazione inizi\u00f2 a vivere un periodo di decadenza. Divenne feudo dei Caracciolo nel 1416 e poi dei Doria nel 1530 che ne rimasero i legittimi proprietari fino al 1969. Durante il brigantaggio, Lagopesole fu assediata dalle bande di Carmine Crocco e il castello divenne il loro rifugio. Dopo la fine della seconda guerra mondiale, la frazione fu in corsa con Filiano (allora frazione) per diventare comune autonomo dalla citt\u00e0 di Avigliano. Nel 1951 la scelta cadde su Filiano.\nLuoghi di principale interesse.\nCastello.\nAlla sommit\u00e0 di Lagopesole si trova un castello, attribuito a Federico II e costruito probabilmente fra il 1242 ed il 1250 (sebbene altri ritengano che risalga all'epoca normanna, o ancor prima a quella saracena). Una peculiarit\u00e0 che contraddistingue questo castello da tutti gli altri attribuiti a Federico II di Svevia \u00e8 la presenza, al suo interno, di una chiesa vera e propria (non una semplice cappellina, unico esempio, appunto, tra tutti quelli risalenti a quell'epoca imperiale), in un austero stile romanico, che i restauri effettuati negli ultimi anni del XX secolo hanno portato alla luce e consegnato ai posteri nel suo originario splendore. Nell'Ottocento il castello fu rifugio dei briganti, capeggiati da Carmine \"Donatelli\" Crocco, che il 7 aprile 1861 lo occup\u00f2 con altri 400 briganti. Su di esso, come su altri castelli lucani, si sono tramandate disparate leggende.\nIl mondo di Federico.\nAll'interno delle stanze del castello \u00e8 possibile visitare il \"Mondo di Federico II\" un museo virtuale che permette di immergersi nel tempo e nello spazio alla scoperta del \u201cprimo uomo moderno sul trono\u201d che ha contraddistinto e caratterizza ancora la storia del Mezzogiorno d\u2019Italia: tra intrighi e segreti si viene immersi nella vita di corte, si entra nelle locande, si passeggia nei mercati e si arriva ad incontrare lo stesso Imperatore che in prima persona parla della sua vita.\nMuseo etnografico.\nAllestito presso l\"'Istituto Professionale per l'Agricoltura e l'Ambiente di Lagopesole\" raccoglie \ntestimonianze della civilt\u00e0 contadina locale, offrendo un immaginario di quelli che erano gli usi, i costumi, le tradizioni, le arti e i mestieri della popolazione castellana. Attraverso la visione di questi reperti si pu\u00f2 capire e vivere l'atmosfera, i valori e i principi che hanno caratterizzato la civilt\u00e0 contadina locale.\nCinema e televisione.\nNel cortile del castello di Lagopesole \u00e8 stata girata la scena del sinedrio del film \"Il Vangelo secondo Matteo\" (1964) di Pier Paolo Pasolini. Il regista ha utilizzato attori non professionisti scelti tra la popolazione del borgo medioevale. Il maniero \u00e8 stato altres\u00ec una delle location del film \"Sexum superando - Isabella Morra\" (2005) di Marta Bifano.\nNel 2012 ha ospitato le riprese della miniserie televisiva \"Il generale dei briganti\" di Paolo Poeti.\nNel 2020 vi \u00e8 stata girata una breve parte del reality show , in quanto la coppia composta da Fedez e Luis Sal vi ha trovato rifugio, grazie al padre di Fedez, che qui \u00e8 nato e cresciuto.\nInfrastrutture e trasporti.\nLa stazione ferroviaria di Castel Lagopesole (linea Potenza-Melfi-Foggia) si trova a 3,4\u00a0km, nella frazione aviglianese di Sarnelli.\nLa frazione \u00e8 servita anche da una superstrada che collega Potenza alla Superstrada Bradanica presso Melfi.\nSport.\nLa principale societ\u00e0 sportiva locale \u00e8 \"L'A.C. Lagopesole 1951\". Dal suo esordio esordio ufficiale nella stagione 1951-52, nel campionato Lucano di Seconda Divisione, ha ininterrottamente militato nei campionati di calcio organizzati dal comitato regionale Basilicata. Da ricordare il primo posto ottenuto alla fine dell'annata 1994-95 nel campionato regionale di Promozione e la partecipazione nella stagione successiva al campionato regionale di Eccellenza. Il 24 maggio 2008 la societ\u00e0 calcistica \u00e8 stata insignita del diploma di benemerenza per i 50 anni di calcio dalla FIGC-LND. Attualmente L' A.C. Lagopesole milita nella Prima Categoria Lucana, i colori sociali sono il giallo e il blu e giocava le partite casalinghe nello stadio comunale di Filiano."}
{"id": "1169850", "revid": "171512", "url": "https://it.wikipedia.org/wiki?curid=1169850", "title": "Lagopesole", "text": ""}
{"id": "1169855", "revid": "25624", "url": "https://it.wikipedia.org/wiki?curid=1169855", "title": "Nastro di moebius", "text": ""}
{"id": "1169857", "revid": "287204", "url": "https://it.wikipedia.org/wiki?curid=1169857", "title": "Nastro di Mobius", "text": ""}
{"id": "1169860", "revid": "188359", "url": "https://it.wikipedia.org/wiki?curid=1169860", "title": "Chiostro di Sant'Agostino alla Zecca", "text": "Il Chiostro di Sant'Agostino alla Zecca \u00e8 un chiostro monumentale di Napoli ubicato in via Sant'Agostino alla Zecca, presso l'omonima basilica.\nIl complesso fu edificato nel rione di Forcella alla fine del XIII secolo per volere di Carlo I d'Angi\u00f2.Completamente rifatto dall'architetto regio Giovan Giacomo di Conforto nel 1624 e durante la prima met\u00e0 del XVII secolo fu completamente trasformato su progetto di Bartolomeo Picchiatti e Francesco Antonio Picchiatti, su commissione degli Agostiniani, secondo i canoni del barocco napoletano. \nIl progetto prevedeva due chiostri, di cui uno a pianta quadrata, tutt'oggi esistente, delimitato da sedici colonne tuscaniche in marmo con pilastri angolari della stessa pietra; tutto era collocato su piedistalli distanziati dalla balaustra in marmo. Le colonne sorreggono archi e il cornicione in piperno; sul cornicione sono incisi alcuni oggetti sacri, mentre nei peducci degli archi sono scolpiti i principali santi eremitani. \nAl centro vi erano un giardino e un pozzo ormai non pi\u00f9 visibili.\nIl secondo chiostro fu demolito durante la costruzione di corso Umberto I."}
{"id": "1169863", "revid": "767487", "url": "https://it.wikipedia.org/wiki?curid=1169863", "title": "ZAVNOH", "text": "Con l'acronimo ZAVNOH (dal croato: Zemaljsko antifa\u0161isti\u010dko vije\u0107e narodnog oslobo\u0111enja Hrvatske) si indica il Consiglio antifascista territoriale di liberazione popolare della Croazia, il pi\u00f9 alto organo di governo partigiano della Croazia di cui rappresentava le forze di resistenza all'interno dell'AVNOJ."}
{"id": "1169869", "revid": "125615914", "url": "https://it.wikipedia.org/wiki?curid=1169869", "title": "Il vangelo della Maddalena", "text": "Il vangelo della Maddalena (\"This is My Blood\") \u00e8 un romanzo horror scritto da David Niall Wilson nel 1999 e pubblicato in Italia dalla Gargoyle Books nel 2006.\nTrama.\nLa storia ha inizio alla fine dei 40 giorni di digiuno e meditazione che Ges\u00f9 passa nel deserto, dopo aver ricevuto il battesimo da Giovanni il Battista. Viene raggiunto dal diavolo, il quale lo tenta, finendo per\u00f2 con l'essere sconfitto. Prima di andarsene, il Maligno gioca un'ultima carta. Evoca dall'Inferno un angelo caduto come lui, uno di quelli che lo seguirono nella sua ribellione contro Dio, a cui conferisce le sembianze di una bellissima donna, nell'intento di sedurre il Nemico. Ma Ges\u00f9, rattristato da come Lucifero si serve della povera anima per i suoi scopi, offre al demone appena evocato la possibilit\u00e0 di salvarsi, per ritornare a godere dell'amore e della luce divina, riuscendo a fare breccia nell'animo della tentatrice. Lucifero \u00e8 sconfitto di nuovo, ma per vendicarsi getta sulla tentatrice redenta una terribile maledizione. La condanna a vivere nelle ombre, rifuggendo dalla luce del sole, e a cibarsi del sangue e delle anime degli uomini, ma la condanna anche ad un peso pi\u00f9 grave: preannuncia che l'amore di Ges\u00f9 e la sua determinazione nel salvarle l'anima saranno la causa del fallimento e della caduta del Figlio di Dio stesso.\nNasce cos\u00ec Maria Maddalena, un demone combattuto tra la sua oscura natura e l'amore che Ges\u00f9 \u00e8 riuscito a far rinascere nel suo cuore, destinata a muoversi sempre in bilico tra la paura della dannazione, alla quale appartiene, e la speranza della salvezza e del Paradiso, al quale si ribell\u00f2, pagandone il prezzo pi\u00f9 alto. Col procedere della storia Maria Maddalena incontrer\u00e0 esseri antichi come e pi\u00f9 del mondo, da Lilith, sua \"sorella\" nella dannazione, come lei pedina del Maligno e come lei destinata alle ombre e all'esilio, fino all'incontro con Elia, Mos\u00e8 ed Adamo, dai quali ricever\u00e0 la missione pi\u00f9 grande di tutte, il sacrificio di s\u00e9 stessa e della sua salvezza per permettere a Ges\u00f9 di risorgere dalla morte e consentirgli, in tal modo, di compiere la salvezza del genere umano.\nTra la finzione e i Vangeli.\nIl romanzo ruota in maniera pressoch\u00e9 totale attorno al personaggio di Maria Maddalena e al suo fortissimo legame spirituale con Ges\u00f9, alla convivenza con la maledizione impostale da Lucifero, dal quale viene trasformata in una vampira \"classica\", con tanto di canini affilati, dotata di capacit\u00e0 fisiche e mentali superumane e il cui morso tramuta le vittime (tra le quali spiccher\u00e0 anche Lazzaro) in vampiri a loro volta. Nell'intreccio della storia ha un grande peso il Vangelo di Giuda, che l'autore utilizza, seppur con grande licenza poetica, per delineare i rapporti tra Ges\u00f9 e i suoi discepoli. Nel romanzo, infatti, Giuda viene descritto come il pi\u00f9 puro e fedele tra i discepoli, il solo che riesce a percepire la vera natura di Maria Maddalena e il solo che arriver\u00e0 ad accettarla ed accoglierla tra i seguaci di Cristo, l'unico uomo che Maria Maddalena imparer\u00e0 a trattare da amico e nel quale porr\u00e0 una grande fiducia. Seguendo il filone gnostico, nel libro Giuda non \u00e8 il traditore di Ges\u00f9, ruolo, questo, che Wilson attribuisce nientemeno che a Pietro, il primo tra gli apostoli, che tradisce il Cristo sotto l'influenza di un demone, demone che verr\u00e0 scacciato proprio da Giuda, e che per questo atto pagher\u00e0 un prezzo salatissimo; il demone, nel lasciare Pietro, lo convince del fatto che sia stato Giuda a tradire Ges\u00f9, condannando cos\u00ec Giuda a passare alla storia come il Traditore del Figlio di Dio."}
{"id": "1169872", "revid": "1788047", "url": "https://it.wikipedia.org/wiki?curid=1169872", "title": "Campionato nordamericano di pallavolo femminile", "text": "Il campionato nordamericano di pallavolo femminile, conosciuto anche semplicemente con il nome di \"NORCECA\" \u00e8 una competizione sportiva continentale a cadenza biennale organizzata dalla North, Central America and Caribbean Volleyball Confederation, la federazione nord e centro americana della pallavolo.\nLa prima edizione si \u00e8 tenuta nel 1969 in Messico."}
{"id": "1169876", "revid": "125758105", "url": "https://it.wikipedia.org/wiki?curid=1169876", "title": "Brendan Fehr", "text": "Biografia.\nBrendan Fehr \u00e8 nato a New Westminster, nella Columbia Britannica, ma \u00e8 cresciuto a Winnipeg. Con le sue sorelle maggiori, Angela e Shana, sono cresciuti con la madre, manager di un istituto collettivo. A 12 anni muove i primi passi nel mondo della moda. Nel 1997 alcuni produttori lo notano sulla passerella e gli propongono un contratto. Quindi, prima di iniziare l'universit\u00e0 a Manitoba, decide di mettere da parte la carriera di insegnante e di dedicarsi completamente alla recitazione, sotto consiglio della madre.\nNel 1999 ottiene il ruolo dell'alieno Michael Guerin nella serie televisiva \"Roswell\", ruolo che interpreta fino al 2002. I protagonisti, come normali terrestri attraversano i momenti critici dell'et\u00e0 adolescenziale, hanno timore di prendere difficili decisioni e vivono le loro prime esperienze.\nL'improvvisa fama spalanca a Fehr anche le porte della pubblicit\u00e0 e diventa cos\u00ec il testimonial di marche famose come la Levi's.\nDal 2005 al 2008 ha interpretato il tecnico di laboratorio Dan Cooper nella serie televisiva \"\". \nNel 2008 ottiene il ruolo da co-protagonista nella miniserie TV in 6 puntate \"Samurai Girl con Jamie Chung\" e la sexy Stacy Keibler.\nDal 2008 al 2010 prende parte alla serie televisiva \"Bones (serie televisiva)\", dove interpreta Jared Booth, il fratello minore di Seeley Booth (David Boreanaz)\nVita privata.\nDurante le riprese di Roswell ha avuto una relazione con la sua co-star Majandra Delfino. Dal 2006 \u00e8 sposato con il soprano Jennifer Rowley, da cui ha avuto tre figlie; James Olivia Fehr, Ellison Jane Fehr e Ondine Carda Kitty-Fehr. L'attore vive a Los Angeles.\nDoppiatori italiani.\nNelle versioni in italiano dei suoi film, Brendan Fehr \u00e8 stato doppiato da:"}
{"id": "1169878", "revid": "4155", "url": "https://it.wikipedia.org/wiki?curid=1169878", "title": "Torneo nordamericano di pallavolo", "text": ""}
{"id": "1169881", "revid": "33689", "url": "https://it.wikipedia.org/wiki?curid=1169881", "title": "Baby Mario", "text": ""}
{"id": "1169885", "revid": "1318658", "url": "https://it.wikipedia.org/wiki?curid=1169885", "title": "Maria Rita Saulle", "text": "Professoressa ordinaria di diritto internazionale nella Facolt\u00e0 di Scienze Politiche dell'Universit\u00e0 di Roma \"La Sapienza\", \u00e8 stata nominata dal Presidente della Repubblica Carlo Azeglio Ciampi Giudice della Corte costituzionale il 4 novembre 2005 (ha giurato il 9 novembre 2005). \u00c8 stata la seconda Giudice donna della Corte costituzionale dopo Fernanda Contri.\nAttivit\u00e0 didattica e scientifica.\nHa insegnato \"Organizzazione internazionale\" nella Facolt\u00e0 di Scienze Politiche dell'Universit\u00e0 di Roma \"La Sapienza\" ed \u00e8 stata incaricata stabilizzata dell'insegnamento di \"Diritto internazionale\" e di \"Storia dei trattati e politica internazionale\" nella Facolt\u00e0 di Giurisprudenza dell'Universit\u00e0 d\u00ec Roma, dove ha ricoperto le \"funzioni\" di direttore dell'Istituto di diritto internazionale negli anni settanta. Nel 1978 ha vinto una borsa di studio di ricerca della NATO in seguito alla quale ha pubblicato il volume \"NATO and its Activities: a political and juridical approach on consultation\" (1979), nel quale ha posto in risalto la funzione politica e non solo militare dell'Alleanza.\nAvendo vinto all'unanimit\u00e0 il concorso nazionale di professore ordinario di diritto internazionale, dal 1981 al 1983 e dal 1989 al 1990 ha insegnato come professore ordinario nella Facolt\u00e0 di Economia Marittima di Napoli ricoprendo le cattedre di \"Diritto internazionale\", di \"Diritto internazionale della navigazione\" e di \"Diritto delle Comunit\u00e0 europee\" di cui ha proposto l'istituzione. Ha diretto, nella stessa Facolt\u00e0, l'Istituto di diritto pubblico. Dal 1983 al 1986 \u00e0 stata docente stabile di \"Diritto delle Comunit\u00e0 europee\" presso la Scuola Superiore della Pubblica Amministrazione.\nHa istituito nel 1992 con l'Alto Commissariato delle Nazioni Unite per i Rifugiati, presso la Facolt\u00e0 di Scienze Politiche dell'Universit\u00e0 degli Studi di Roma \"La Sapienza\", il corso multidisciplinare in materia di migrazione e diritti umani, tuttora attivo. Ha svolto attivit\u00e0 di conferenziere e relatore in congressi e convegni scientifici presso Universit\u00e0 italiane e straniere (Milano, Torino, Trieste, Napoli, Salerno, Messina, Catania, Palermo, Rio de Janeiro, Oslo, Bonn, Lussemburgo, Strasburgo etc.) e presso Enti Internazionali (Consiglio d'Europa, Parlamento europeo, etc.).\n\u00c8 stata componente di Commissioni e Comitati governativi: Presidente del Comitato comunicazione della Commissione nazionale UNESCO dal 1990 al 2000 e del Comitato diritti umani dal 2000; membro del Comitato interministeriale per i diritti umani presso il Ministero degli Affari Esteri dalla sua istituzione; membro del Comitato per la cultura costituzionale presso il Ministero della Pubblica Istruzione, e componente dell'Osservatorio sull'handicap fino a 1994; componente della Commissione nazionale per la Parit\u00e0 uomo-donna presso la Presidenza del Consiglio dei ministri dal 1984 al 1992.\n\u00c8 stata membro del Comitato-consultivo del Ministero della Difesa per l'inserimento delle donne nelle Forze Armate, e consulente del Dipartimento delle politiche comunitarie dal 1991 al 1993. \u00c8 stata Presidente (dal 2003) e Vice Presidente internazionale dell'AWR (Associazione internazionale per lo studio del Problema Mondiale dei Rifugiati). Ha proposto l'istituzione del dottorato di ricerca in \"Ordine internazionale e diritti umani\" di cui \u00e8 stata anche direttore; \u00e8 stata, inoltre, Direttore del Master in \"Tutela internazionale dei diritti umani\", da lei ugualmente proposto alla Facolt\u00e0 di Scienze Politiche dell'Universit\u00e0 di Roma La Sapienza. Nel 2011, il \"Master in tutela internazionale dei diritti umani\" \u00e8 stato a lei intitolato.\nIl 25 marzo 2010, \u00e8 stata nominata Professore Emerito di diritto internazionale presso la \"Sapienza\" Universit\u00e0 di Roma, distinzione che le \u00e8 stata conferita il 16 aprile 2010, occasione in cui ha tenuto la sua \"Lectio Magistralis\" \"I diritti umani all'inizio del terzo millennio\". \u00c8 stata Presidente della XXI edizione (15 e 22 novembre 2010) della Giuria per il conferimento del premio Minerva Anna Maria Mammoliti. \n\u00c8 deceduta il 7 luglio 2011, all'et\u00e0 di 75 anni.\nIncarichi internazionali.\n\u00c8 stata il negoziatore per l'Italia della Convenzione delle Nazioni Unite per i diritti del bambino (1986-1989). Ha fatto parte della delegazione italiana alla Conferenza mondiale delle Nazioni Unite sulle donne (Nairobi 1985). Ha proposto, nel 1987, come delegata dell'Italia alle Nazioni Unite, una Convenzione mondiale sulle pari opportunit\u00e0 dei disabili. La Convenzione \u00e8 stata aperta alla firma degli Stati il 30 marzo 2007. Membro della delegazione italiana all'Assemblea Generale delle Nazioni Unite negli anni 1987, 1989, 1990, 1991, 1999 pronunciando discorsi ufficiali.\nCapo delegazione al Colloquio del Consiglio d'Europa sulla violenza in famiglia del 1987, fu Vicepresidente della Conferenza mondiale dell'UNESCO su \"Le donne dall'istruzione al lavoro\" del 1987. Ha partecipato come uno dei 25 esperti mondiali dell'ONU alla Conferenza delle Nazioni Unite di Stoccolma del 1987. Membro della delegazione italiana alla Conferenza delle Nazioni Unite sui diritti umani del 1993. Nell'ambito dell'UNESCO ha partecipato alla stesura di due Dichiarazioni: 1) Dichiarazione di Salamanca, 1994, sui bisogni educativi delle persone disabili; 2) Dichiarazione sulla responsabilit\u00e0 delle generazioni presenti verso le generazioni future, 1997.\nComponente della delegazione italiana alle Conferenze dell'UNESCO a partire dal 1981 al 2005 ed ha rappresentato ufficialmente l'Italia nei settori della Comunicazione e dei Diritti umani. Ha negoziato per l'Italia le \"norme standard\" approvate dall'Assemblea Generale dell'ONU nel 1992. Ha partecipato alla riunione indetta dal Consiglio d'Europa nel 1990 a Turku-Abu (Finlandia) su \"regionalismo ed universalismo dei diritti umani\"; esperta del Comitato Economico e Sociale della Comunit\u00e0 europea, ha partecipato alla redazione di alcune direttive, in particolare: avviamento dei minorati al lavoro; molestie subite dalle donne sul luogo di lavoro.\nNel 1996 \u00e8 stata nominata, dal Presidente della Corte europea dei diritti umani di Strasburgo, Presidente della Commissione per la restituzione dei beni immobili ai profughi ed ai rifugiati della ex Yugoslavia (CRPC Commission for Real Property Claims of Displaced Persons and R\u00e9fug\u00e9es) prevista dall'Annesso VII degli Accordi di Dayton, dopo essere stata componente di tale Commissione fino al 31 dicembre 2003. Ha pubblicato, in Italia e all'estero, 41 volumi, inclusi testi universitari adottati per l'insegnamento in varie Universit\u00e0 italiane, su temi di diritto internazionale, diritto internazionale privato, diritto dell'Unione europea, organizzazione internazionale, diritti umani.\nHa diretto la collana \"Scienze del Diritto e dell'Economia\" edita dalle Edizioni Scientifiche Italiane. Ha ricevuto premi e riconoscimenti a livello nazionale e internazionale. Sul piano della divulgazione, ha collaborato a vari quotidiani, venendo intervistata dai \"media\" su problemi di particolare rilievo nazionale e internazionale. Nel 2004 ha formulato una definizione di \"terrorismo internazionale\", proposta alle Nazioni Unite.\nArticoli.\n\"Oltre a recensioni e note varie\"\n1958\n1959 \n1960\n1961\n1962\n1963\n1964\n1965\n1966\n1967\n1968\n1969\n1970\n1971\n1972\n1973\n1975\n1976\n1977\n1978\n1979\n1980\n1981\n1982\n1983\n1984\n1985\n1986\n1987\n1988\n1989\n1990\n1991\n1992\n1993\n1994\n1995\n1996\n1997\n1988\n1999\n2000\n2001\n2002\n2004\n2007\nOLTRE A RECENSIONI E NOTE VARIE:"}
{"id": "1169890", "revid": "73843", "url": "https://it.wikipedia.org/wiki?curid=1169890", "title": "Pallacanestro ai Giochi della XVI Olimpiade", "text": "Il torneo di pallacanestro ai Giochi della XVI Olimpiade si disput\u00f2 a Melbourne dal 22 novembre al 1\u00ba dicembre 1956, e vide la vittoria degli .\nSedi delle partite.\nL'intero torneo venne disputato presso il Royal Exhibition Building di Melbourne.\nSquadre partecipanti.\nAl torneo presero parte 15 squadre nazionali; l' partecip\u00f2 in quanto paese ospitante.\nFormula.\nLe 15 squadre vengono suddivise in 4 gironi (uno dei gironi \u00e8 composto da 3 squadre), con la formula del girone all'italiana. Le prime due classificate al termine degli incontri di sola andata, accedono ai quarti di finale, disputati ancora con la formula a gironi (2 gironi da 4 squadre); le altre squadre prendono parte ad una fase a gironi per stabilire la classifica dal 9\u00ba al 15\u00ba posto. Le prime due squadre dei gironi dei quarti di finale accedono alle semifinali e poi alle finali per il primo e terzo posto, disputate con la formula dello scontro diretto.\nRisultati.\nFase finale.\nSemifinali\nFinali"}
{"id": "1169899", "revid": "1543377", "url": "https://it.wikipedia.org/wiki?curid=1169899", "title": "Premier League (Isole Cayman)", "text": "La Premier League \u00e8 la massima competizione calcistica delle Isole Cayman. Istituita nel 1980, \u00e8 posta sotto l'egida della Federazione calcistica delle Isole Cayman.\nSquadre.\nStagione 2020-2021."}
{"id": "1169906", "revid": "486946", "url": "https://it.wikipedia.org/wiki?curid=1169906", "title": "Caio Duilio (ricostruita)", "text": ""}
{"id": "1169913", "revid": "792802", "url": "https://it.wikipedia.org/wiki?curid=1169913", "title": "Giuseppe Tesauro", "text": "Biografia.\nCarriera accademica.\nGiuseppe Tesauro si \u00e8 laureato in giurisprudenza all'Universit\u00e0 di Napoli nel 1964 ed ha ricevuto il titolo di dottore honoris causa in giurisprudenza dell'Universit\u00e0 Paris II Panth\u00e9on-Assas nel 2004. Ha altres\u00ec ricoperto il ruolo di assistente di diritto internazionale nell'ateneo partenopeo ed \u00e8 stato incaricato di organizzazione internazionale alle universit\u00e0 di Catania e di Messina tra il 1969 ed il 1972. Nel 1982, Tesauro \u00e8 nominato direttore dell'Istituto di diritto internazionale della facolt\u00e0 di economia e commercio dell'Universit\u00e0 \"La Sapienza\" di Roma; quivi ha svolto anche la funzione di direttore della scuola di specializzazione sulle Comunit\u00e0 europee dal 1984.\nAttivit\u00e0 pubblica ed istituzionale.\nAvvocato cassazionista, ha esercitato la sua attivit\u00e0 presso lo studio legale Carnelutti, uno dei pi\u00f9 noti della capitale italiana.\nDal 1987 Tesauro \u00e8 stato membro del Consiglio del contenzioso diplomatico della Farnesina. Nel settembre 1988, viene nominato avvocato generale presso la Corte di giustizia delle Comunit\u00e0 europee, subentrando nella sede lussemburghese ad un altro italiano, Federico Mancini, nominato in quell'occasione giudice.\nIl 16 dicembre 1997 \u00e8 scelto dai presidenti di Camera e Senato, Luciano Violante e Nicola Mancino, come Presidente dell'Autorit\u00e0 garante della concorrenza e del mercato per sette anni a decorrere dal primo gennaio 1998. Durante la sua gestione, l'Autorit\u00e0 di controllo sulla concorrenza ha conquistato una sempre maggiore autorevolezza sfidando monopoli e oligopoli consolidati e sollecitando liberalizzazioni nei settori protetti. Nei panni di presidente della predetta autorit\u00e0, si \u00e8 impegnato nella lotta ai cartelli tra imprese assicurative nonch\u00e9 tra le industrie del tabacco. Ha criticato la legge Gasparri sul sistema radiotelevisivo sostenendo che essa avrebbe apportato un vulnus al sistema concorrenziale.\nAttivit\u00e0 giurisdizionale.\nIl 4 novembre 2005 \u00e8 stato nominato alla Corte costituzionale dal presidente della Repubblica Carlo Azeglio Ciampi. Ha giurato il 9 novembre 2005. Il 30 luglio 2014 \u00e8 stato eletto presidente della Corte costituzionale con 7 voti su 13 votanti ruolo ricoperto sino al 9 novembre 2014, giorno di scadenza dell'ufficio di giudice costituzionale.\nAttivit\u00e0 manageriale.\nDal 31 marzo 2016 al 25 giugno 2018 \u00e8 stato presidente di Banca Carige, quando si dimette anche da consigliere di amministrazione ritenendo eccessive le spese sulle consulenze della banca.\nMorte.\nDopo una lunga malattia, \u00e8 morto a Napoli il 6 luglio 2021, all'et\u00e0 di 78 anni.\nVita privata.\nEra sposato dal 1967 con Paola Borrelli e aveva tre figli."}
{"id": "1169916", "revid": "47767", "url": "https://it.wikipedia.org/wiki?curid=1169916", "title": "Riccarda", "text": "Origine e diffusione.\n\u00c8 la forma femminile di Riccardo, con cui condivide pertanto l'etimologia: ha origine dal germanico \"Ricohard\", composto dai termini \"ric\" (o \"rik\", \"governante\", \"dominare\", \"potere\") e \"harthu\" (' \"hard\", \"forte\", \"coraggioso\", \"duro\"); pu\u00f2 quindi essere interpretato come \"forte signora\".\nOnomastico.\nL'onomastico viene festeggiato il 18 settembre in ricordo di santa Riccarda di Svevia, imperatrice, moglie di Carlo il Grosso."}
{"id": "1169917", "revid": "1776051", "url": "https://it.wikipedia.org/wiki?curid=1169917", "title": "ASNOM", "text": "Con l'acronimo ASNOM o \u0410\u0421\u041d\u041e\u041c (dal macedone: \"\u0410\u043d\u0442\u0438\u0444\u0430\u0448\u0438\u0441\u0442\u0438\u0447\u043a\u043e\u0442\u043e \u0421\u043e\u0431\u0440\u0430\u043d\u0438\u0435 \u043d\u0430 \u041d\u0430\u0440\u043e\u0434\u043d\u043e\u0442\u043e \u041e\u0441\u043b\u043e\u0431\u043e\u0434\u0443\u0432\u0430\u045a\u0435 \u043d\u0430 \u041c\u0430\u043a\u0435\u0434\u043e\u043d\u0438\u0458\u0430\" - in caratteri latini: \"Antifa\u0161isti\u010dko sobranie na narodnoto osloboduvanje na Makedonija\") si indica l'Assemblea Antifascista per la Liberazione Popolare della Macedonia, il pi\u00f9 alto organo di governo partigiano macedone di cui rappresentava le forze di resistenza all'interno dell'AVNOJ."}
{"id": "1169923", "revid": "767487", "url": "https://it.wikipedia.org/wiki?curid=1169923", "title": "James Galway", "text": "\u00c8 universalmente considerato uno dei pi\u00f9 grandi interpreti del repertorio flautistico di tutti i tempi, ed ha riscosso il successo sia del pubblico sia della critica, grazie alle numerose tourn\u00e9e e alle diverse apparizioni in televisione che gli hanno permesso di essere conosciuto ed apprezzato da milioni di persone in tutto il mondo.\nBiografia.\nGli inizi.\nSir James ha iniziato fin da piccolo a suonare il \"penny whistle\", o \"tin whistle\", un particolare flauto irlandese, prima di dedicarsi definitivamente a quello che sarebbe diventato lo strumento della sua vita, il flauto traverso, anche se ancora oggi, in diversi concerti, utilizza in alcuni passaggi il tin-whistle.\nDopo aver seguito delle lezioni di flauto traverso, ed aver vinto in soli due anni ben tre premi a dei concorsi locali, studia presso il \"Royal College of Music\" e la Guildhal \"School of Music and Drama\" di Londra, per poi entrare al Conservatorio di Parigi.\nLa carriera.\nInizia la carriera di flautista al \"Sadlers Wells Opera\" e al \"Royal Opera Covent Garden\", ed in seguito entra nella \"BBC Symphony Orchestra\" dove suona l'ottavino, nella \"London Symphony Orchestra\" e nella \"Royal Philharmonic Orchestra\", dove gli viene affidato il ruolo di primo flauto. Nel 1969 viene nominato primo flauto della Filarmonica di Berlino, e nel 1975 inizia la sua carriera come solista: in un anno tiene oltre 120 concerti, e suona in tutte le principali orchestre londinesi.\nDa quel momento Sir James viaggia intensamente, partecipando a concerti e manifestazioni con le pi\u00f9 importanti orchestre del mondo, e tenendo diversi corsi di \"master class\".\nNel 1976 suona nella \"premi\u00e8re\" nel Dorothy Chandler Pavilion at Music Center di Pasadena del balletto \"Orfeo II\" di Thea Musgrave.\nAl Teatro alla Scala di Milano nel 1978 suona in tre concerti musiche di Wolfgang Amadeus Mozart, nel 2007 in concerto con Lady Jeanne Galway ed i Solisti Veneti diretti da Claudio Scimone e nel 2009 sempre con la moglie.\nNel 1991 suona in un concerto accompagnato dal pianista Phillip Moll per il Teatro La Fenice di Venezia.\nNel 1995 per il Metropolitan Opera House di New York suona alla Carnegie Hall ed al Hill Auditorium di Ann Arbor nel Michigan. \nNel 2003 ha partecipato alla registrazione della fortunata colonna sonora, composta da Howard Shore, per il film \"Il Signore degli Anelli - Il ritorno del re\" di Peter Jackson in sei brani: \"The Black Gate Opens\", \"The Return of the King\" (con Viggo Mortensen e Ren\u00e9e Fleming), \"Eleanor\", \"The Mouth of Sauron\", \"The Fellowship Reunited\" e \"The Grey Havens\". Howard Shore ricever\u00e0 il Premio Oscar nel 2004 per la miglior colonna sonora e nel 2005 un Grammy Award.\nAttualmente suona flauti Nagahara e Muramatsu, ma ha anche una sua produzione di flauti, Galway Spirit Flutes.\nVita privata.\nNegli anni Settanta, Galway si \u00e8 trasferito da Berlino a Lucerna, la citt\u00e0 della sua seconda moglie Anna (Annie) Renggli. Con lei ha avuto una coppia di gemelli ed un figlio maschio. Dopo il divorzio con Annie, si \u00e8 trasferito a Meggen, paese non lontano da Lucerna, ove abita con la terza moglie, la statunitense Jeanne Cinnante. Spesso suonano assieme, accompagnati al pianoforte da Philip Moll o tengono master class.\n\u00c8 affetto da nistagmo, una patologia ottica, ed \u00e8 un membro dell'associazione Nystagmus Network, un gruppo di sostegno per le persone affette da questa patologia.\nUn suo nipote, Martin Galway, \u00e8 diventato famoso negli anni Ottanta per aver composto le musiche dei videogiochi per il Commodore 64.\nParticolari esibizioni.\nSir James \u00e8 stato chiamato per suonare in presenza di diversi personaggi importanti, come la regina Elisabetta II, Papa Giovanni Paolo II, l'ex presidente degli Stati Uniti Bill Clinton, il principe Charles, la principessa Diana, ed ha condiviso il palcoscenico con un'incredibile serie di popolari persone, come Stevie Wonder, Henry Mancini, John Denver, Elton John, i Chieftains e Cleo Laine. Si \u00e8 esibito con Roger Waters nel suo memorabile concerto presso il muro di Berlino, ed ha suonato al concerto della consegna del Premio Nobel per la pace in Norvegia, e alla conferenza del G7 per la regina Elisabetta a Buckingham Palace.\nHa suonato anche in duo con Raffaele Trevisani per la televisione italiana.\nRepertorio.\nLe sue grandi ed universalmente riconosciute capacit\u00e0 musicali, permettono a Sir James di eseguire con grande padronanza brani di qualsiasi repertorio, dai grandi pezzi della musica classica, come capolavori di Bach, Vivaldi, Mozart, a brani della tradizione giapponese o irlandese di stampo \"folk\", passando per il jazz e, non ultimo, per il cinema, come per la colonna sonora di \"Il Signore degli Anelli - Il ritorno del re\", composta e diretta dal vincitore dell'Academy Award Howard Shore ed eseguita dallo stesso Galway.\nInoltre Sir James ha dato risalto nelle sue esibizioni anche alla produzione musicale contemporanea eseguendo diversi brani commissionati da e per lui composti da Amram, Bolcolm, Corigliano, Heath, Lieberman e Rodrigo.\nAltre attivit\u00e0.\nPer quanto riguarda la sua attivit\u00e0 come insegnante, sir James \u00e8 un instancabile promotore delle arti. Accanto al suo impegnato programma concertistico trova tempo anche per condividere le proprie capacit\u00e0 e la propria esperienza con le generazioni di futuri flautisti attraverso numerose masterclass. \u00c8 anche autore di diversi libri, e ha pubblicato un trattato critico sui dodici studi del Boehm op. 15. Sir James sostiene anche diverse associazioni umanitarie, come FARA, SOS e UNICEF, di cui ha lo speciale titolo di ambasciatore. Nel 2003 ha formato il Music Education Consortium assieme a Julian Lloyd Webber, Evelyn Glennie e Michael Kamen per l'educazione musicale nelle scuole britanniche. Dedica inoltre gran parte del suo tempo libero in qualit\u00e0 di presidente di \u201cFlutewise\u201d un'organizzazione no-profit che incoraggia i giovani flautisti e dona strumenti agli studenti meno agiati."}
{"id": "1169924", "revid": "54666", "url": "https://it.wikipedia.org/wiki?curid=1169924", "title": "LZ 129", "text": ""}
{"id": "1169925", "revid": "1217202", "url": "https://it.wikipedia.org/wiki?curid=1169925", "title": "Rally d'Italia", "text": "Il Rally d'Italia \u00e8 la gara automobilistica di rally, valida per il Campionato del mondo, che si disputa dal 1970.\nContesto.\nNato dalla fusione del Rally di Sanremo con il Rallye del Sestriere, nelle stagioni 1970 e 1971 fu prova valida del Campionato internazionale costruttori. Dopo l'esperimento biennale, dal 1972 il titolo di Rally d'Italia fu assegnato alla gara ligure, assumendo inoltre la validit\u00e0 per il Campionato del mondo rally. Dal 1979, il percorso interessava i tratti asfaltati della Liguria, che venivano impiegati nella prima ed ultima tappa, mentre il cuore pulsante del rally erano i percorsi sterrati della Toscana e dell'Umbria, particolarmente apprezzati dai piloti, team e tifosi. Nel 1997, per far fronte ai costi organizzativi sempre pi\u00f9 alti, venne presa la decisione di abbandonare gli sterrati del centro Italia, per concentrare l'intero rally in Liguria e nel Basso Piemonte, su fondo asfaltato; una decisione, che seppur consent\u00ec di abbattere i tempi e costi di trasferimento, tolse molto fascino alla gara. Nel 2003, l'ACI, in accordo con il Promoter del WRC, decise di spostare il rally iridato in Sardegna per la stagione 2004. Ancora oggi, il titolo di Rally d'Italia \u00e8 appannaggio dell'isola sarda.\nRally Italia-Sardegna.\nLa prima edizione, svoltasi con il nome di \"Supermag Rally Italia Sardinia,\" ebbe come base operativa la citt\u00e0 gallurese di Olbia, mentre la cerimonia di partenza ed arrivo ebbero luogo a Porto Cervo, rinomata localit\u00e0 turistica nel cuore della Costa Smeralda. Il percorso di gara, interamente su sterrato, si snoda nelle subregioni del Monteacuto e della Gallura, all'interno delle piste forestali dell'Ente foreste della Sardegna.\nFin da subito, la gara raccolse numerosi consensi da tutti gli addetti ai lavori, venendo cos\u00ec riconfermata anche per gli anni successivi, mantenendo sempre Olbia come quartier generale. Nel 2006, la manifestazione passa sotto la gestione diretta di ACI Sport, cambiando il nome in \"Rally d'Italia-Sardegna\", e presentando alcune novit\u00e0 nel percorso di gara, con l'aggiunta di alcune prove speciali nel territorio delle Baronie, in Provincia di Nuoro. Nel 2010, a causa del nuovo criterio di rotazione delle gare mondiali, ma anche per la pesante crisi economica in cui versava la Regione Sardegna, il \"RIS\" non venne aggiunto nel calendario iridato, ma in quello dell'Intercontinental Rally Challenge.\nL'anno successivo, il Rally d'Italia torna a far parte del WRC, nonostante che alcuni \"rumor\" ipotizzassero uno spostamento della gara in Sicilia o in Toscana. Il percorso presenta alcune novit\u00e0, tra cui nuove ps nella subregione dell'Alta Marmilla e nel complesso forestale di Monte Grighine, in Provincia di Oristano.\nNel 2014, la gara abbandona la sede di Olbia, per trasferirsi nella cittadina catalana di Alghero, nel nord-ovest dell'isola. Negli anni successivi, il percorso di gara, pur mantenendo alcune delle storiche prove nella subregione del Monteacuto, come \"Monte Lerno\" e \"Loelle\", presenta per il 60% del percorso totale tratti cronometrati nelle zone del Sassarese e dell'Anglona, tranne per la terza parentesi oristanese del 2015, dove per tutta la giornata di venerd\u00ec vennero impiegate diverse prove speciali nel territorio centro-occidentale dell'isola.\nDopo 7 anni di permanenza ad Alghero, il RIS torna a Olbia per l'edizione 2021, riproponendo un programma di gara che va a rispolverare vari tratti cronometrati storici della corsa, quindi concentrandosi maggiormente nelle zone del Monteacuto e della Gallura."}
{"id": "1169928", "revid": "486946", "url": "https://it.wikipedia.org/wiki?curid=1169928", "title": "Antonio Banks", "text": ""}
{"id": "1169932", "revid": "729019", "url": "https://it.wikipedia.org/wiki?curid=1169932", "title": "Campionato trinidadiano di calcio", "text": "Il campionato di calcio di Trinidad e Tobago ha come massima divisione la TT Pro League. La massima serie \u00e8 diventata una lega professionistica dal 1999 dopo un periodo di semi-professionismo durato tre anni (1996-1999), ha assunto il nome di TT Pro League."}
{"id": "1169935", "revid": "124123", "url": "https://it.wikipedia.org/wiki?curid=1169935", "title": "Ottokar Nov\u00e1\u010dek", "text": "Ebbe una fortunata carriera concertistica. Compose musiche per orchestra e da camera di grande virtuosismo, tra le quali \u00e8 famosa la composizione per violino \"Moto perpetuo\" No.4 Op.5."}
{"id": "1169940", "revid": "181699", "url": "https://it.wikipedia.org/wiki?curid=1169940", "title": "Novacek", "text": ""}
{"id": "1169941", "revid": "765341", "url": "https://it.wikipedia.org/wiki?curid=1169941", "title": "Pesca alla trota di lago", "text": "La Pesca alla trota di lago \u00e8 un tipo di pesca, che comprende la \"Pesca a Striscio\", lo \"Spinning\", la \"Pesca a Mosca\" e la \"Pesca a Fondo\". La pesca alla trota di lago \u00e8 una disciplina di cui si praticano molte gare. Tuttavia \u00e8 una pesca molto criticata da alcuni pescatori, perch\u00e9 in genere avviene in piccoli laghi a pagamento dove il pescatore paga per pescare pi\u00f9 agevolmente venendo quindi a mancare una parte importante della sfida pescatore-pesci. Un'altra tecnica di pesca \u00e8 quella al galleggiante che se usata nella giusta maniera porta buoni risultati.\nTecniche di pesca.\nRotazione e movimento dell'esca.\nLe tecniche si basano tutte su un concetto fondamentale: la rotazione e movimento dell'esca (con la girella tripla), che hanno lo scopo di stimolare il pi\u00f9 possibile il pesce all'abboccata, tenendo conto di tutte (o quasi) le variabili\nFilo da Bobina.\nCome filo da inserire nel proprio mulinello, bisogna effettuare diverse scelte, la stagione, la voracit\u00e0 delle trote, il punto in cui si deve lanciare, il tipo di pesca che noi effettuiamo.\nPer la pesca classica a striscio o a fondo con la bombarda o il vetrino \u00e8 consigliabile un 0.18 mm oppure uno 0.20 mm. Per effettuare lanci molto lunghi \u00e8ppossibile orientarsi anche su diametri inferiori come 0,16 mm o addirittura 0,14 mm. In quest'ultimo caso per\u00f2 \u00e8 consigliabile l'utilizzo di appositi ammortizzatori (molle) da inserire tra la bombarda e la girella oppure utilizzare uno shock leader di diametro adeguato. \nSe peschiamo a spinning allora dovremo orientarci almeno su uno 0.25 e possibilmente al fluoro carbon con un alto carico di rottura, perch\u00e9 \u00e8 proprio con questa tecnica che si insidiano le prede di stazza maggiore \nBombarda, Piombino o Vetrino.\nLa lenza viene costruita sfruttando un particolare piombo affusolato a forma di pera allungata, per evidenti questioni di idrodinamicit\u00e0, che viene chiamato in modi diversi a seconda delle grammature:\nFulcro dell'intera azione di pesca, tali oggetti sono costruiti mediante una studiata combinazione di piombo vero e legno di balsa, (o solo piombo per determinati modelli) in una percentuale diversa in base al tipo di pesca che vogliamo attuare.\nA seconda dell'affondabilit\u00e0 di ogni bombarda il piombo al suo interno \u00e8 posizionato in maniera diversa proprio per garantire un affondamento pi\u00f9 o meno veloce anche a parit\u00e0 di grammatura.\nLa galleggiabilit\u00e0.\nLa \"galleggiabilit\u00e0\" \u00e8 il rapporto zavorra/materiale galleggiante, che determina il movimento in acqua della bombarda, e indicato sulle bombarde stesse con una G.\nQuesto significa che due bombarde a parit\u00e0 di peso, supponiamo 20 grammi, e con relative G di 8 e 15 grammi, avranno un peso effettivo in acqua appunto di 8 e 15 grammi, comportandosi quindi in maniera differente: pi\u00f9 \"leggera\" e suscettibile ai richiami del filo la prima, meno la seconda (che quindi andr\u00e0 sostenuta con una maggiore velocit\u00e0 di mulinello). \nQuesti piombi relativamente galleggianti vengono inseriti nella lenza per tutta la loro lunghezza, tramite un tubicino\npassafilo che le attraversa. Una girella multipla, (cio\u00e8 composta da pi\u00f9 girelle inanellate una all'altra, in genere tre o quattro), collega la lenza madre, proveniente dal mulinello, al filo terminale, in modo da consentire il massimo della rotazione.\nCanna da pesca.\nLe canne da pesca ovviamente si differenziano per lo spinning, la pesca a striscio o fondo e la pesca a mosca.\nPer i primi ci sono due tipi di canne, morbide o rigide e sono di misure che van dal 1.80 m ai 2.40 m massimo, per praticare lo spinning leggero o lo spinning pesante.\nPer la pesca a fondo o a striscio, ci vogliono canne che di misura sono dai 4 ai 5 metri, con un'ottima azione parabolica e potenza di lancio.\nPer la pesca a mosca \u00e8 tutto un discorso diverso, sono misurate in piedi e hanno un'azione diversa dalla altre due.\nL'elemento di maggiore importanza per una canna di qualit\u00e0 \u00e8 che sia costruita in carbonio, ideale in quanto resistente e leggero, ti permette di praticare lunghe sessioni di pesca e garantisce una sensazionale azione parabolica nel recupero della trota.\nMulinello.\nI mulinelli, robusti e capienti, riempiti fino all'orlo, vengono abbinati a canne uguali o superiori ai 4 m circa per lo striscio o per la pesca a fondo, generalmente almeno 4000 o 5000 come classe per la pesca in una cava media.\nDiverso il discorso per lo spinning e la mosca, dove nel primo ci vorranno mulinelli agili e scattanti anche con capienza inferiore e per i secondi il mulinello consiste in un disco dove riavvolgere il filo a fine pesca, visto che la mosca \u00e8 usualmente praticata con lanci e recuperi a pelo d'acqua tirando il filo con le mani e recuperando le stesse trote con le mani.\nAzioni principali di pesca.\nL'azione di pesca prevede diverse azioni l'una seguente l'altra:\nIn base alle stagioni, abitudini alimentari e stimolo riproduttivo, la trota pu\u00f2 essere individuata a diverse profondit\u00e0 nell'arco dell'anno: varia quindi il tipo di lenza (e relativa piombatura) da costruire.\nEsche.\nLa pesca alla trota lago consente di sbizzarrirsi nell'uso di svariati tipi, colore e forme di esche, dal vivo al sintetico, dalla pastella artificiale attirante al pano e al mais, o anche agli zuccherini, ora suddividiamole un po' per tipo di pesca:\n\"Spinning\": le esche sono prevalentemente metalliche, e vengono suddivise a seconda dell'effetto che crea il loro recupero, per questo distingueremo i vari tipi tra roteanti, ondulanti e oscillanti, classici esempi in ordine sono il cucchiaino, il pesciolino metallico e il rapala.\n\"Pesca a Fondo\": la pesca a fondo \u00e8 quella che da meno libert\u00e0 di scelta in quanto consiste nell'attendere l'abboccata della trota con l'esca ferma, si useranno camole del miele e pastelle attiranti oppure inneschi doppi tra i due in modo che la trota venga stimolata all'attacco dal profumo di tali esche.\n\"Pesca a Striscio\": anche qui sono ottime le camole innescate in maniera doppia e la pastella montata a goccia, l'importante \u00e8 garantire un movimento attirante quindi prima del lancio conviene appoggiare l'esca in acqua e provare a vedere se il movimento c'\u00e8, utili sono anche tutte le serie di artificiali in gomma, come gli spaghetti, i falcetti, il bruco, la camola finta, la spirale da usare sia da soli che in tandem con la camola o con la pasta inventando diverse combinazioni che garantisco sempre il famoso movimento roteante.\n\"Pesca a Mosca\": qui vengono usate le cosiddette mosche, ovvero costruzioni fantastiche che riproducono mosche, api, libellule, falene che si posano sull'acqua dopo essere fatte volare due o tre volte con la canna, se le trote sono affamate e attirate da ci\u00f2, si vedranno abboccate spettacolari con la trota che ingoia direttamente al volo l'esca arrivando da sotto l'acqua."}
{"id": "1169946", "revid": "125715126", "url": "https://it.wikipedia.org/wiki?curid=1169946", "title": "Elica (azienda)", "text": "Elica S.p.A. \u00e8 una societ\u00e0 per azioni italiana, costituita nel 1970. L'azienda a capo di un gruppo multinazionale che .\n\u00c8 quotata dal 2006 presso la Borsa valori di Milano negli indici FTSE Italia STAR e FTSE Italia Small Cap. (Codice Isin: IT0003404214 Codice Alfanumerico: ELC).\nStoria.\nLa societ\u00e0 \u00e8 nata a Fabriano nel 1970 per iniziativa di Ermanno Casoli; dopo la sua morte nel 1978, gli succedono la moglie e successivamente il figlio Francesco. L'azienda viene portata avanti secondo lo stile del fondatore, amante dell'arte e del design, sostenitore del coinvolgimento di tutto il personale nella conduzione dell'impresa.\nNel corso degli anni, tramite acquisizioni e puntando anche di pi\u00f9 sul design, inizia un percorso di internalizzazione fino a raggiungere le attuali dimensioni di un gruppo presente nel mondo con sette stabilimenti tra Italia, Polonia, Messico, India e Cina con una produzione di oltre 21 milioni di cappe.\nNell'agosto 2017 la societ\u00e0 cede la controllata tedesca Exklusiv-Hauben Gutman. Nel giugno 2018 cede per 13,4 milioni di euro il 33% di Elica India (mentre altri soci indiani vendono il loro 16%) a Whirpool of India che complessivamente avr\u00e0 cos\u00ec il 49% dell'azienda indiana.\nAi primi di luglio del 2019 cambio al vertice dell'azienda: Mauro Sacchetto sostituisce Antonio Recinella (in quell'incarico da ottobre 2016) nel ruolo di amministratore delegato.\nIl 24 luglio 2019 il fondo di private equity Tip (Tamburi Investment Partners) entra nella societ\u00e0 con una quota del 14,5% acquisendo l'intera partecipazione detenuta da Whirpool Emea (il 12,56%) per un valore di 15,9 milioni di euro e il 2,01% di azioni proprie detenute dalla societ\u00e0 (allo stesso prezzo fissato da Whirpool, due euro per azione). Poi nel corso dell'anno sale fino al 20 % acquisendo azioni dal mercato. Mentre Giovanni Tamburi, presidente di (Tip), entrer\u00e0 nel cda dell'azienda.\nIl 16 marzo 2021 il consiglio d'amministrazione nomina Giulio Cocci neo amministratore delegato al posto di Mauro Sacchetto dimessosi in data odierna per motivi personali.\nDati economici.\nDal bilancio al 31 dicembre 2013, il gruppo Elica ha un fatturato consolidato di circa 391,8 milioni di Euro ed un utile netto consolidato di circa 1,4 milioni di Euro. Al 31 dicembre 2013 il gruppo Elica occupava circa 3.000 dipendenti.\nNel 2017 i ricavi hanno toccato i 479,3 milioni di euro con un aumento del 9,1% rispetto all'anno precedente; \u00e8 tornato anche l'utile netto: 1,4 milioni contro una perdita di 5,5 milioni del 2016. I dipendenti sono 4.800"}
{"id": "1169948", "revid": "228587", "url": "https://it.wikipedia.org/wiki?curid=1169948", "title": "Elica (disambigua)", "text": ""}
{"id": "1169949", "revid": "125177603", "url": "https://it.wikipedia.org/wiki?curid=1169949", "title": "Canadian Football League", "text": "La Canadian Football League (CFL) (fr. \"Ligue canadienne de football\", sigla LCF) \u00e8 la massima lega professionistica di football canadese, formata da squadre canadesi.\n\u00c8 una lega professionistica a nove squadre divise in due divisioni, quattro nella \"Est\" e cinque nella \"Ovest\".\nDurante la stagione regolare di 19 giornate, che inizia nel fine settimana della festa nazionale detta Canada Day (1\u00ba luglio) e termina ai primi di novembre, ogni squadra gioca 18 partite e osserva un turno di riposo. A novembre, a conclusione della stagione regolare, sei delle nove squadre disputano i play-off della durata di tre settimane, i quali culminano nel Grey Cup championship, che fu giocato per la prima volta nel 1909 ed \u00e8 l'evento sportivo e televisivo pi\u00f9 seguito dell'anno.\nLa CFL fu fondata ufficialmente nel 1958, ma affonda le sue radici nel decennio 1860-1870. \u00c8 il livello di football pi\u00f9 alto praticato in Canada, e la lega sportiva pi\u00f9 popolare nel paese dopo la NHL di hockey su ghiaccio (che raggruppa squadre statunitensi e canadesi).\nDiverse partite di questa lega furono trasmesse in Italia dai canali Mediaset negli anni ottanta del secolo scorso.\nStoria.\nLe origini della lega affondano nel rugby praticato in Canada negli anni sessanta del XIX secolo, e molte delle prime squadre di football canadesi giocarono sotto l'egida della Canadian Rugby Football Union (CRFU), fondata nel 1884. La federazione fu riorganizzata nella Canadian Rugby Union (CRU) nel 1892, e raggrupp\u00f2 sotto un'unica organizzazione le numerose leghe esistenti. La Grey Cup fu donata dal Governatore Generale del Canada Earl Grey nel 1909 alla squadra vincitrice del \"Senior Amateur Football Championship of Canada\".\nDa quel momento, lo sport praticato si distinse nettamente e progressivamente dal rugby da cui originava. Fra gli anni trenta e cinquanta le due leghe senior della CRU, la Interprovincial Rugby Football Union (IRFU) e la Western Interprovincial Football Union (WIFU) passarono gradualmente da dilettantistiche a professionistiche, e squadre di dilettanti come quelle della Ontario Rugby Football Union (ORFU), non furono pi\u00f9 competitive nelle sfide per la coppa. L'ORFU abbandon\u00f2 la corsa alla Grey Cup nel 1954, dando cos\u00ec il via all'era moderna del football canadese, in cui concorrono al trofeo solo squadre professionistiche; dal 1965 i migliori team canadesi dilettanti gareggiano nel Canadian Inter university Sport (CIS) per la Vanier Cup.\nNel 1956 la IRFU and WIFU si unirono nella Canadian Football Council (CFC), e nel 1958 la CFC lasci\u00f2 la CRU, diventando la Canadian Football League.\nInizialmente non c'erano incontri interdivisionali fra squadre orientali (IRFU) e occidentali (WIFU) tranne che per la finalissima della Grey Cup. Questa formula mut\u00f2 leggermente nel 1961 e dal 1981 il calendario \u00e8 completamente incrociato tra le due divisioni.\nLe storie separate di IRFU e WIFU giustificano il fatto che due squadre abbiano avuto praticamente lo stesso nome: nella IRFU gli Ottawa \"Rough Riders\" furono spesso chiamati \"Eastern Riders\", mentre nella WIFU i Saskatchewan \"Roughriders\" furono chiamati \"Western Riders\" o \"Green Riders\".\nDopo l'ammissione dei British Columbia Lions nel 1954, la lega rimase stabile con nove franchigie: (British Columbia Lions, Calgary Stampeders, Edmonton Eskimos, Saskatchewan Roughriders, Winnipeg Blue Bombers, Hamilton Tiger-Cats, Toronto Argonauts, Ottawa Rough Riders, Montreal Alouettes) fino al 1982, quando gli Alouettes fallirono e furono rimpiazzati dai Concordes. Nel 1986 i Concordes furono rinominati \"Alouettes\" per ingraziarsi pi\u00f9 pubblico, ma fallirono l'anno seguente. La fine degli Alouettes, lasci\u00f2 solo tre squadre nella East Division rispetto ai cinque della West Division, cosicch\u00e9 i Winnipeg Blue Bombers vennero spostati di divisione, sebbene la citt\u00e0 non si possa dire parte del Canada Orientale.\nA met\u00e0 degli anni novanta la CFL prov\u00f2 ad espandersi negli Stati Uniti. Nacquero franchigie di football canadese in quelle citt\u00e0 che a quel tempo non ospitavano squadre professioniste di football americano: Baltimora, Birmingham, Las Vegas, Memphis, Sacramento e San Antonio. \nLa concorrenza di NFL e football universitario oltre alla mancanza di un contratto televisivo negli Usa, port\u00f2 al fallimento di questo allargamento. Tutte le squadre americane chiusero ad eccezione degli unici vincitori statunitensi della Grey Cup, i Baltimore Stallion, che vennero trasferiti a Montr\u00e9al facendo cos\u00ec rinascere gli \"Alouettes\".\nNel 1996 chiuse anche la storica franchigia dei Rough Raiders di Ottawa. Nel 2002 la capitale canadese ospit\u00f2 un'altra squadra, i \"Renegades\", per\u00f2 la franchigia fall\u00ec dopo soli tre anni.\nNel 2008 la lega ha approvato la fondazione di una nuova franchigia che ha iniziato a giocare nel campionato 2014, gli Ottawa RedBlacks, riportando il numero delle squadre a nove."}
{"id": "1169954", "revid": "122246", "url": "https://it.wikipedia.org/wiki?curid=1169954", "title": "Campionato sudamericano di pallavolo femminile", "text": "Il campionato sudamericano di pallavolo femminile \u00e8 una competizione sportiva continentale a cadenza biennale organizzata dalla Confederaci\u00f3n Sudamericana de Voleibol (CSV), la federazione sud americana della pallavolo.\nSi tratta di un torneo tra nazionali, che assegna il titolo di campione sud americano alla nazionale vincitrice.\nLa prima edizione si tenne in Brasile nel 1951. La manifestazione venne ripetuta negli anni seguenti con frequenza variabile. Dal 1967 si tiene ogni due anni, negli anni dispari."}
{"id": "1169955", "revid": "486946", "url": "https://it.wikipedia.org/wiki?curid=1169955", "title": "Alvin Burke", "text": ""}
{"id": "1169956", "revid": "486946", "url": "https://it.wikipedia.org/wiki?curid=1169956", "title": "Alvin Burke Jr.", "text": ""}
{"id": "1169965", "revid": "4155", "url": "https://it.wikipedia.org/wiki?curid=1169965", "title": "Torneo Sudamericano di pallavolo", "text": ""}
{"id": "1170002", "revid": "125108018", "url": "https://it.wikipedia.org/wiki?curid=1170002", "title": "Illuminazione pubblica", "text": "L'illuminazione pubblica \u00e8 rappresentata dall'insieme di oggetti (lampioni, lampade, torri faro, fari, ecc.) atti a illuminare gli spazi pubblici.\nI costi di tali impianti sono a carico dell'ente (ad esempio il Comune) che ne \u00e8 titolare.\nStoria.\nIl concetto di illuminazione pubblica \u00e8 relativamente recente, anche se certe parti di edifici importanti (castelli, conventi) hanno sempre avuto un'illuminazione notturna continua assicurata mediante torce o bracieri. L'illuminazione pubblica coincide all'inizio, e anche oggi in gran parte, con l'illuminazione stradale, e nasce coll'ingrandirsi delle citt\u00e0 e il diffondersi della criminalit\u00e0 urbana, che era favorita dalle tenebre.\nIlluminazione a olio.\nI primi combustibili per illuminazione erano l'olio di oliva, la cera d'api, l'olio di pesce, l'olio di balena, l'olio di sesamo, l'olio di noce e altre sostanze simili, che furono usate fino alla seconda met\u00e0 del XVIII secolo. Cronache cinesi del III secolo registrano l'uso di gas naturale per l'illuminazione domestica e per il riscaldamento attraverso un sistema di tubazioni di bamb\u00f9.\nNel 1417, sir Henry Barton, sindaco di Londra, ordin\u00f2 di \"appendere lanterne nelle sere d'inverno fra Ognissanti e la Candelora\". Parigi fu illuminata dopo un'ordinanza del 1524 e, agli inizi del XVI secolo, agli abitanti si ordinava di tenere luci accese alle finestre sulla strada. Nel 1668, quando si vollero migliorare le strade di Londra, ai residenti si ricordava di appendere le loro lanterne nei periodi consueti, e nel 1690, fu emanata un'ordinanza che prescriveva di esporre un lume o una lanterna ogni notte al calare del sole da San Michele a Natale. Il consiglio comunale nel 1716 approv\u00f2 un regolamento, secondo cui tutti i residenti nelle case che si affacciavano su vie, vicoli o passaggi dovevano esporre ogni notte una o pi\u00f9 luci dalle sei alle undici, con una multa di uno scellino in caso di inosservanza.\nNel corso del Settecento, anzich\u00e9 dare ordini ai proprietari delle case, le amministrazioni comunali iniziarono ad assumere direttamente la gestione dell'illuminazione pubblica.\nA Torino i lampioni a olio erano stati introdotti gi\u00e0 nel 1675.\nA Venezia negli anni trenta del settecento esisteva gi\u00e0 una illuminazione pubblica pagata con i proventi del gioco del Lotto.\nA Milano il servizio di lampioni a olio pubblici fu introdotto nel 1784 ed era pagato con i proventi non solo del lotto, ma anche dell'imposta sui fabbricati.\nNei primi decenni dell'Ottocento l'illuminazione pubblica delle citt\u00e0 europee era ormai gestita dalle amministrazioni comunali e generalmente affidata ai lampioni ad olio, che bruciavano olii vegetali od animali. In Italia si trattava perlopi\u00f9 di olio di oliva.\nQuesto era, ad esempio, il caso di Genova.\nAnalogamente, dal 1833 l'illuminazione stradale a Roma venne affidata a lampioni a olio d'oliva, gestiti dalla ditta Giuseppe Mazio.\nAnche quando le principali strade cittadine furono illuminate a gas, le periferie rimasero illuminate ad olio per qualche decennio, prima che l'illuminazione a gas si diffondesse in tutti i quartieri.\nIlluminazione a gas.\nL'illuminazione pubblica avr\u00e0 una svolta con la disponibilit\u00e0 del gas illuminante, che permetter\u00e0 di realizzare nel 1825 un'illuminazione a gas centralizzata nella citt\u00e0 di Parigi, che prender\u00e0 da questo il soprannome di \"Ville Lumiere\". Nel 1811 Windsor costru\u00ec la prima officina pubblica a Londra (Gas-Ling and Coke) per la produzione continua di gas che, convogliato in tubature, alimentava le lampade per illuminare Pall Mall, il Saint James's Park e il Golden Lane.\nL'illuminazione pubblica a gas si afferm\u00f2 a partire dalla prima met\u00e0 dell'Ottocento: nel 1814-18 a Londra, nel 1828 a Berlino, nel 1829 a Parigi, nel 1833 a Vienna.\nI primi esperimenti in Italia furono compiuti nel 1818 da Giovanni Arduin; nel 1832 venne inaugurata l'illuminazione a gas della galleria De Cristoforis a Milano, alla quale segu\u00ec quella pubblica nel 1845; nel frattempo (1840) si attiva la prima illuminazione pubblica di Napoli. Nel 1843 era stata introdotta l'illuminazione a gas anche a Venezia e nel 1845 a Firenze e Verona. Il 5 settembre 1846 venne inaugurato il servizio a Genova, con l'illuminazione del percorso da piazza Acquaverde a piazza San Domenico (l'odierna Piazza De Ferrari). Il 1\u00ba ottobre 1846, a Torino, furono illuminate le contrade Doragrossa e Nuova e, poco dopo, anche le vie Po e Santa Teresa, piazza Castello, piazza San Carlo e piazza Vittorio. Nel 1847 il servizio inizi\u00f2 anche a Bologna, Vicenza e Padova. \nSolo nel 1847 il governo pontificio autorizz\u00f2 l'installazione dell'illuminazione a gas a Roma, ma il servizio di illuminazione pubblica nella citt\u00e0 eterna fu effettivamente inaugurato il 1\u00ba gennaio 1854. In anni successivi, il gas giunse ad illuminare anche le pubbliche vie di citt\u00e0 meno grandi: ad esempio Forl\u00ec, nel 1864, o Prato, nel 1869.\nIlluminazione elettrica.\nL'illuminazione elettrica si inizi\u00f2 nel 1814 (lampada ad arco di Humphry Davy); questo determin\u00f2 un ulteriore progresso con la messa a punto del sistema ad arco fra due carboni di storta affiancati (candela Jablochkov) o disposti frontalmente; nel 1878 Thomas Edison ide\u00f2 la prima lampadina a incandescenza. L'affermazione di questo sistema di illuminazione \u00e8 dovuta sia alla facilit\u00e0 di impiego, alla tonalit\u00e0 e alla costanza della luce, sia al rapido progredire dell'industria elettrica che ha consentito di portare ovunque l'energia elettrica. Gi\u00e0 nel 1878 a Roma vengono utilizzate le prime luci elettriche in occasioni speciali. Il primo impianto di illuminazione pubblica a incandescenza fu montato a New York nel 1882. In Italia il primo comune a sperimentare l'illuminazione elettrica fu Verzuolo (CN) il 10 settembre 1882 (Gazzetta Piemontese del 15-9-1882). In Europa, a Torino e a Milano nel 1884: nel maggio 1884 infatti fu inaugurato il primo impianto di illuminazione elettrica a Torino in piazza Carlo Felice con 12 lampade ad arco Siemens da 800 candele; nello stesso anno le Ferrovie illuminarono elettricamente la stazione di Porta Nuova e l'ingegnere torinese Enrico progett\u00f2 l'illuminazione del Teatro Regio.\nDopo una cinquantina d'anni, comincer\u00e0 a diffondersi l'illuminazione elettrica, oggigiorno praticamente la sola utilizzata. \nTorino, in particolare, divent\u00f2 una delle citt\u00e0 europee all\u2019avanguardia nella pubblica illuminazione dagli anni \u201830 agli anni \u201860: dopo i progetti dell\u2019ingegnere Guido Peri, fu l\u2019ingegnere Guido Chiarelli a progettare numerosi e innovativi impianti per le celebrazioni del centenario dell\u2019Unit\u00e0 d'Italia: Torino cominci\u00f2 cos\u00ec ad essere definita la nuova \"Ville Lumi\u00e8re\".\nLa disponibilit\u00e0, a partire dall'ultimo ventennio del secolo scorso, di lampade pi\u00f9 efficienti rispetto alla classica lampadina a incandescenza, ha permesso di aumentare e migliorare l'illuminazione pubblica, che si \u00e8 estesa anche a scopi meno strettamente utilitaristici come l'illuminazione di monumenti, generando per\u00f2 contemporaneamente problemi di inquinamento luminoso.\nL'illuminazione pubblica \u00e8 stata gradualmente estesa anche ad ambiti extraurbani relativi ai trasporti, quali incroci stradali e aeroporti, mentre l'illuminazione di altre grandi superfici, come carceri e aree industriali, anche se molto simile come tecniche e motivazioni non si pu\u00f2 a stretto rigore definire pubblica.\nProgettazione.\nIl progetto di illuminazione pubblica (in particolare quella stradale) in Italia \u00e8 regolato dalla norma UNI 11248 che definisce la categoria illuminotecnica in base al tipo di strada, al flusso di automezzi, alla presenza di pedoni, di svincoli, di pericoli di aggressione, ecc. \nPer ogni categoria vengono definiti i parametri illuminotecnici che il progetto deve soddisfare.\nParticolari caratteristiche sono definite anche per le zone circostanti alla carreggiata (piste ciclabili, marciapiedi, attraversamenti pedonali, incroci).\nIl progetto deve essere realizzato in maniera da limitare gli sprechi energetici e limitare fenomeni indesiderati quali l'abbagliamento debilitante e l'inquinamento luminoso.\nL'altezza dei pali deve essere circa pari alla larghezza della carreggiata e la distanza dipende dal tipo di apparecchi utilizzati e soprattutto varia in base alle caratteristiche illuminotecniche richieste dalla norma, l'angolo di inclinazione del braccio del lampione deve essere dimensionato in modo da ridurre effetti di inquinamento luminoso.\nSi pu\u00f2 realizzare l'impianto di illuminazione disponendo i lampioni in vari modi:"}
{"id": "1170003", "revid": "124347826", "url": "https://it.wikipedia.org/wiki?curid=1170003", "title": "Yamaha Fazer", "text": "Con il nome Fazer la casa nipponica Yamaha Motor ha contraddistinto una serie di motociclette di vario tipo e destinazione d'uso, il cui primo modello \u00e8 stato il \"FZX 750 Fazer\" presentato nel 1986 ma di cui la prima serie di maggior successo \u00e8 stata iniziata dal modello \"FZS 600 Fazer S2\" nel 2006.\nLa Fazer viene considerata generalmente una naked (letteralmente \"nuda\"), priva cio\u00e8 di carenatura, ma in realt\u00e0, grazie all'ottimo cupolino, \u00e8 molto pi\u00f9 adatta all'uso ad ampio raggio rispetto ad una classica naked.\nFZS 600 e 1000.\nNel 1998 con la nuova serie FZS, in particolar modo la 600, come tutta la serie \"Fazer\" che l'ha seguita \u00e8 caratterizzata da motori 4 tempi e 4 cilindri, lo stesso montato sulla Yamaha YZF600R Thundercat, leggermente rivisto e modificato per aumentare la potenza ai medi regimi. Era dotata inoltre di 16 valvole, carburatori, 95 CV a 11500 rpm. La 600 \u00e8 stata seguita dalla FZS 1000 cm\u00b3 (4 cilindri, 20 valvole, carburatori, 143\u00a0CV a 10.000 giri) nel 2001.\nYamaha FZ1/FZ6.\nNel 2004 la Yamaha decide di effettuare un restyling della \"Fazer\" e lancia sul mercato l\"'FZ6\" in due modelli, la \"FZ6\" (una naked pura detta anche \"FZ6N\") e la \"FZ6 Fazer\" (modello semicarenato denominata \"FZ6S\") utilizzando un propulsore derivato dal modello \"R6\" ma \"addolcito\" nell'erogazione per un uso stradale/urbano.\nNel 2006 visto il successo della nuova 600 la casa nipponica decide di rinnovare anche il 1000\u00a0cm\u00b3 con la \"FZ1\" anche questa nelle due versioni, naked e semicarenata. Anche per quest'ultimo modello la casa madre ha utilizzato un motore derivato dalla \"sorella maggiore\" \"R1\" sempre \"riveduto e corretto\" .\nYamaha FZ6 S2.\nNel 2007 escono i modelli FZ6/FZ6 Fazer \"S2\" (Serie2) con l'intenzione di apportare sostanziali migliorie tecnico-estetiche alla prima versione dell'FZ6.\nVengono modificati forcellone posteriore (in alluminio completamente ridisegnato a sezione esagonale, per un risparmio di peso del 20% rispetto al precedente), telaietto posteriore e pedane conducente/passeggero(rivestite in gomma), sella, pinze freno (monoblocco), parafango anteriore, nuova strumentazione e, nella versione Fazer, l'intero cupolino (ora pi\u00f9 \"snello\"); infine \u00e8 stata rimappata la centralina per ottenere un miglioramento dell'erogazione ai regimi medio-bassi.\nYamaha FZ8.\nNel 2010 vengono presentati due nuove motociclette della serie FZ, caratterizzate da motore con cilindrata da 779\u00a0cm\u00b3 e quindi intermedia tra i due tagli gi\u00e0 esistenti. I nuovi modelli si chiamano FZ8 e FAZER 8 e sono rispettivamente la versione naked e con cupolino, rimanendo per il resto sostanzianzialmente identiche al pari degli altri modelli della famiglia Fazer."}
{"id": "1170009", "revid": "124123", "url": "https://it.wikipedia.org/wiki?curid=1170009", "title": "George Macartney", "text": "Biografia.\nGli inizi.\nDiscendente da un'antica famiglia scozzese, Macartney nacque nel 1737 a Lissanoure, Irlanda. Dopo aver frequentato il Trinity College di Dublino e la Temple School di Londra, inizi\u00f2 la sua carriera con la nomina a inviato speciale in Russia nel 1764, dove negozi\u00f2 un'alleanza tra i due stati con la zarina Caterina II.\nDopo aver ottenuto il titolo di Pari nonch\u00e9 un seggio nella Camera dei Lord, nel 1775 divenne Governatore di Grenada e nel 1780 di Madras. Nel 1786 rifiut\u00f2 la nomina a Governatore generale dell'India e fece invece ritorno in Inghilterra.\nLa missione in Cina.\nNel 1792 Macartney fu posto da re Giorgio III a capo della prima missione commerciale britannica in Cina, chiamata in seguito Ambasciata Macartney. La missione doveva preparare l'apertura di relazioni commerciali bilaterali tra l'impero britannico e quello cinese, in un periodo in cui la Cina aveva ridotto al minimo il commercio con i paesi stranieri. In realt\u00e0, in quell'epoca tra i Cinesi era assai diffusa la convinzione dell'assoluta superiorit\u00e0 del loro impero rispetto alle altre nazioni (considerate tutte \"barbare\") e vi era quindi uno scarso interesse ad aprirsi a scambi commerciali e culturali. Ad esempio, prima che il suo vascello raggiungesse il Mar Giallo, Macartney fu costretto ad inalberare una bandiera con la scritta \"Contribuente dall'Inghilterra\". Secondo i Cinesi, infatti, i regali che la corona inglese portava in dono all'imperatore del celeste impero non erano altro che le tasse dovute dal visitatore, un segno di ubbidienza del sovrano straniero.\nL'udienza tra Macartney e l'imperatore Qianlong fu fissata per il 14 settembre 1793. In questa cerimonia, la corte chiese che l'ambasciatore inglese si inginocchiasse per tre volte e che per tre volte chinasse la testa fino a toccare il suolo, il gesto simbolico per chi si trovava davanti a una divinit\u00e0, quale era considerato appunto l'imperatore della Cina.\nMacartney non volle eseguire la cerimonia e intavol\u00f2 un negoziato, dichiarandosi disposto a eseguire il rituale solamente se un dignitario di corte di rango pari al suo avesse eseguito la stessa cerimonia davanti a un ritratto del re Giorgio III o, in alternativa, a rendere all'imperatore Qianlong lo stesso omaggio che i Britannici rendevano al loro re (ossia inchinarsi una sola volta su un ginocchio).\nLo scalpore suscitato dal suo rifiuto e, soprattutto, la decisione di Qianlong di non avviare scambi con l'impero britannico, fecero s\u00ec che poco dopo Macartney e il suo seguito venissero quasi cacciati dalla Cina, tornando in Inghilterra a mani vuote.\nL'ambasciata Macartney svolse un ruolo cruciale nelle relazioni culturali tra Europa e Cina anche per il grande numero di pubblicazioni che nacquero da quell'esperienza, tra cui la relazione di Sir George Leonard Staunton apparsa nel 1797 e l'importante resoconto di viaggio pubblicato da John Barrow nel 1804.\nGli ultimi anni.\nNel 1796, al ritorno da una missione segreta in Italia, Macartney fu elevato al rango di barone e nello stesso anno venne nominato Governatore della regione da poco acquistata chiamata \"Capo di Buona Speranza\".\nNel 1798 problemi di salute lo costrinsero al ritiro; Lord Macartney mor\u00ec nel 1806 a Chiswick, nel Middlesex."}
{"id": "1170015", "revid": "779289", "url": "https://it.wikipedia.org/wiki?curid=1170015", "title": "Campionato asiatico e oceaniano di pallavolo femminile", "text": "Il campionato asiatico e oceaniano di pallavolo femminile \u00e8 una competizione sportiva continentale a cadenza biennale organizzata dalla Asian Volleyball Confederation (AVC), la federazione asiatica e dell'Oceania della pallavolo.\nLa prima edizione si tenne in Australia nel 1975. La manifestazione venne ripetuta negli anni seguenti ogni quattro anni. Dal 1987 si tiene ogni due anni, negli anni dispari."}
{"id": "1170044", "revid": "1632387", "url": "https://it.wikipedia.org/wiki?curid=1170044", "title": "Insalata russa", "text": "L'insalata russa \u00e8 la pi\u00f9 nota delle insalate composte di verdure cotte o miste di cotte e crude; \u00e8 servita come antipasto o come contorno. \u00c8 costituita da verdure lessate e patate tagliate a dadini, il tutto condito con salsa maionese; ne esistono numerose varianti, a seconda delle tradizioni locali e familiari, in cui si prevede l'aggiunta di ulteriori ingredienti. A dispetto del nome, \u00e8 di origine assai controversa ed \u00e8 diffusa in numerosi paesi del mondo.\nSi cominci\u00f2 a diffondere in Italia alla fine dell'Ottocento come prova la ricetta inserita nel noto libro di cucina \"Re dei cuochi\", nell'edizione del 1868. All'inizio del Novecento Pellegrino Artusi lo inser\u00ec nella sua nota opera di culinaria e Ada Boni la riport\u00f2 nel \"Talismano della felicit\u00e0\" nel 1929. Negli anni Trenta del Novecento era ormai un piatto popolare in tutta Italia.\nIl nome e l'origine.\nEsistono varie ipotesi sull'origine dell'insalata russa, riportate variamente dalle varie fonti. La difficolt\u00e0 di risalire all'origine di questo piatto risiede anche nelle diverse ricette, anche molto diverse tra loro, con le quali esso viene preparato nei vari paesi. Si riportano di seguito le opinioni principali.\nSecondo molte fonti, sarebbe stata creata intorno alla seconda met\u00e0 dell'Ottocento da Lucien Olivier, cuoco russo di origine belga, nelle cucine dell'elegante e prestigioso ristorante Hermitage () di Mosca, che rimase aperto per pi\u00f9 di cinquant'anni, dal 1864 al 1917, anno della Rivoluzione russa, proponendo piatti della tradizione francese adattati al gusto russo; fu quasi un'istituzione della capitale russa e teatro di banchetti ufficiali, come quello del matrimonio di \u010cajkovskij o quello in onore di Dostoevskij. L'insalata russa, detta insalata \"Olivier\" (), era il piatto simbolo del locale, ed era preparata con una ricetta assai diversa da quella poi diffusasi in seguito; secondo alcune fonti gli ingredienti originali erano infatti: \nsecondo altre fonti gli ingredienti invece erano:\nIl piatto nel complesso era dunque assai diverso dall'insalata russa preparata attualmente in Italia.\nIl ristorante, visto il successo del piatto, desiderava mantenerne l'esclusiva e cerc\u00f2 di tenere la ricetta segreta. In seguito, secondo alcune fonti, all'inizio del XX secolo, un dipendente dell'Hermitage, andando a lavorare presso un altro ristorante, comunic\u00f2 la ricetta segreta al nuovo padrone, che cominci\u00f2 cos\u00ec a servire il piatto con il nome di \"insalata della capitale\" (, che significa \"insalata della capitale\": si ricordi che la capitale dell'Impero russo era San Pietroburgo), che per\u00f2 non riusc\u00ec a competere con quella originale, preparata con ingredienti di maggior qualit\u00e0 (in particolare francesi: aceto di vino francese, senape e olio d'oliva della Provenza). Successivamente, la ricetta fu pubblicata da alcune case editrici, diffondendosi cos\u00ec sempre pi\u00f9. Una volta diffusasi la ricetta, il piatto sub\u00ec un'evoluzione che lo port\u00f2 gradualmente ad assomigliare a quello che si prepara nel ventunesimo secolo. In russo l'insalata \u00e8 chiamata \"insalata Olivier\" (\"salat oliv'e\") o semplicemente \"Olivier\" (\"oliv'e\").\nSecondo un'ipotesi, questa insalata si chiama \"russa\" perch\u00e9, durante l'invasione francese in Russia, un politico francese, Lucien Olivier (e dunque omonimo del cuoco dell'ipotesi precedente), l'aveva introdotta nel paese, dove ancora continua infatti a chiamarsi \"Insalata Olivier\". \nSecondo alcuni studiosi, per\u00f2, prima di arrivare in Russia, tale insalata si era diffusa in Francia nel periodo di Caterina de' Medici, trasferitasi nel paese transalpino nel 1533 con i propri cuochi al seguito; essi introdussero alcune ricette della propria patria; il piatto (ma non il suo nome) avrebbe in questo caso un'origine italiana.\nIn Piemonte esisteva nell'800 una \"insalata rusa\" (cio\u00e8 rossa) che prevedeva l'uso di barbabietole. Secondo alcune fonti, il piatto sarebbe stato proposto da un cuoco di corte dei Savoia, in occasione della visita dello zar in Italia, alla fine dell'Ottocento. Il piatto sarebbe stato preparato con prodotti comunemente coltivati in Russia come le carote e soprattutto le patate; la ricetta non prevedeva l'uso della maionese ma della panna, che voleva rappresentare la neve, tipica del clima russo. Lo zar avrebbe poi portato con s\u00e9 la ricetta e il piatto sarebbe divenuto rapidamente molto noto. In effetti, in Francia si chiama \"Insalata piemontese\" una variante dell'insalata russa che prevede, forse in sostituzione delle barbabietole, l'uso di pomodori freschi. Successivamente, secondo questa versione, si sarebbe diffusa anche in Europa ma modificata con l'uso della maionese al posto della panna. \nL'insalata russa come si prepara in Italia spesso ha poco a che vedere con quella preparata in Russia e ci\u00f2 dipende, secondo un'altra ipotesi sull'origine del nome, dal fatto che il termine \"russa\" non si riferirebbe alla provenienza dalla Russia, ma deriverebbe da \"servizio alla russa\", ossia un tipo di pasto in cui le portate venivano servite tutte insieme sulla tavola.\nSecondo ulteriori fonti, il piatto sarebbe stato una creazione di Bona Sforza, che lo introdusse in Polonia, dove il piatto sarebbe poi stato modificato.\nL'insalata russa e il suo nome nei vari paesi del mondo.\nNella Russia degli zar l'insalata Olivier era un piatto per ricchi, divenuto durante il periodo sovietico un piatto popolare e molto pi\u00f9 economico, adottando una variante che prevede molte verdure e salumi al posto del pesce. Durante questo periodo divenne un antipasto di base nei pranzi festivi russi, soprattutto tra Natale e Capodanno, accompagnata da champagne locale e mandarini del Marocco, che \u00e8 ancora uno dei piatti pi\u00f9 diffusi in Russia..\nL'insalata russa \u00e8 un piatto molto amato anche nelle repubbliche di ex unione sovietica, dove \u00e8 caratteristico l'uso di una buona quantit\u00e0 di pollo.\nIl piatto \u00e8 preparato in vari paesi, dove viene generalmente indicato con nomi a volte riferiti ad un paese estero, per suggerire esotismo e festa; cos\u00ec in Danimarca, Norvegia e Finlandia \u00e8 \"insalata italiana\" , in Germania a volte \u00e8 chiamata \"insalata Olivier\", altre volte \"insalata italiana\", in Russia \"insalata alla Olivier\" (\u00e8 caduto in disuso il termine \"insalata della capitale\"), in Iran \"insalata di Olivier\", in Olanda \"insalata degli Ussari\" o di Nikola Blaseb (dal nome del celebre condottiero), in Lituania \"insalata bianca\", in Francia, Italia, Portogallo, Spagna, Romania e nei paesi dell'ex Impero ottomano (Bosnia-Erzegovina, Bulgaria, Grecia, Serbia, Turchia) \"insalata russa\", in Croazia, Slovenia e Ungheria \"insalata francese\".\nVarianti.\nL'insalata russa ha numerose varianti, a seconda delle tradizioni regionali e anche di quelle familiari; in esse si aggiungono alla ricetta di base altri ingredienti, anche in misura consistente: l'uovo sodo a dadini, tocchi di pollo, dadi di prosciutto cotto, tonno sott'olio, capperi e acciughe, sottaceti. Questi ingredienti, nelle diverse varianti, sono aggiunti alla ricetta di base singolarmente o anche insieme."}
{"id": "1170048", "revid": "1776051", "url": "https://it.wikipedia.org/wiki?curid=1170048", "title": "ZAVNOCG", "text": "Con l'acronimo ZAVNOCG (dal serbocroato: Zemaljsko antifa\u0161isti\u010dko vije\u0107e narodnog oslobo\u0111enja Crne Gore i Boke) si indica il Consiglio Antifascista di Stato per la Liberazione Popolare del Montenegro e delle Bocche di Cattaro, il pi\u00f9 alto organo di governo partigiano della Montenegro di cui rappresentava le forze di resistenza all'interno dell'AVNOJ.\nAlla sua seconda Seduta, tenutasi il 14 giugno 1944 cambio il suo nome in Parlamento Montenegrino Antifascista di Liberazione Popolare - CASNO (\"Crnogorska antifa\u0161isti\u010dka skup\u0161tina narodnog oslobo\u0111enja\")"}
{"id": "1170052", "revid": "656701", "url": "https://it.wikipedia.org/wiki?curid=1170052", "title": "Ottantaquattro", "text": ""}
{"id": "1170053", "revid": "20090", "url": "https://it.wikipedia.org/wiki?curid=1170053", "title": "CASNO", "text": ""}
{"id": "1170056", "revid": "1884099", "url": "https://it.wikipedia.org/wiki?curid=1170056", "title": "Autiere", "text": "Un autiere, nel linguaggio militare, \u00e8 quel soldato la cui mansione \u00e8 la guida degli autoveicoli per il trasporto di uomini e di materiali.\nGli autieri, nell'esercito italiano, appartengono all\"'Arma dei Trasporti e Materiali (Tramat)\", il corpo militare che prima della guerra era definito \"Corpo automobilistico\", e dal dopoguerra fino alla fine del XX secolo \"Servizio Automobilistico dell'Esercito\".\nIl corpo provvedeva in tempo di guerra al trasporto di truppe, materiali e mezzi da e per le linee dei fronti di combattimento.\nLe scuole di addestramento si trovano presso la Cecchignola di Roma. La data della festa del Corpo \u00e8 il 22 maggio.\nCollegamenti esterni.\nhttps://web.archive.org/web/20150402101058/http://www.sezioneanaidimodena.it/index.php?option=com_content&amp;view=category&amp;layout=blog&amp;id=17&amp;Itemid=25&amp;limitstart=10"}
{"id": "1170059", "revid": "656701", "url": "https://it.wikipedia.org/wiki?curid=1170059", "title": "84 (numero)", "text": "Ottantaquattro (cf. latino \"octoginta quattuor\", greco \"\u03c4\u03ad\u03c3\u03c3\u03b1\u03c1\u03b5\u03c2 \u03ba\u03b1\u1f76 \u1f40\u03b3\u03b4\u03bf\u03ae\u03ba\u03bf\u03bd\u03c4\u03b1\") \u00e8 il numero naturale dopo l'83 e prima dell'85."}
{"id": "1170060", "revid": "611126", "url": "https://it.wikipedia.org/wiki?curid=1170060", "title": "Figli dei fiori", "text": ""}
{"id": "1170071", "revid": "124123", "url": "https://it.wikipedia.org/wiki?curid=1170071", "title": "James Tallmadge", "text": "A lui si deve nel 1819 la proposta, bocciata dal Congresso degli Stati Uniti, riguardante la questione del Missouri (Compromesso del Missouri).\nIn tale progetto di legge federale, Tallmadge proponeva di annettere il Missouri all'unione, solo a patto che abolisse gradualmente la schiavit\u00f9 all'interno del suo territorio. La proposta fu approvata dalla Camera dei Rappresentanti, ma non dal Senato a causa della parit\u00e0 di voti tra gli Stati del sud e gli Stati del nord."}
{"id": "1170077", "revid": "399", "url": "https://it.wikipedia.org/wiki?curid=1170077", "title": "Mondina", "text": "Una mondina (dal verbo \"mondare\", pulire) era una lavoratrice stagionale delle risaie.\nIl lavoro si svolgeva durante il periodo di allagamento dei campi, effettuato dalla fine di aprile agli inizi di giugno per proteggere le delicate piantine del riso dallo sbalzo termico tra il giorno e la notte, durante le prime fasi del loro sviluppo.\nIl lavoro consisteva nel trapianto in risaia delle piantine (\"trapiant\u00e8\", in piemontese) e nella monda (\"mund\u00e8\").\nLa monda.\nIl lavoro della monda, molto diffuso nell'Italia settentrionale tra la fine del XIX secolo e la prima met\u00e0 del XX secolo, consisteva nello stare per intere giornate con l'acqua fino alle ginocchia, a piedi nudi e con la schiena curva per togliere le erbacce infestanti che crescevano nelle risaie e che disturbavano la crescita delle piantine di riso.\nSi trattava di un lavoro molto faticoso, praticato da persone di bassa estrazione sociale (soprattutto donne), provenienti in genere dall'Emilia-Romagna, dal Veneto e dalla Lombardia, che prestavano la propria opera nelle risaie delle province di Vercelli, Novara e Pavia. Nelle risaie di Molinella si ebbero le prime proteste di mondine per l'ottenimento di migliori condizioni di vita.\nL'abbigliamento consisteva in:\nOggi il ruolo delle mondine viene svolto dai diserbanti.\nRivendicazioni.\nLe condizioni di lavoro erano pessime: l'orario era pesante e la retribuzione delle donne era molto inferiore a quella degli uomini. Questo fece crescere il malcontento che, nei primi del '900, sfoci\u00f2 in agitazioni e tumulti. La principale rivendicazione, ben riassunta dalla canzone \"Se otto ore vi sembran poche\", mirava a limitare ad otto ore la giornata lavorativa e riusc\u00ec ad ottenere alcuni risultati tra il 1906 e il 1909, quando interi Comuni del vercellese approvarono regolamenti che accoglievano le richieste. Inoltre, le mondine rischiavano numerose malattie a causa delle zanzare e delle sanguisughe, che infestavano le risaie.\nPopolarit\u00e0.\nQuesto lavoro ha colpito l'immaginario popolare e ha ispirato molti canti popolari, oltre che opere letterarie e cinematografiche (come \"Riso amaro\" di Giuseppe De Santis del 1949 e \"La risaia\" di Raffaello Matarazzo del 1956)."}
{"id": "1170078", "revid": "123730026", "url": "https://it.wikipedia.org/wiki?curid=1170078", "title": "86 (numero)", "text": "Ottantasei (cf. latino \"octoginta sex\", greco \"\u1f15\u03be \u03ba\u03b1\u1f76 \u1f40\u03b3\u03b4\u03bf\u03ae\u03ba\u03bf\u03bd\u03c4\u03b1\") \u00e8 il numero naturale dopo l'85 e prima dell'87."}
{"id": "1170080", "revid": "1573940", "url": "https://it.wikipedia.org/wiki?curid=1170080", "title": "Castello di Ooidonk", "text": "Il castello di Ooidonk (\"Kasteel van Ooidonk\" in lingua neerlandesa) \u00e8 un castello situato fra Deinze e Gand in Belgio (Prov. Fiandre Orientali) sulla riva del fiume Leie.\nOrigini.\nLe origini del castello risalgono probabilmente al XIII secolo.\nNel XIV secolo era una vera e propria fortezza, ma in seguito, alla fine del Quattrocento, venne raso al suolo dai soldati austriaci.\nRicostruito nel XVI secolo, il castello di Ooidonk venne distrutto da un incendio nella seconda met\u00e0 del Cinquecento; venne ricostruito pochi anni dopo nello stile originario ed assunse l'aspetto che oggi conosciamo.\nAlla fine dell'Ottocento sono state eseguite modifiche sostanziali negli interni i quali oggi, attraverso le tappezzerie, i mobili, le gallerie, le suppellettili appartenenti a varie epoche, sono in grado di raccontare la storia del castello.\nArchitettura.\n\u00c8 un classico esempio di architettura fiamminga con influssi spagnoleggianti."}
{"id": "1170081", "revid": "656701", "url": "https://it.wikipedia.org/wiki?curid=1170081", "title": "Ottantasei", "text": ""}
{"id": "1170085", "revid": "78273", "url": "https://it.wikipedia.org/wiki?curid=1170085", "title": "Parafiletici", "text": ""}
{"id": "1170088", "revid": "15756", "url": "https://it.wikipedia.org/wiki?curid=1170088", "title": "Cattolici tradizionalisti", "text": "I cattolici tradizionalisti sono una parte minoritaria di cattolici che segue presentazioni della dottrina e prassi della Chiesa cattolica che erano in uso prima del Concilio Vaticano II. Sono associati alla presentazione della dottrina cattolica che si trova nel Catechismo di S. Pio X, a determinate devozioni pubbliche e private e in particolare alla messa tridentina secondo l'ultima riforma del Messale nel 1962.\nGeneralmente i cattolici tradizionalisti avanzano obiezioni e riserve alla riforma liturgica successiva al Concilio Vaticano II, attribuendole una perdita del senso della sacralit\u00e0 o della trascendenza o anche vedendovi una minaccia al dogma della presenza reale di Cristo nell'Eucaristia. Molti di loro si oppongono anche all'ecumenismo e al dialogo interreligioso praticati dalla Chiesa cattolica dopo il Concilio Vaticano II.\nVerso le novit\u00e0 che respingono, i tradizionalisti avanzano sospetti di modernismo, dottrina condannata dall'enciclica \"Pascendi Dominici gregis\" del 1907 di papa Pio X.\nTerminologia.\nI cattolici tradizionalisti preferiscono definirsi semplicemente \"cattolici\", rifacendosi alla lettera apostolica di papa Pio X \"Notre charge apostolique\" del 1910, la quale afferma che \"I veri amici del popolo non sono n\u00e9 rivoluzionari, n\u00e9 novatori, ma tradizionalisti\".\nCorrenti tradizionaliste.\nIl movimento tradizionalista \u00e8 variegato e comprende diverse correnti e posizioni. Alcuni tradizionalisti mantengono la comunione con la Chiesa cattolica pur essendo critici, mentre altri se ne sono distaccati e non riconoscono i papi dopo Pio XII. Si tratta in generale di comunit\u00e0 di fedeli numericamente esigue.\nTradizionalisti in comunione con la Chiesa cattolica.\nAlcuni gruppi cattolici tradizionalisti sono pienamente integrati nella Chiesa cattolica e riconosciuti dalla Santa Sede. In passato sono stati indicati come \"indultisti\", in riferimento agli indulti di Giovanni Paolo II \"Quattuor abhinc annos\" del 1984 ed \"Ecclesia Dei\" del 1988, a partire dalla pubblicazione del motu proprio \"Summorum Pontificum\" di Benedetto XVI del 2007 sono detti anche \"motu-propristi\" o semplicemente cattolici \"Summorum Pontificum\".\nLa Congregazione per gli istituti di vita consacrata e le societ\u00e0 di vita apostolica si occupa di varie congregazioni religiose e sacerdotali, pienamente integrate nella Chiesa cattolica e riconosciuti dalla Santa Sede e legate in modo esclusivo alla liturgia tridentina, fra cui i pi\u00f9 noti sono:\nDopo il 2007, molti sacerdoti e religiosi legati alla tradizione sono diocesani o appartenenti alle normali congregazioni, che hanno adottato il rito romano antico in aggiunta alla messa \"Novus ordo\": vengono chiamati impropriamente \"biritualisti\", o secondo la distinzione contenuta in \"Summorum Pontificum\" tra forma ordinaria e forma extraordinaria del rito romano, \"biformalisti\".\nTradizionalisti in dissenso con le autorit\u00e0 della Chiesa cattolica.\nUn'altra parte di cattolici disconosce le dottrine insegnate nel Concilio Vaticano II, ritenute in contrasto con la tradizione ecclesiastica, e rifiuta l'incardinazione canonica.\nLefebvriani.\nLa comunit\u00e0 tradizionalista pi\u00f9 conosciuta, fondata dall'arcivescovo francese Marcel Lefebvre \u00e8 ufficialmente nota come Fraternit\u00e0 sacerdotale San Pio X (FSSPX).\nL'Unione sacerdotale Marcel Lefebvre (USML) \u00e8 nata intorno al vescovo Richard Williamson dai membri scissionisti della Fraternit\u00e0, che presero le distanze da Bernard Fellay della FSSPX, a causa della proposta di un eventuale accordo canonico con la Santa Sede.\nSedevacantisti.\nSono noti come sedevacantisti i cattolici tradizionalisti che sostengono che l'ultimo papa sia stato Pio XII, morto nel 1958 prima dell'evento del Concilio Vaticano II; i suoi successori, a partire da Giovanni XXIII e Paolo VI, avendo sostenuto pubblicamente dottrine eretiche, in passato condannate infallibilmente dalla Chiesa, in base al principio di non contraddizione non possono godere dell'infallibilit\u00e0 pontificia e quindi non possono essere papi. I sedevacantisti, dunque, non negano l'autorit\u00e0 pontificia come principio, ma negano che gli ultimi papi ne siano investiti.\nAll'interno dei sedevacantisti \u00e8 possibile distinguere due posizioni. Da una parte, i cosiddetti sedevacantisti \"simpliciter\" affermano che attualmente non vi sia alcun papa.\nDall'altra i sedevacantisti tesisti sostengono la tesi di Cassiciacum, elaborata dal vescovo e teologo domenicano Michel Gu\u00e9rard des Lauriers, secondo cui i papi dal Concilio Vaticano II in poi sono tali solo \"materialiter\" ma non anche \"formaliter\". Tale posizione viene definita da alcuni sedeprivazionisti in quanto considera i papi privi di autorit\u00e0. La Tesi di Cassiciacum \u00e8 condivisa dall'Istituto Mater Boni Consilii.\nConclavisti.\nSono invece indicati come conclavisti coloro che, ritenendo che a causa del Concilio Vaticano II gli occupanti della Santa Sede non siano veri papi, affermano la possibilit\u00e0, legittimit\u00e0 e opportunit\u00e0 di costituire il conclave per eleggere qualcun altro e proporlo come vero papa. In molti casi, i gruppi conclavisti hanno nominato dei pontefici di norma mediante autoproclamazioni, come accaduto alla Chiesa cattolica palmariana e agli Apostoli dell'amore infinito.\nPratiche.\nLiturgia.\nLa pratica pi\u00f9 conosciuta e caratterizzante dei tradizionalisti \u00e8 la messa tridentina, in latino, detta anche \"messa di San Pio V\", di cui l'uso del testo contenuto nel Messale Romano pubblicato nel 1962 dal papa Giovanni XXIII (l'ultima edizione prima del Concilio Vaticano II) pu\u00f2 essere autorizzato in una determinata diocesi unicamente dal vescovo diocesano in conformit\u00e0 con gli orientamenti dalla Sede Apostolica.\nMolti gruppi tradizionalisti si rifanno all'edizione del 1962 e osservano il calendario liturgico in essa indicato.\nCerti sedeprivazionisti e sedevacantisti, che disconoscono il papato di Giovanni XXIII, non accettano l'edizione del Messale Romano del 1962 ma quella precedente del 1920 n\u00e9 menzionano il nome del papa nel canone (\"non una cum\").\nI tradizionalisti pi\u00f9 zelanti seguono pratiche di piet\u00e0 tradizionale, quali l'astinenza dalle carni il venerd\u00ec anche dove la conferenza episcopale locale, come in Italia, ha autorizzato i fedeli a forme diverse di penitenza il venerd\u00ec.\nUn'altra pratica diffusa tra i cattolici tradizionalisti \u00e8 il digiuno dalla mezzanotte precedente prima di ricevere la Comunione, come era la norma prima del 1953, o almeno il digiuno di tre ore permesso in quell'anno dal papa Pio XII; poco riconosciuto \u00e8 invece del digiuno di almeno un'ora in vigore dal 1964\nPer i tradizionalisti \u00e8 obbligatorio, a pena di sacrilegio, ricevere la Comunione da inginocchiati; l'osservanza della norma dettata da san Paolo circa l'obbligo per le donne di indossare un copricapo cristiano (preferibilmente, un velo) durante la Messa o, quanto meno, al momento di ricevere la comunione; la confessione prima di accostarsi alla comunione.\nAltre pratiche.\nPie pratiche quotidiane comuni ai cattolici tradizionalisti sono le preghiere del mattino, della sera e la recita del santo rosario e della Via Crucis, e lettura di libri spirituali.\nPresso i tradizionalisti, sono tenuti in grande onore gli Esercizi spirituali di Ignazio di Loyola, in particolare nella forma \"condensata\", elaborata nel XX secolo da padre Francisco de Paula Vallet.\nPubblicazioni.\nUna delle riviste tradizionaliste \u00e8 \"Chiesa viva,\" disponibile nelle principali lingue del mondo, fondata da don Luigi Villa. Esiste anche il trimestrale in italiano della Fraternit\u00e0 sacerdotale San Pio X, \"La Tradizione Cattolica\". Negli Stati Uniti appare in lingua inglese il quindicinale indipendente \"The Remnant\". Presso i sedeprivazionisti \u00e8 presente la rivista \"Sodalitium\" nelle principali lingue.\nRelazione con la Santa Sede.\nLa Santa Sede considera scismatici i sedevacantisti, cio\u00e8 coloro che non riconoscono l'autorit\u00e0 del papa, ma non i lefebvriani, per i quali si \u00e8 in attesa di un riconoscimento canonico.\nL'Istituto Mater Boni Consilii non riconosce il papa come legittima autorit\u00e0 per cui il suo nome, e anche quello del vescovo locale, vengono omessi nel canone della messa di San Pio V celebrate dai loro sacerdoti.\nGli aderenti della Fraternit\u00e0 sacerdotale San Pio X vengono considerati in una situazione di \"separazione\", non di scisma. La Fraternit\u00e0, infatti, riconosce l'autorit\u00e0 del papa e cita il suo nome nelle messe celebrate dai suoi sacerdoti.\nCamille Perl afferma inoltre che coloro che partecipano alla Messa tridentina nelle chiese o cappelle della Fraternit\u00e0 sacerdotale San Pio X non solo non cadono in stato di scomunica (peraltro eliminata anche ai suoi vescovi nel 2009), ma assolvono il precetto domenicale se l'intenzione dei fedeli \u00e8 solo quella di assistere a una messa tridentina e non quella di manifestare il desiderio di separarsi dalla comunione con il Romano Pontefice. Nel 2009 il papa Benedetto XVI, dopo aver revocato la scomunica inflitta da Giovanni Paolo II nel 1988 a causa della consacrazione episcopale illegittima di 4 vescovi, ha avviato colloqui dottrinali con la stessa, che nell'intenzione del Pontefice dovrebbero portare nel lungo periodo a una normalizzazione giuridica e canonica della situazione.\nIl 16 maggio 2007, quando ancora non era stata levata la scomunica ai lefebvriani, parlando alla Quinta Conferenza Generale dei Vescovi d'America Latina e dei Caraibi, il cardinale Dar\u00edo Castrill\u00f3n Hoyos present\u00f2 la Commissione \"Ecclesia Dei\", allora da lui presieduta, per la cura di quei tradizionalisti, i quali, pur scontenti delle riforme del Concilio Vaticano II, si vogliono separare dalla Fraternit\u00e0 Sacerdotale San Pio X \u00abperch\u00e9 essi non accettano la sua azione scismatica, in quanto ordina vescovi senza l'autorizzazione papale\u00bb. Aggiunse anche che al momento l'attivit\u00e0 della Commissione non \u00e8 limitata al servizio e nemmeno agli \"sforzi intrapresi per porre fine alla situazione spiacevole di scisma e assicurare il ritorno dei fratelli appartenenti alla Societ\u00e0 San Pio X alla piena comunione. Si estende anche al soddisfacimento delle aspirazioni delle persone non legate ai suddetti gruppi che, data la loro specifica sensibilit\u00e0, vogliono tenere viva la liturgia latina durante la celebrazione dell'eucaristia e negli altri sacramenti.Disse inoltre che papa Benedetto XVI, che fu per anni membro della Commissione, voleva che questa diventasse un organo della Santa Sede per la specifica proposta di mantenere e preservare il valore della tradizione della liturgia latina. Aggiunse il commento: \u00abMa deve essere chiaro che non si ritorna indietro rispetto alle riforme del 1970. La questione \u00e8 piuttosto una generosa offerta del Vicario di Cristo, come una sua espressione del suo volere pastorale, di ricollocare la liturgia latina che per secoli nutr\u00ec la vita spirituale di molte generazioni di fedeli. Il Santo Padre vuole preservare l'immenso tesoro spirituale, culturale ed estetico legato alla vecchia liturgia. Il recupero di queste ricchezze va insieme alle altre preziose ricchezze della liturgia attuale\u00bb.\nPetizione di Agatha Christie.\nNon appena entr\u00f2 in vigore la riforma liturgica, in Gran Bretagna cinquantasette intellettuali, non solo cattolici ma anche protestanti (tra questi spiccava il nome di Agatha Christie), ebrei e atei, sottoscrissero un petizione volta a mantenere l'uso della liturgia tridentina, dato il grande valore lirico e culturale della stessa, quanto meno per i funerali.\nIl papa Paolo VI concesse ai vescovi inglesi e gallesi l'autorizzazione di permettere a favore di determinati gruppi e in occasioni speciali l'uso del Messale Romano nella forma del 1962, permesso esteso anche alla celebrazione dei funerali; il provvedimento che lo concesse era popolarmente conosciuto come l'indulto di Agatha Christie ed \u00e8 stato superato, dal 7 luglio 2007 al 16 luglio 2021, dal motu proprio \"Summorum Pontificum\" del papa Benedetto XVI, che permetteva l'uso del Messale Romano del 1962 senza dovere ricorrere all'Ordinario locale. Simili iniziative in altri paesi, tra i quali l'Italia (tra coloro che firmarono la relativa petizione, si ricordano il latinista Ettore Paratore, l'omeopata professor Antonio Negro, il filosofo Augusto Del Noce, la poetessa e scrittrice Cristina Campo e il filosofo e teologo Romano Amerio) ebbero minor fortuna."}
{"id": "1170101", "revid": "54666", "url": "https://it.wikipedia.org/wiki?curid=1170101", "title": "Bosie", "text": ""}
{"id": "1170102", "revid": "1793900", "url": "https://it.wikipedia.org/wiki?curid=1170102", "title": "Trois-Rivi\u00e8res (Canada)", "text": "Trois-Rivi\u00e8res \u00e8 una citt\u00e0 del Qu\u00e9bec (Canada), situata sulla riva nord del fiume San Lorenzo alla foce del fiume Saint-Maurice, nel cuore del Qu\u00e9bec.\nStoria.\nSi trova a met\u00e0 strada tra Qu\u00e9bec e Montr\u00e9al. Trois-Rivi\u00e8res \u00e8 il capoluogo della regione amministrativa della Mauricie e sede di un vescovado cattolico. \u00c8 anche la citt\u00e0 centro di una regione metropolitana di censimento popolata da 137.507 abitanti nel 2001.\nTrois-Rivi\u00e8res \u00e8 la seconda pi\u00f9 antica citt\u00e0 del Qu\u00e9bec. Infatti, fu fondata nel 1634 dal signor Laviolette su ordine di Samuel de Champlain. La citt\u00e0 presenta tuttavia un aspetto piuttosto moderno: fu infatti distrutta in massima parte nel 1908 da un terribile incendio che risparmi\u00f2 solo alcuni edifici del centro storico. La cattedrale dell'Assunzione, in stile neogotico, fu iniziata nel 1854 e inaugurata a settembre 1858.\nAll'interno della cittadina \u00e8 ospitato il Circuito di Trois-Rivi\u00e8res, riservato a diverse corse automobilistiche."}
{"id": "1170107", "revid": "1452073", "url": "https://it.wikipedia.org/wiki?curid=1170107", "title": "Chaetodon", "text": "Chaetodon \u00e8 un genere di pesci marini tropicali appartenenti alla famiglia Chaetodontidae, conosciuti comunemente come pesci farfalla."}
{"id": "1170114", "revid": "106908", "url": "https://it.wikipedia.org/wiki?curid=1170114", "title": "Butters", "text": ""}
{"id": "1170116", "revid": "123281984", "url": "https://it.wikipedia.org/wiki?curid=1170116", "title": "Paolo Zacchia", "text": "Biografia.\nNato a Roma nel 1584, studi\u00f2 presso gli Scolopi ed il Collegio Romano dei Gesuiti; si addottor\u00f2 in Medicina dopo il 1608, alcune fonti parlano anche di una sua presunta laurea in legge; pubblic\u00f2 opere su vari argomenti medici, legando la sua fama alle Quaestiones Medico-Legales che pubblic\u00f2 tra il 1621 ed il 1635.\nSuo \"praeceptor\" fu il veronese Marsilio Cagnati, professore di medicina pratica alla Sapienza dal 1603 al 1612; non ci sono testimonianze precise sulle prime tappe della sua carriera medica.\nGi\u00e0 nel 1623 gli veniva riconosciuto dall'ambiente medico romano un certo prestigio, tant'\u00e8 che lo stimato collega Pietro Castelli in un'epistola lo definisce \"philosopho et medico praestantissimo atque amico suo integerrimo\".\nDopo esser stato cooptato nel Collegio Medico intorno al 1630, egli poi divenne Protomedico per la prima volta nel 1638. Uno dei compiti dei Protomedici era controllare la produzione ed il commercio di rimedi medicali.\nLavor\u00f2 presso l'Ospedale del Santo Spirito in Sassia tra il 1648 ed il 1659. Nell'arco della sua carriera fu anche consulente per la Rota Romana, mentre ci sono dei dubbi riguardo al suo ruolo di Archiatra Pontificio, ricoperto presso Innocenzo X ed Alessandro VII, o forse solamente in seguito.\nPer parte di padre Zacchia proveniva con ogni probabilit\u00e0 dalla famiglia ebrea Viterbo, ma per la perdita dei registri dei battesimi della casa dei catecumeni restano difficili da stabilire data e modalit\u00e0 di conversione; conversione che avvenne in seguito all'elezione di Clemente VIII nel 1592 ed in cui il Cardinale Laudivio Zacchia svolse verosimilmente il ruolo di padrino.\nLa madre Giacoma Boncompagni della famiglia Corcos, ebrea anch'essa, si convert\u00ec presumibilmente grazie a Filippo Neri presso l'oratorio della Vallicella. Un'ipotesi suggerisce che Paolo Zacchia fosse figlio di primo letto della vedova Boncompagni, sposatasi successivamente con Tommaso Zacchia.\nTra gli illustri dedicatari della sua opera figurano (oltre al padrino) i Cardinali Cesare Monti e Scipione Borghese, il pontefice Urbano VIII, Alessandro Buccabella, gli auditori di Sacra Rota Matteo Buratto ed Angelo Celsi, al quale lasci\u00f2 in eredit\u00e0 un dipinto del Borgognone raffigurante la Conversione di Paolo.\nMolti di questi rapporti clientelari con rappresentanti dell'autorit\u00e0 legale ed ecclesiastica del tempo, maturarono nell'ambito dell'Accademia degli Umoristi. In tale contesto di mediazione sociale e politica egli infatti consolid\u00f2 i suoi rapporti con la corte dei Barberini e diede completezza al suo profilo intellettuale, mettendosi in luce per la sua vasta ed erudita conoscenza dei classici.\nL'obiettivo di Zacchia di fornire, su ogni questione affrontata, la pi\u00f9 ampia rassegna delle opinioni espresse nella tradizione medica, legale e teologica rende a volte complesso individuare il suo pensiero, impossibile liquidare semplicemente come libertino piuttosto che ortodosso.\nMor\u00ec nel marzo del 1659 ed i funerali si tennero nella chiesa di Santa Maria in Vallicella, dove fu sepolto. Dopo la sua morte numerose ristampe complete dei suoi lavori sono state pubblicate in vari paesi fino al tardo XVII secolo.\n\"Quaestiones medico-legales\".\nOpera scritta in latino e suddivisa in nove volumi, il primo pubblicato nel 1621 ed il nono ed ultimo nel 1651, consiste in una trattazione monografica di medicina legale. Il parallelismo costante ed armonioso tra l'approccio medico e quello giuridico, la rende un'opera dai risultati equilibrati e convincenti: sarebbero almeno duecento i giuristi citati dall'autore, poco meno dei medici. \nAmplissima \u00e8 la gamma degli argomenti trattati ed approfonditi: la rilevanza delle diverse et\u00e0 della vita, la gravidanza, il parto e la morte post partum del neonato, la teratologia, la verginit\u00e0, l'impotenza e la bisessualit\u00e0, le ferite e la simulazione delle malattie, i mostri i prodigi e i miracoli, le diverse malattie psicopatologiche, epilessia, apoplessia, sonnambulismo ecc.\nI \"consilia\" in materia di veleni dimostrano la sua bravura teorico-pratica, al punto da poter essere considerati una trattazione di tossicologia forense: egli espresse dubbi sulla \"fabulosa\" credenza che le sostanze venefiche potessero agire dopo un certo numero di giorni successivi alla somministrazione; mise poi in discussione il ricorso agli animali per accertare la nocivit\u00e0 di presunti veleni ed invece grazie alla grande esperienza ampli\u00f2 i confini della semeiotica in materia.\nZacchia fu tra i primi a compiere studi medici nell'ambito della malattia professionale. \nRicche di spunti ed interesse in prospettiva storica anche le pagine dedicate alla Peste.\nNell'opera si trova addirittura confermata l'esattezza della prova docimastica per decidere se il feto abbia o no respirato prima della morte.\nL'analisi del vulnus rappresenta, nella disamina della materia \"de vulneribus\", un momento nevralgico della riflessione medico-legale dell'autore, dove il confine tra le sue competenze mediche e la sua accurata informazione giuridica si fa meno netto e invece pi\u00f9 marcata la percezione della nascita di una disciplina autonoma.\nTra le auctoritates di Zacchia figurano Girolamo Cardano, Ambroise Par\u00e9 \"premier chirurgien\" del Re di Francia, Andrea Vesalio e Girolamo Fracastoro \"eretici\" nei confronti dei dogmi di Galeno, Girolamo Mercuriali eminente medico professore di rango nonch\u00e9 umanista.\nZacchia rivendic\u00f2 la preminenza e la difficolt\u00e0 dell'arte medica, spesso ingiustamente vituperata nel giudizio popolare; riconobbe l'origine lontana nel tempo e l'utilit\u00e0 della giurisprudenza, non trattenendosi dall'esprimersi negativamente in merito al vizio degli uomini di legge di fondarsi sull'autorit\u00e0 dei dottori o di interpretar leggi non \"\"secundum veritatem, sed secundum proprium affectum\".\"\nEmblematica per comprendere la criticit\u00e0 con cui seguisse i precetti dei suoi predecessori, la perplessit\u00e0 che rivolse ai \"mille doctissimi viri\" sostenitori della validit\u00e0 del \"iudicium feretri\", antica pratica probatoria secondo la quale l'assassino al cospetto del cadavere induce in questo emorragie esterne.\nUno dei meriti indiscussi del suo modus operandi \u00e8 l'aspirazione alla ricerca della soluzione pi\u00f9 prossima alla verit\u00e0, senza acquietarsi alle posizioni precostituite ma attingendo all'esperienza accumulata, nella convinzione che \"Veritas tutela semper pro iustitia est, ergo semper bona, nunquam mala, nunquam peniciosa, nunquam crimini patrocinans, sed semper utilis, semperque laudabilis; et idcirco semper veritas quaerenda, mendacia repellenda\".\nPsicopatologia.\nNel secondo libro delle Quaestiones, Zacchia riconosce ai medici la competenza nell'attestazione dello stato di infermit\u00e0 di mente di un individuo: in ci\u00f2 l'opera segna un importante punto di frattura con la tradizionale egemonia dei giuristi.\nLa tendenziale riduzione della malattia a plesso di sintomi, ha reso Zacchia un vero e proprio precursore della moderna psicopatologia.\nIl problema principale era correlare l'entit\u00e0 e la modalit\u00e0 del disturbo mentale, appurabile dal medico, con l'entit\u00e0 delle interdizioni cui il giudice sottoponeva il paziente (in relazione ad atti dell'ambito civile come il matrimonio, il testamento o l'assunzione di cariche pubbliche).\nEgli collocandosi esplicitamente in linea con il pensiero di Cornelio Celso adott\u00f2 un'unica denominazione generica per i disturbi psicopatologici, quella di \"dementia\", nell'ambito della quale distinse poi tre forme particolari: \"insania, phrenitis e fatuitas\", caratterizzate rispettivamente dal venir meno della ragione, dal suo uso distorto e dal suo indebolimento.\nL'influenza della tradizione stoica \u00e8 particolarmente evidente nella trattazione dei moti d'animo: passioni come quella erotica o l'ira, scrive Zacchia, possono turbare l'uso della ragione e gi\u00e0 gli antichi le avevano giustamente equiparate alla follia. \"Intellectus in ira sui juris non est\", l'ira quando appare giustificata va considerata un fattore attenuante nelle cause penali (come nel caso del marito che uccide l'adultero con la moglie, che in Italia fino al 5 agosto 1981 godette delle attenuanti tipiche del delitto d'onore).\nZacchia tratt\u00f2 ampiamente della \"melancholia\", lamentando il fatto che i giuristi non se ne interessassero a sufficienza: la indic\u00f2 come la pi\u00f9 frequente delle \"dementiae\", la cui peculiarit\u00e0 andava ricercata nel fisiologico eccesso di bile nera che la causava. \nEgli prese in considerazione anche forme introdotte nella tradizione medica Medievale e non gi\u00e0 classica, come la licantropia e la follia estatica o quella demoniaca: equipar\u00f2 gli estatici ai \"furentes\", contestando la tesi che considerava tali patologie semplicemente disturbi frutto dell'immaginazione.\nLa \"fatuitas\" secondo l'autore non rientrava propriamente tra le \"dementiae\", trattandosi di una condizione di \"freddezza cerebrale\"; dunque la giurisprudenza doveva tenerne conto analogamente a come faceva per altri casi di \"deminutio rationis\" presenti nella societ\u00e0, in primo luogo quelli legati alle et\u00e0 dell'infanzia, l'adolescenza e la vecchiaia. \nEgli inoltre consider\u00f2 le donne maggiormente vulnerabili alle passioni o a disturbi come la \"melancholia\", descrivendo anche patologie esclusivamente femminili: il soffocamento dell'utero (isteria) ed il furor uterino.\nZacchia si serv\u00ec di un aneddoto per mettere in guardia i giuristi da giudizi affrettati sulla sanit\u00e0 mentale: un imprecisato visitatore dell'ospedale di Santa Maria della Piet\u00e0, interessato a pazienti affetti da pazzia, sarebbe stato accolto da un personaggio apparentemente equilibrato che gli avrebbe fatto da guida nella struttura; alla vista di un ricoverato in atteggiamento triste e pensieroso, il visitatore avrebbe interrogato la propria guida in merito alla malattia sofferta da questo paziente, sentendosi rispondere che si trattava di un pazzo convinto di essere lo Spirito Santo, ma che questa convinzione era falsa in quanto ad essere lo Spirito Santo era lui stesso, l'improvvisata guida, evidentemente anche lui un ricoverato.\nErmafroditismo.\nZacchia si muove partendo dalla tradizionale definizione secondo cui l'ermafrodito era colui che \"partim habet membra viri, partim membra mulieris\". Teoricamente, la presenza di entrambi i membri in proporzione variabile genera quattro possibilit\u00e0 rispetto alla \"potentia coeundi\" e \"generandi\": coloro che possono avvalersi di entrambi gli organi, coloro che possono avvalersi solo di quello maschile (ad agendum), coloro che possono avvalersi solo di quello femminile (ad patiendum) e coloro che non possono avvalersi n\u00e9 dell'uno n\u00e9 dell'altro; l'esilit\u00e0 di uno dei due organi marca l'impotenza dello stesso, sicch\u00e9 il problema dell'assegnazione del sesso non dovrebbe creare particolari difficolt\u00e0 all'archiatra.\nIn seguito nelle Quaestiones la definizione del termine \"ermafrodito\" si allarga fino a comprendere tutte le persone che, in qualche misura, \"in sexu qualitate dubium excitare possunt\". La definizione classica infatti non era adatta a cogliere tutte le sfaccettature dell'ambiguit\u00e0 sessuale.\nZacchia introduce cos\u00ec un'ulteriore distinzione, considerando l'interessante categoria di coloro in cui si assiste ad un'apparente trasformazione dal femminile al maschile, collocabile in genere al momento dell'apparire delle prime mestruazioni.\nEgli ritiene infatti che, siccome la natura tende sempre verso la perfezione, sia invece impossibile una trasformazione inversa in confutazione della cui ipotesi adduce peraltro spiegazioni meccanicistiche.\nNel testo non \u00e8 molto lo spazio concesso a problematiche specificatamente giuridiche, civili e canoniche in tale questione.\nL'autore si limita ad accenni se il matrimonio e gli ordini siano alla portata degli ermafroditi, se questi possano rendere testimonianza, se possano succedere in un feudo e se siano degni di compassione e si sofferma, eccettuando il quesito se siano o meno da annoverarsi tra i mostri, solo sulla questione del battesimo.\nNella letteratura medica del momento, in entrambi i casi in cui v'era stata incertezza sul nome da imporre la scelta era caduta su un nome maschile: scelta ovvia per la societ\u00e0 del tempo. Il diritto romano non poneva comunque ostacoli alla \"mutatio nominis\".\nEgli scrive che un battesimo poteva essere invalidato, aprendo cos\u00ec la via ad una nuova somministrazione, qualora la scelta del sesso si fosse rivelata in un secondo momento errata.\nSituazione ben diversa per il diritto canonico, che richiedeva in casi come gli ordini ed i voti la totalit\u00e0 dell'appartenenza ad un \"gender\". Gi\u00e0 la sola presenza di deformit\u00e0 corporali poneva una persona in una situazione di inabilit\u00e0 e di irregolarit\u00e0 nel compimento di alcuni atti appartenenti alla sfera culturale religiosa.\nLegalmente gli ermafroditi non andavano ritenuti mostri, n\u00e9 dovevano essere annoverati tra gli eunuchi quanti di loro non prevalessero in alcuno dei due sessi: questi ermafroditi neutri per l'archiatra andavano considerati femmine, mentre la tradizione canonistica aveva lasciato all'ermafrodito la decisione del sesso cui aggregarsi. Egli osserva che non \u00e8 cosa totalmente impossibile ipotizzare un ermafrodito tanto perfetto che possa agire e patire o i cui organi siano sufficienti a svolgere entrambe le funzioni, tuttavia le donne praticanti tribadismo non andavano affatto considerate tali, avendo semplicemente una clitoride pi\u00f9 grande del solito.\nZacchia forn\u00ec al medico ed al giurista indicazioni di fondo per l'individuazione del sesso: la presenza dei testicoli indica il maschio, l'emissione delle mestruazioni \u00e8 evidente prova del sesso femminile. La sua opera in materia costituisce, in rotta di collisione con le linee guida dell'interpretazione canonica, una vivace asserzione della necessit\u00e0 di medicalizzare la sessualit\u00e0 e di attribuire alla medicina il compito di determinare l'appartenenza ad uno dei due sessi ed i criteri alla base di tale attribuzione.\nTeratologia, patologie diaboliche.\nTerritorio di sovrapposizione tra competenze mediche e teologiche \u00e8 quello degli \"accidenti\" della generazione: i parti mostruosi.\nLe cosiddette mole o false concezioni, secondo l'autore, pur non seguendo necessariamente i tempi di gestazione ordinari, erano sempre il prodotto della mescolanza di due semi, maschile e femminile, e quindi presupponevano sempre un rapporto sessuale.\nQuesto autorizzava a considerare dimostrato che la partoriente si fosse resa colpevole di \"bestialitas\", a spiegazione delle eventuali parti che nel feto venissero interpretate come non umane.\nAl sangue e al seme andava attribuito ogni difetto del parto, cos\u00ec che fosse da scartare ogni ipotesi di influenza sul feto della forza d'immaginazione materna durante la gravidanza.\nZacchia neg\u00f2 anche che le gravidanze potessero provenire da seme diabolico, nonostante queste stesse potessero essere causate dal diavolo: mentre le streghe per loro ignoranza si credevano incinte del diavolo, il diavolo essendo incapace di concepire poteva invece impossessarsi di seme umano o simulare ventre gonfio nella peccatrice, per poi fornirle il neonato al momento del parto.\nSin dai tempi di Ippocrate si riteneva che alcune donne vergini potessero essere colpite da una patologia dell'utero che, se privato della sua funzione naturale, si sarebbe staccato per poi risalire fino al diaframma provocando senso di soffocamento alla gola delle vittime; Zacchia sosteneva invece che l'isteria delle stesse fosse da attribuire teologicamente alla possessione demoniaca, superando l'antica teoria medica che diagnosticava \"uteri suffocatio\" (ovvero \"furor uterinus\" cio\u00e8 ninfomania in casi simili).\nSecondo l'autore le malattie e i venefici di origine sovrannaturale non potevano mai essere procurati magicamente per il semplice intervento del presunto mago o strega, nonostante la credenza del volgo, bens\u00ec sempre tramite un'intercessione demoniaca.\nLa teologia del tempo diagnosticava gli indemoniati tra i melanconici, cos\u00ec che Zacchia teorizz\u00f2 che cure mediche naturali della melanconia potessero mitigare gli squilibri degli umori del paziente, attenuando l'attivit\u00e0 dei demoni che proprio di tali umori si servivano per impadronirsi del corpo.\nZacchia forn\u00ec innumerevoli criteri per distinguere attivit\u00e0 sovrannaturali vere e proprie da semplici simulazioni: ad esempio l'estasi e la levitazione potevano essere riconosciute e canonizzate solamente se composte e modeste, dovevano essere invece escluse agitazioni imbarazzanti o simili fenomeni; per smascherare \"finte\" estatiche o possedute si potevano utilizzare tecniche di legatura o sostanze starnutanti.\nI veri e propri miracoli terapeutici dovevano avere determinate caratteristiche: la guarigione non doveva esser preceduta da rimedi naturali e la malattia non poteva essere altrimenti curabile; la guarigione doveva essere anche istantanea e completa, escludendo ricadute.\nEgli espresse numerose perplessit\u00e0 riguardo ai miracoli di profezia, non negando l'occulto ma pretendendo di spiegarlo razionalmente. \nProva di virtuosismo \"scientifico\" la dissertazione in cui il medico si propone di escludere dai miracoli le \"sante anoressie\", digiuni di monache che aspiravano alla fama di santit\u00e0.\nAnche la gran parte delle morti apparenti andava derubricata dal novero dei miracoli di resurrezione.\nLa Tortura Giudiziaria.\nL'uso della tortura mette in gioco la salute e la vita stessa dell'uomo che ad esso viene sottoposto, beni supremi di cui si preoccupa anzitutto il medico: \u00e8 a questi e non ad altri che spetta di pronunciarsi sulla possibilit\u00e0 di infliggere i tormenti a soggetti che potrebbero doverne essere esentati a causa di qualche affezione o malattia. Pur tenendo conto della riserva assoluta di competenza a favore dei giuristi, Zacchia sostiene che tocchi al medico fornire preziose informazioni al giudice, perch\u00e9 questi possa decidere per il meglio allontanando da s\u00e9 ogni responsabilit\u00e0 per eventuali esiti infausti della procedura.\n\"...proprie tormentum accipimus pro crociatu ab extrinseco per vim inflicto, propriissime vero hic intelligimus pro crociatu a iudice illato, ad veritatem ex reis indagandam\".\nTale la definizione di tortura che ci offre Zacchia, inflizione con l'uso della forza di un tormento stabilito dal giudice al fine di estorcere la verit\u00e0 all'imputato. Egli si dimostra uomo del suo tempo ed accetta senza apparenti turbamenti la previsione della tortura come mezzo probatorio di usuale impiego: tuttavia il giudice deve ricorrervi come \"extrema ratio\" e secondo un climax che passi progressivamente da un tormento lieve a forme sempre pi\u00f9 atroci ed efficaci. \nInoltre, pur essendo chiaro che la tortura ha natura di mezzo probatorio e non di pena anticipata, la gradazione risulta necessaria in considerazione della diversa personalit\u00e0 del reo e della sua conseguente presumibile capacit\u00e0 di resistenza: pi\u00f9 grave il crimine, maggiore la malizia e la spregiudicatezza del supposto colpevole e quindi pi\u00f9 atroce dovr\u00e0 essere il tormento per indurre una confessione.\nZacchia individua alcune categorie alle quali per\u00f2 per motivi precauzionali \u00e8 sconsigliabile addirittura la minaccia di una tortura: tra queste le donne gravide, i bambini molto piccoli a rischio di epilessia o anziani decrepiti che potrebbero subire un colpo apoplettico per lo scarso calore corporeo.\nLe sue conoscenze fisiologiche lo spingono ad estendere tale esenzione anche alle puerpere per alcuni giorni dopo il parto, caso non previsto da alcuna norma ma che grazie alla sua competenza medica avrebbe evitato indebiti decessi accidentali.\nLa strada seguita dall'autore non \u00e8 quella della rivendicazione aprioristica per i medici di un primato privo di reale fondamento, pur se appetibile sul piano del prestigio sociale ed economico, ma quella di un'auspicata e possibile collaborazione in nome del miglior esercizio della giustizia e nel perseguimento con tutti i mezzi a disposizione della scienza umana, della verit\u00e0.\nLa corretta determinazione delle conseguenze dei vari tipi e gradi di tormento, della quantit\u00e0 di dolore provocato e della soglia massima della sua sopportabilit\u00e0, deve considerarsi non un segno di insensibilit\u00e0, bens\u00ec un progresso verso l'umanizzazione del processo criminale protomoderno: tale metodo testimonia il tentativo consapevole di non infliggere inutilmente al reo sofferenze maggiori di quella necessaria e comunque di quella tollerabile.\nResponsabilit\u00e0 del medico.\nLa parte dell'opera incentrata su questo argomento definisce le categorie giuridiche di dolo, colpa, negligenza ed ignoranza individuando con spirito tassonomico tutte le categorie di errore: Zacchia distingue gli errori del medico-fisico dagli errori di tutte quelle figure di operatori sanitari come chirurghi, speziali, ostetriche etc.; individua quindi gli errori attinenti all'attivit\u00e0 consultoria e quelli relativi agli interventi chirurgici, di azione o di omissione, per trattare infine dei doveri del medico attinenti alla pattuizione dell'onorario.\nEgli decide di includere nella sua trattazione chiunque abbia a che fare con la cura degli uomini o con preparazione e somministrazione di medicinali, in quanto il suo scopo \u00e8 quello di dotare la sua opera di una reale utilit\u00e0 concreta: tiene conto dunque delle figure \"paramediche\" su citate in ragione della larga diffusione della loro attivit\u00e0, la cui pratica necessita di essere regolamentata.\nZacchia attraverso l'autorit\u00e0 di Galeno conferma una presunzione giuridica di innocenza in favore del medico, in caso di assenza di colpevolezza; sostiene inoltre che non qualsiasi grado di colpevolezza pu\u00f2 esser causa di imputabilit\u00e0 per il medico.\nNei casi pi\u00f9 gravi di \"affectata negligentia\" del medico bisogna considerare l'omissione come \"dolus verus\": il principio generale lo ritiene tale quando per un male noto, frequente e facilmente diagnosticabile il medico ometta la cura pi\u00f9 efficace e proporzionata, magari allontanandosi dalla prassi per procedere con terapie desuete o inadatte alla natura del morbo e all'et\u00e0 del paziente. \nSi prenda ad esempio il caso di un medico che non prescrive l'antidoto adeguato ad un veleno, ovvero di quello che di fronte ad una pleurite non effettua un salasso secondo l'usanza del tempo.\nSe l'errore deriva da negligenza, allora quanto pi\u00f9 \u00e8 alto lo stadio di negligenza dimostrabile in capo al medico tanto pi\u00f9 sar\u00e0 elevato il suo grado di colpa e di imputabilit\u00e0; il conformarsi alla \"communis opinio\" nella professione \u00e8 dunque causa di esclusione di responsabilit\u00e0.\nDevono quindi secondo Zacchia considerarsi \"errores a lege punibiles\" gli errori derivanti dal dolo e da negligenza grave, per i quali il medico sar\u00e0 ritenuto responsabile sia in base alle leggi canoniche sia secondo quelle civili. Stessa sorte toccher\u00e0 ai medici colpevoli di grave ignoranza, mentre per casi di lieve negligenza o ignoranza il diritto civile scusa l'errore per il quale il medico dovr\u00e0 sottoporsi alla pena canonica. \nZacchia rifiuta la possibilit\u00e0 di costringere il medico a curare, dato che il giuramento non lo impone, tranne in presenza di particolari condizioni in cui quella coazione \u00e8 ammissibile: casi straordinari quali le epidemie di peste, sostanzialmente in base al criterio della necessit\u00e0 e dell'interesse pubblico a tutela della salute pubblica stessa.\nEgli si oppone all'opinione dei canonisti e di parte della scienza medica, secondo cui il medico \u00e8 tenuto a curare anche chi non lo voglia; d'altronde la stessa dottrina di Ippocrate conferma che per il buon esito della cura \u00e8 necessaria ed imprescindibile la collaborazione del paziente."}
{"id": "1170118", "revid": "1305772", "url": "https://it.wikipedia.org/wiki?curid=1170118", "title": "Univers", "text": "Univers, pronuncia /yni\u02c8v\u025br/, \u00e8 un carattere senza grazie di tipo realist creato da Adrian Frutiger, i cui studi iniziarono nel 1954 e finirono nel 1957. Sia Univers che Helvetica, con cui a volte il primo viene confuso, prendono ispirazione dal carattere del 1896 Akzidenz Grotesk che ha avuto molta importanza nello stile svizzero del design grafico.\nI differenti pesi e variazioni tra i caratteri che compongono la famiglia sono distinti tramite numeri invece che tramite nomi, un sistema che \u00e8 stato usato da Frutiger anche per altri caratteri.\nInfatti Frutiger ha immaginato una grande famiglia di caratteri con diverse larghezze e pesi che per\u00f2 mantiene un idioma di design unificato.\nLa famiglia Univers comprende 14 larghezze pi\u00f9 14 corrispondenti pesi \"Oblique\" oltre a 16 varianti con il charset dell'Europa centrale e del cirillico.\nNel 1997 Frutiger ha rielaborato l'Univers in collaborazione con Linotype, e ha creato il \"Linotype Univers\", che comprende 63 pesi. Il nuovo Univers comprende molti pesi \"estremi\" come \"Ultra Light\" o \"Extended Heavy\" e sono stati aggiunti anche alcuni caratteri monospazio. Il sistema numerico di classificazione \u00e8 stato portato a tre cifre per comprendere il grande numero di variazioni comprese nella famiglia.\nIl sistema numerico di classificazione Frutiger.\nAdrian Frutiger ha creato un suo sistema univoco di classificazione per eliminare i nomi ed evitare confusioni. \u00c8 stato usato per la prima volta con l'Univers e successivamente in Frutiger, Avenir, Helvetica Neue e altri.\nIn conseguenza del fatto che molti produttori non sono riusciti a implementare correttamente il sistema le cose sono molto confuse al riguardo (alcuni font Helvetica Neue sono numerati mentre altri no).\nIl sistema, presentato come il pi\u00f9 semplice possibile, consiste in un prefisso (il primo numero) che definisce il peso e in un suffisso (il secondo numero) che definisce la larghezza e l'orientamento, ad esempio se romano o corsivo. Il prefisso indica il peso, cominciante con \"2\", come in Univers 25 (ultra light) e crescente fino ad un massimo di \u201c9\", come in Univers 95 (black). Molto raramente il peso potr\u00e0 raggiungere un massimo di \u201c10\".\nIl suffisso indica la larghezza e/o l'angolazione (i numeri pari indicano sempre corsivo, i numeri dispari sono sempre normali; i numeri di valore minore di 5 indicano esteso (extend) ed i numeri pi\u00f9 grandi di 6 indicano sempre condensati (condensed)) della serie completa di caratteri.\nUso.\nUnivers raggiunse una grande popolarit\u00e0 tra il 1960 e il 1970. Viene utilizzato in una versione modificata dalla Swiss International Air Lines (precedentemente la Swissair usava il Futura), dalla Deutsche Bank e inoltre viene usato per la segnaletica un po' dappertutto nel mondo. General Electric l'ha usato dal 1986 al 2004 prima di passare al GE Inspira. Apple Inc. ha usato questo carattere nella versione condensed oblique per i tasti di molte tastiere. \u00c8 conosciuto per le sue linee pulite e per la leggibilit\u00e0 a grande distanza.\nIl Montreal Metro, la San Francisco BART (Bay Area Rapid Transit), l'Aeroporto di Francoforte sul Meno e il sistema di trasporti di Walt Disney World fanno largo uso di questo carattere. Alcuni dei London Boroughs usano l'Univers Bold Condensed per i segnali stradali, La Royal Air Force lo adotta dal 2006 per tutto il materiale di merchandising e per il suo logo. Cos\u00ec anche l'ONG Emergency.\nL'Ordnance Survey utilizza Univers per le proprie mappe (aggiungendo dei tagli sulle l e t minuscole e altre piccole cambiamenti per aiutare a distinguere le lettere dai dettagli della mappa) sul quale detiene tutti i diritti. Nel 2006, l'Office of Fair Trading ha adottato Univers nella sua veste tipografica aziendale alla dimensione 12 punti per permettere alle persone con problemi di vista di leggere facilmente le proprie pubblicazioni. Anche Rand McNally ha usato Univers sulle proprie mappe e atlanti dagli anni '70 al 2004 quando \u00e8 passata a Frutiger.\nUnivers \u00e8 contenuto nella stampante HP LaserJet 1100. Installando una LaserJet 1100 su un sistema Windows vengono aggiunti molti nuovi font che presentano l'icona di una stampante accanto al loro nome. L'icona indica che il font \u00e8 un printer font (che verr\u00e0 processato dalla stampante) e non un font di sistema (processato e rasterizzato dal sistema, come ad esempio un carattere TrueType o OpenType)."}
{"id": "1170119", "revid": "14691", "url": "https://it.wikipedia.org/wiki?curid=1170119", "title": "Sacra Conversazione", "text": ""}
{"id": "1170127", "revid": "122486634", "url": "https://it.wikipedia.org/wiki?curid=1170127", "title": "Gaio Fulvio Plauziano", "text": "Biografia.\nDi umile origine e originario di Leptis Magna, come Settimio Severo, era in buoni rapporti col futuro imperatore, il quale, dopo aver ottenuto la porpora nel 193, lo invi\u00f2 subito in Oriente, a catturare i figli del suo rivale Pescennio Nigro, che venne esiliato e poi ucciso nel 196.\nNel 197 Severo assegn\u00f2 a Plauziano la prefettura del pretorio; tra il 197 e il 202 tenne i \"consularia ornamenta\" (un consolato onorario). Come amico dell'imperatore, Plauziano aveva una influenza notevole, da cui deriv\u00f2 una vasta fortuna. Ottenne lo \"ius gladii\" e il clarissimato; fece morire il suo collega Quinto Emilio Saturnino, in modo da restare per lungo tempo unico prefetto del pretorio. Con la sua influenza presso Severo ottenne che il figlio ed erede dell'imperatore, Caracalla, si fidanzasse e poi sposasse (202) la figlia di Plauziano, Fulvia Plautilla. Divenuto consuocero dell'imperatore, Plauziano venne accettato nel Senato romano e la sua famiglia raggiunse il patriziato.\nNel 203 ottenne il consolato ordinario assieme al fratello minore dell'imperatore, Publio Settimio Geta; tenne contemporaneamente al consolato e al pontificato la prefettura del pretorio, e in questo ruolo accompagn\u00f2 Severo nella sua campagna contro i Parti. In suo onore vennero erette molte statue.\nA causa del potere che aveva raggiunto, venne percepito come un pericolo da parte di Caracalla e della sua influente e importante madre Giulia Domna: Caracalla e specialmente Giulia Domna accus\u00f2 Plauziano di aver organizzato un tentativo di assassinio di Severo, e ne ordin\u00f2 l'esecuzione, avvenuta il 22 febbraio 205. Dopo la sua morte, Plauziano venne colpito da \"damnatio memoriae\": le sue statue vennero distrutte, il suo nome cancellato dalle iscrizioni, le sue raffigurazioni scalpellate dai monumenti pubblici. Suo figlio Gaio Fulvio Plauto Ortensiano e sua figlia Fulvia Plautilla vennero esiliati a Lipari ed uccisi nel 211, dopo l'ascensione al trono di Caracalla."}
{"id": "1170128", "revid": "4155", "url": "https://it.wikipedia.org/wiki?curid=1170128", "title": "Campionato europeo maschile di pallavolo 2005", "text": ""}
{"id": "1170131", "revid": "4155", "url": "https://it.wikipedia.org/wiki?curid=1170131", "title": "Campionato europeo maschile di pallavolo 2001", "text": ""}
{"id": "1170132", "revid": "224230", "url": "https://it.wikipedia.org/wiki?curid=1170132", "title": "Albert Dicey", "text": "Opera.\nScrisse \"An Introduction to the Study of the Law of the Constitution\", che influenz\u00f2 il costituzionalismo inglese e l'idea di federalismo."}
{"id": "1170133", "revid": "4155", "url": "https://it.wikipedia.org/wiki?curid=1170133", "title": "Campionato europeo femminile di pallavolo 2005", "text": ""}
{"id": "1170141", "revid": "1543377", "url": "https://it.wikipedia.org/wiki?curid=1170141", "title": "SELENE", "text": "SELENE fu una missione spaziale giapponese diretta verso la Luna, lanciata il 12 settembre 2007. L'acronimo SELENE sta per \"Selenological and Engineering Explorer\" (che potrebbe essere tradotto in italiano con la locuzione \"missione per lo studio della geologia della Luna e per la prova di nuove tecnologie ingegneristiche\"). Come \u00e8 tradizione dell'Agenzia spaziale nipponica il nome della sonda \u00e8 stato cambiato in vista del lancio, previsto per luglio 2007 ma poi rimandato al 14 settembre. La sonda \u00e8 stata ribattezzata Kaguya, dal racconto della vicenda della principessa lunare Kaguya Hime. La sonda \u00e8 costituita da tre unit\u00e0: l\"'orbiter\" principale, un piccolo satellite per le comunicazioni e un piccolo satellite per misurazione interferometriche.\nLa missione \u00e8 terminata il 10 giugno 2009 quando la sonda \u00e8 precipitata sulla Luna, come previsto.\nPanoramica della missione.\nLancio.\nIl lancio della sonda SELENE \u00e8 avvenuto tramite un vettore H-IIA dal centro spaziale di Tanegashima verso un'orbita di parcheggio geocentrica di 281,55km di perigeo e 232.960\u00a0km di apogeo. Il lancio inizialmente previsto per il 1\u00ba luglio 2007, \u00e8 stato rinviato al 12 settembre in seguito all'individuazione di un malfunzionamento a bordo dei due satelliti minori. La sonda \u00e8 stata lanciata alle 01:31:01 del 12 settembre 2007 UTC dopo che i componenti causa del malfunzionamento sono stati sostituiti. La massa a secco (\"in assenza di carburante\") \u00e8 di 1.984kg, la massa totale al lancio \u00e8 stata di 3.020kg.\nVita operativa.\nLa Luna \u00e8 stata raggiunta 5 giorni dopo il lancio e il 3 ottobre Kaguya si \u00e8 posizionata su un'orbita polare, avente un periasse iniziale di 120 km ed un apoasse di 11.741 km. Il 9 ottobre, il satellite di collegamento \u00e8 stato rilasciato su un'orbita con un periasse di 100\u00a0km ed un apoasse di 2.400\u00a0km, ed il 12 il VLBI su un'orbita con un periasse di 100\u00a0km ed un apoasse di 800\u00a0km. L\"orbiter\" principale si \u00e8 spostato il 19 ottobre sull'orbita nominale, circolare e con un'altezza di 100\u00a0km.\nDopo aver dispiegato correttamente il magnetometro (\"Lunar Magnetometer\"), il radar (\"Lunar Radar Sounder\") e lo strumento per la raccolta di immagini dell'alta atmosfera della Terra e della nube di plasma che circonda il pianeta (\"Upper Atmosphere and Plasma Imager\") il 31 ottobre, il 21 dicembre l'Agenzia spaziale giapponese ha avviato le attivit\u00e0 scientifiche della missione.\nLa vita operativa prevista, della durata di un anno, si \u00e8 conclusa nell'ottobre del 2008. \u00c8 stata quindi finanziata un'estensione della missione. Durante questa seconda fase, l'orbita \u00e8 rimasta invariata fino al 1\u00ba febbraio 2009, quando in previsione anche della conclusione della missione e in conseguenza della degradazione delle ruote di reazione, si \u00e8 scelto di ridurre l'altezza dell'orbita a 50 \u00b1 20\u00a0km. Se non si fosse verificato tale danneggiamento, il piano per gli ultimi mesi della missione prevedeva che dal marzo del 2009 Kaguya sarebbe stata spostata su un'orbita circolare di 50\u00a0km d'altezza e successivamente su un'orbita ellittica di 20\u00a0km di periasse e 100\u00a0km di apoasse, che avrebbe permesso di raccogliere immagini ad alta risoluzione della superficie lunare fino all'agosto del 2009, quando la sonda avrebbe concluso la propria vita operativa con un impatto controllato sulla superficie lunare.\nFine della missione.\nLa missione \u00e8 terminata alle 18:25 del 10 giugno 2009 (GMT) quando la sonda \u00e8 precipitata sulla faccia visibile della Luna alla longitudine di 80,4\u00b0 Est ed alla latitudine di 65,5\u00b0 Sud in prossimit\u00e0 del cratere Gill, come previsto. Una debole immagine dell'impatto \u00e8 stata registrata dall\"Anglo-Australian Observatory\" in Australia. Sono state previste campagne di osservazione per l'individuazione del cratere prodotto, il cui diametro \u00e8 stato stimato essere compreso tra i 5 ed i 10\u00a0m.\nLa sonda.\nProspetto.\nLa sonda si compone di tre unit\u00e0. La fase di navigazione \u00e8 affidata all\"orbiter\" principale, che rilascer\u00e0 due piccoli satelliti dopo l'inserzione in orbita lunare. Le altre due unit\u00e0 sono un piccolo satellite per le comunicazioni (\"Rstar\" o \"Okina\") e il satellite per le misurazioni interferometriche VRAD (\"Vstar\" o \"Ouna\"). Entrambi sono prismi ottagonali. Il satellite di collegamento \u00e8 utilizzato per le comunicazioni tra l\"orbiter\" e le basi a terra. Il satellite VRAD sar\u00e0 utilizzato per ottenere misurazioni di precisione della posizione e della precessione della Luna, utilizzando tecniche interferometriche.\nStrumentazione scientifica.\nKaguya trasporta 13 strumenti scientifici, comprese delle macchina fotografiche, una sonda radar, un altimetro laser, due spettrometri, rispettivamente, nei raggi X e nei raggi gamma.\nPrincipali risultati scientifici.\n\"Kaguya\" ha permesso di migliorare la mappatura della superficie lunare rispetto ai dati inviati a Terra dalle sonde che l'hanno preceduta, soprattutto riguardo alle anomalie gravitazionali del satellite. La mappa di tali anomalie \u00e8 stata prodotta sfruttando l'effetto Doppler e misurando il disturbo introdotto dalle anomalie presenti al di sotto della superficie nell'orbita percorsa dalla sonda. Per migliorare lo studio del campo gravitazionale anche della faccia nascosta della Luna, \u00e8 stato essenziale il piccolo satellite per le comunicazioni che ha permesso alla sonda di mantenere costantemente il contatto con la base a Terra. Le precedenti missioni, che avevano gi\u00e0 fornito buone mappe delle anomalie gravitazionali presenti al di sotto della faccia visibile della Luna, non avevano potuto completare il loro compito proprio perch\u00e9 ogni volta che passavano dietro la Luna si interrompeva la comunicazione con la Terra.\n\"Kaguya\" inoltre ha osservato nell'infrarosso il cratere Shackleton prossimo al polo Sud della Luna e sempre in ombra. La \"Terrain Camera\" ha rilevato una temperatura leggermente inferiore a 90 K per il fondo del cratere, senza tuttavia riuscire ad individuare del ghiaccio d'acqua. Poich\u00e9 le condizioni di temperatura e pressione sono tali da poter sostenere la presenza di ghiaccio, gli studiosi ritengono che esso, qualora fosse presente, possa essere mescolato con il suolo.\nLe misurazioni altimetriche di \"Kaguya\" hanno permesso di individuare i punti pi\u00f9 alto e pi\u00f9 basso della superficie lunare: la cresta di un cratere a 10.750 metri sulla superficie di riferimento e una zona del bacino Aitken a -9.060 metri, rispettivamente. Inoltre, la sonda ha permesso una nuova datazione dei mari lunari, riducendo la loro et\u00e0 a 2,5 miliardi di anni, rispetto alla precedente stima di 3 miliardi di anni.\nNuova fase di esplorazione della Luna.\nSELENE \u00e8 stata sviluppata all'interno di una nuova fase di esplorazione della Luna, sostenuta da un rinnovato interesse per il nostro satellite, e come prosecuzione delle attivit\u00e0 spaziali giapponesi lunari, dopo la missione Hiten, lanciata nel 1990. L'agenzia spaziale giapponese l'ha definita come \"la missione lunare pi\u00f9 grande dalla conclusione delle missioni del Programma Apollo\".\nLa Cina ha lanciato la sua prima missione per l'esplorazione lunare Chang'e 1 il 24 ottobre 2007, seguita il 22 ottobre 2008 dalla missione indiana Chandrayaan-1. Gli Stati Uniti hanno inviato nel giugno 2009 due sonde: il Lunar Reconnaissance Orbiter ed il Lunar Crater Observation and Sensing Satellite (LCROSS). Inoltre, la NASA, l'ESA e le agenzie spaziali di Russia, Giappone, Cina ed India hanno programmato varie missioni di esplorazione umana della Luna o la realizzazione di una base permanente sul satellite tra il 2018 ed il 2025."}
{"id": "1170142", "revid": "729019", "url": "https://it.wikipedia.org/wiki?curid=1170142", "title": "Colo Colo (mitologia)", "text": "Il Colo Colo o Colocolo \u00e8 una creatura maligna nella mitologia mapuche.\nLeggenda.\nIl suo aspetto differisce leggermente nelle varie zone del Cile. Per i Mapuche il Colo Colo ha la forma di un serpente e si pu\u00f2 trasformare in un ratto con le penne. Nel sud del Cile gli Huilliche (Mapuche del Cile meridionale) lo vedono come un lungo ratto con la testa di gallo. \nIl Colo Colo, nato dall'uovo covato da un \"gallo\", si nutrirebbe della saliva della gente addormentata. Di solito il Colo Colo vivrebbe negli angoli o nelle crepe delle case. Si narra che questa creatura malevola vive in casa se la gente sente un animale piangere con un suono identico al pianto di un neonato."}
{"id": "1170145", "revid": "4175", "url": "https://it.wikipedia.org/wiki?curid=1170145", "title": "ARFU Asian Rugby Series 2006", "text": "Le Asian Series di rugby 2006 (in inglese \"2006 ARFU Asian Rugby Series\") furono la 3\u00aa edizione delle Asian Series di rugby della confederazione rugbistica asiatica.\nLa prima e la seconda divisione di tale torneo funsero da penultimo turno delle qualificazioni asiatiche alla Coppa del Mondo di rugby 2007; la prima e la seconda classificata della prima divisione, infatti, accedettero al girone finale di qualificazione e ad esse si affianc\u00f2 la vincitrice della seconda divisione, la quale guadagn\u00f2 l'accesso anche alla prima divisione 2007.\nIl campionato di prima divisione fu vinto dal ; al secondo posto si classific\u00f2 la , che nell'ultimo incontro sconfisse la selezione del relegando la formazione araba alla seconda divisione dell'anno successivo.\nPer quanto riguarda la seconda divisione, altres\u00ec, fu ad avere la meglio all'ultimo incontro sullo , battendo la e condannandola alla retrocessione in terza divisione.\nFurono quindi Giappone, Corea del Sud e Hong Kong a disputarsi l'accesso alla nel successivo campionato asiatico a novembre.\nPer la prima volta il torneo fu strutturato in varie divisioni, fino alla quinta, tutte con il meccanismo di promozione (la prima di ogni divisione) e retrocessione (l'ultima); oltre la quinta divisione fu previsto un torneo regionale senza promozioni che si tenne a Phnom Penh, in Cambogia, vinto dalla squadra di casa."}
{"id": "1170146", "revid": "287204", "url": "https://it.wikipedia.org/wiki?curid=1170146", "title": "Cono Sud", "text": "Il Cono sud o Cono meridionale o America del Cono Sud \u00e8 una regione geografica comprendente quei paesi sudamericani che sono al di sotto del Tropico del Capricorno.\nLa regione include per intero l'Argentina, le isole Falkland/isole Malvine, il Cile e l'Uruguay, oltre a porzioni del Paraguay e alle regioni meridionali del Brasile, in particolare gli Stati del Rio Grande do Sul, Santa Catarina, Paran\u00e1 e San Paolo.\nLa zona \u00e8 bagnata dall'Oceano Pacifico a ovest e dall'Oceano Atlantico a est. Lo stretto di Magellano separa la Patagonia, parte finale del Cono Sud, dall'arcipelago della Terra del Fuoco. Ancora pi\u00f9 a sud, lo stretto di Drake o Mare di Hoces separa (soltanto 960 Km) la punta meridionale del continente dall'Antartide.\nGeografia.\nGli ambienti naturali.\nIl territorio del Cono Sud \u00e8 suddivisibile in due grandi aree morfologicamente assai diverse: quella occidentale, costituita da montagne, e quella orientale, caratterizzata da vaste pianure.\nLe montagne sono quelle della cordigliera andina, nelle sue porzioni centrale e australe. Sono presenti numerosi vulcani attivi e la zona \u00e8 soggetta a frequenti terremoti.\nNella parte settentrionale del cono, tra i rilievi andini e la costa si estende un altopiano aridissimo: il deserto di Atacama. La porzione di cordigliera andina che fa parte del Cono si suddivide in due catene, separate longitudinalmente da una valle larga da 10 a 40\u00a0km: la Cordigliera della Costa a ovest e la catena principale pi\u00f9 ad est. La prima \u00e8 costituita da rilievi geologicamente pi\u00f9 antichi che non raggiungono i 2000\u00a0m, mentre nella seconda, pi\u00f9 impervia, spiccano alcune tra le massime cime delle Ande: l'Aconcagua (6.962\u00a0metri), il vulcano Tupungato (6.635\u00a0metri) e il monte Mercedario (6.770\u00a0metri). In Patagonia l'altitudine media diminuisce di molto, anche a causa dell'erosione glaciale, arrivando al massimo ai 4.058\u00a0m del Monte San Valent\u00edn, e compaiono estesi ghiacciai, propaggini dell'inlandsis, alcuni lunghi pi\u00f9 di 200 chilometri (come lo Hielos Continentales), che in alcuni casi scendono fino in mare.\nLe pianure.\nIl territorio orientale della regione \u00e8 occupato da vaste pianure. A nord il Gran Chaco, un vastissimo bassopiano, dove le foreste si alternano alle savane e i corsi d'acqua si perdono nel sottosuolo. Il Chaco australe e quello centrale appartengono all'Argentina, quello boreale al Paraguay.\nA sud al Gran Chaco seguono le sterminate praterie chiamate \"pampas\", ricche di pascoli. A est, tra i fiumi Paran\u00e0 e Uruguay \u00e8 compresa la Mesopotamia argentina, bassa e paludosa. Pi\u00f9 a sud si estendono le \"mesetas\" della Patagonia, steppe fredde, piuttosto aride e poco popolate.\nLe coste.\nLa costa occidentale, che d\u00e0 sull'oceano Pacifico, ha un andamento lineare nel suo tratto settentrionale, mentre nel tratto meridionale diventa frastagliata e ricca di fiordi e isole. La costa orientale, atlantica, ha un andamento uniforme e solo a tratti presenta ampi golfi o penisole pronunciate.\nI fiumi e i laghi.\nLe vaste pianure sono attraversate da una rete di grandi fiumi, che nascono nella fascia tropicale o dalle Ande. I pi\u00f9 grandi, i principali della Cuenca del Plata, procedono di latitudini tropicali subequatoriali; il maggiore \u00e8 il Paran\u00e1, lungo 4.700\u00a0km. Esso riceve numerosi affluenti, tra i quali il fiume Uruguay, con cui si riunisce formando un gigantesco estuario chiamato \"R\u00edo de la Plata\" (Fiume dell'argento), sulle cui sponde sorgono Buenos Aires e Montevideo. Tra gli altri affluenti vi sono il Paraguay e il R\u00edo Salado.\nQuasi tutti i laghi della regione sono glaciali e distribuiti nella catena andina. Il maggiore \u00e8 quello denominato lago Buenos Aires dagli argentini e lago Generale Carrera dai cileni. Situato in Patagonia, \u00e8 tagliato in due dal confine tra Argentina e Cile.\nClima.\nIl clima del Cono Sud data la sua estensione geografica varia sensibilmente a seconda della latitudine; la parte settentrionale \u00e8 caratterizzata da un clima caldo subtropicale, la zona centrale ha climi temperati e mediterranei, nelle alte vette andine, freddo di altura; mentre l'area pi\u00f9 meridionale corrispondente alla Terra del fuoco \u00e8 invece caratterizzata da un clima freddo della tundra.\nPopolazione.\nUna consistente immigrazione dall'Europa, verificatasi a cavallo tra Otto e Novecento, ha incrementato la popolazione bianca della regione. Agli spagnoli e ai portoghesi si sono aggiunti gli italiani (soprattutto in Argentina e Brasile), ma anche francesi, tedeschi, britannici e slavi. Oggi i bianchi costituiscono la maggior parte della popolazione in Argentina, Uruguay, Cile e in Brasile del Sud (compreso lo Stato di San Paolo facente parte del Sud-Est), mentre in Paraguay il gruppo pi\u00f9 numeroso \u00e8 quello dei meticci.\nCentri urbani.\nA grosse concentrazioni demografiche, prima fra tutte quella dell'estuario del R\u00edo de la Plata, sulle quali si affacciano le capitali di Argentina (\"Buenos Aires\") e Uruguay (\"Montevideo\"), si contrappongono aree spopolate, come il Nord del Cile, occupato dal deserto di Atacama (con il estremato altipiano chiamato Puna de Atacama), la Patagonia e la Terra del Fuoco. Il tasso di urbanizzazione \u00e8 molto elevato e supera in Uruguay e in Argentina il 90%. La crescita incontrollata delle citt\u00e0 ha causato gravi problemi di inquinamento: \"Buenos Aires\" e \"Santiago del Cile\" rientrano nella classifica delle 21 metropoli pi\u00f9 inquinate della Terra.\nLa megalopoli brasiliana di San Paolo con i suoi 11 milioni di abitanti (20 milioni inclusa l'area metropolitana) \u00e8 la citt\u00e0 pi\u00f9 popolosa del Cono Sud e dell'intero emisfero meridionale.\nCultura.\nA parte il comune passato coloniale e la lingua alcuni dei tratti che legano culturalmente tutti i paesi del Cono Sud sono la passione per il calcio e la figura del gaucho (huaso in Cile) il cavaliere delle pampas mitizzato nel celebre poema di Jos\u00e9 Hern\u00e1ndez \"Mart\u00edn Fierro\". Dal punto di vista culinario piatti come l'asado e bevande come il mate sono tipici di tutti i territori del Cono Sud.\nL'immigrazione europea ha avuto un impatto molto forte sulla regione influenzandone la cultura; sempre per quanto riguarda l'aspetto culinario sono diventati piatti tradizionali di quest'area anche la pasta, la polenta, il panettone, la pizza, le milanese, il bratwurst, ecc. Molte festivit\u00e0 europee come l'Oktoberfest sono ora appuntamenti fissi anche nel Cono Sud.\nLingue.\nLe lingue pi\u00f9 diffuse nel Cono Sud sono lo spagnolo, lingua ufficiale di Argentina, Uruguay, Cile e Paraguay ed il portoghese, lingua ufficiale del Brasile. Altre lingue minoritarie sono il guaran\u00ed, idioma indigeno parlato in Paraguay, il dialetto rioplatense in Argentina e in Uruguay, l'italiano (parlato da parte della vasta comunit\u00e0 italiana della regione), il tedesco e l'inglese, lingua ufficiale delle Isole Malvine.\nReligione.\nLa maggior parte degli abitanti \u00e8 di religione cattolica, sono presenti inoltre delle minoranze di protestanti, anglicani, ortodossi, ebrei, musulmani, buddisti e taoisti nonch\u00e9 atei ed agnostici.\nEconomia.\nAl Cono Sud appartengono paesi come l'Argentina, che si stanno risollevando molto faticosamente da un lungo periodo di crisi, e altri in rapido sviluppo come il Cile. Nel secondo dopoguerra tutti e quattro i paesi tradizionalmente compresi nel Cono Sud hanno conosciuto periodi di recessione economica, con inflazione e disoccupazione elevati, e di dittatura militare.\nNel terzo millennio l'alta aspettativa di vita, il pi\u00f9 alto indice di sviluppo umano e il pi\u00f9 alto PIL (PPA) pro capite rendono il Cono Sud la macro-regione pi\u00f9 prospera di tutta l'America Latina.\nAgricoltura e allevamento.\nL'utilizzo tradizionale delle vaste pianure (per esempio le enormi praterie della pampa) della regione \u00e8 a pascolo ed ampiamente praticato \u00e8 l'allevamento di bovini e ovini. Solo in alcune zone predominano le coltivazioni estensive, specie cerealicole. La pesca \u00e8 intensamente praticata tanto nel versante Pacifico come nel versante Atlantico (I.e.: nel Mare Argentino).\nL'industria e il terziario.\nLa manifattura \u00e8 realmente sviluppata solo in Argentina e in Cile. Argentina e Cile sono godendo di immense risorse minerarie, in primis: rame, litio, argento, ferro, petrolio e oro.\nLe reti ferroviarie e stradali sono sviluppate soltanto nelle aree densamente popolate del Rio della Plata. Rilevante il trasporto aereo, che ha in Buenos Aires e Santiago del Cile i suoi scali principali."}
{"id": "1170168", "revid": "119736437", "url": "https://it.wikipedia.org/wiki?curid=1170168", "title": "Sacra conversazione", "text": "L'iconografia della sacra conversazione \u00e8 la rappresentazione della Madonna in trono, circondata da santi e talvolta alla presenza del donatore o dei donatori del dipinto. Pu\u00f2 anche rappresentare un colloquio su temi dottrinali e teologici, in presenza della Vergine Maria con il Bambino Ges\u00f9.\nEsempi.\nL'opera che probabilmente \u00e8 il primo esempio di questo tema \u00e8 la \"Pala di Annalena\" del Beato Angelico (1430-1440 circa); secondo altri storici dell'arte \u00e8 la \"Madonna del canonico van der Paele\" di Jan van Eyck (1436) o la Pala di Brera di Piero della Francesca (1472-1474).\nSeguiti.\nIl nome di questo tipo di dipinto ha ispirato la critica nel definire \"conversation piece\" un genere pittorico sviluppatosi dal diciassettesimo secolo nei Paesi Bassi (erano ritratti collettivi di compagnie detti \"vrolijk gezelschap\", e di feste in giardino, dette \"buitenpartij\", ad opera di pittori come Dirck Hals, David Vinckbooms, Adriaen van de Venne, Willem Buytewech, Hieronymus Janssens e Pietro Paolo Rubens), e successivamente affermatosi in Gran Bretagna con Arthur Devis, William Hogarth, Johann Zoffany e Joshua Reynolds (che estesero l'ambiente ritratto anche ai pub ed alle situazioni popolaresche)."}
{"id": "1170171", "revid": "656701", "url": "https://it.wikipedia.org/wiki?curid=1170171", "title": "Ottantasette", "text": ""}
{"id": "1170192", "revid": "656701", "url": "https://it.wikipedia.org/wiki?curid=1170192", "title": "Ottantatr\u00e9", "text": ""}
{"id": "1170194", "revid": "438678", "url": "https://it.wikipedia.org/wiki?curid=1170194", "title": "Ottantotto", "text": ""}
{"id": "1170195", "revid": "118262669", "url": "https://it.wikipedia.org/wiki?curid=1170195", "title": "Sinfisi pubica", "text": "La sinfisi pubica \u00e8 un'articolazione che fa parte delle anfiartrosi, e si attua tra le due ossa pubiche.\nAnatomia.\nSuperfici articolari.\nLe superfici articolari che contribuiscono alla costituzione della sinfisi pubica sono le due facce mediali (o sinfisiane) delle ossa pubiche. Sono superfici ovalari ruvide, con piccole creste o papille e altrettanti recessi ricoperte da uno strato di cartilagine fibrosa (fibrocartilagine). Tra le due superfici articolari \u00e8 presente inoltre un disco di fibrocartilagine che presenta spesso al suo interno, e in posizione posterosuperiore, una cavit\u00e0, che si fa pi\u00f9 marcata con l'avanzare dell'et\u00e0 ed \u00e8 pi\u00f9 comune nel sesso femminile.\nLegamenti.\nIl legamento pubico anteriore \u00e8 costituito da una serie di fasci di fibre collagene che si incrociano anteriormente all'osso pubico con il tendine del retto del femore e con l'aponeurosi obliqua esterna. Posteriormente vi sono fibre collagene disposte in maniera simile ma pi\u00f9 sottili e meno sviluppate (legamento pubico posteriore).\nIl legamento pubico superiore \u00e8 un fascio di fibre collagene che collega superiormente le due ossa pubiche inserendosi presso ciascun tubercolo pubico. Assieme al legamento arcuato e al disco articolare \u00e8 il principale fattore di stabilit\u00e0 della sinfisi pubica.\nIl legamento arcuato si trova invece sulla faccia inferiore del pube, \u00e8 pi\u00f9 spesso del legamento pubico superiore e segue il margine dell'arco pubico collegando inferiormente le due ossa. Alcune sue fibre si fondono con il disco articolare."}
{"id": "1170196", "revid": "656701", "url": "https://it.wikipedia.org/wiki?curid=1170196", "title": "Ottantuno", "text": ""}
{"id": "1170199", "revid": "113159205", "url": "https://it.wikipedia.org/wiki?curid=1170199", "title": "Chovan\u0161\u010dina", "text": "Chovan\u0161\u010dina o Kovancina, Kovantscina, Khovanshchina, , titolo a volte reso anche come \"La congiura dei principi Chovanskij\", \u00e8 un'opera (anzi, un \"dramma nazionale in musica\", secondo il sottotitolo dell'autore) in cinque atti, composta da Modest Petrovi\u010d Musorgskij tra il 1872 ed il 1880. Come il precedente \"Boris Godunov\", essa riguarda un episodio della storia della Russia: la ribellione del Principe Ivan Andreevi\u010d Chovanskij, dei \"Vecchi credenti\" e del corpo militare degli strel'cy contro Pietro il Grande. Il libretto, scritto dal compositore stesso, \u00e8 ispirato dalle antiche cronache dei \"Vecchi credenti\", secondo i quali la chiesa ortodossa era caduta nelle mani dell'Anticristo, nella persona del patriarca riformatore Nikon (\"Viaggio in Palestina del pope Suchanov\" e \"Vita del protopope Avvakum\"). L'opera \u00e8 ambientata durante la rivolta di Mosca del 1682, ma i temi principali trattati sono la lotta tra le fazioni politiche dei progressisti e dei reazionari nel periodo della minore et\u00e0 di Pietro e la vita nella Moscovia prima delle riforme occidentalizzanti dello zar. Alla morte del compositore (1881) l'opera era incompiuta ed ancora non rappresentata: la sua prima ebbe luogo nel febbraio 1886, nella versione di Rimskij-Korsakov.\nGenesi ed evoluzione di un'opera incompiuta.\nIl preannuncio della \"Chovan\u0161\u010dina\" apparve in una lettera inviata il 13 luglio 1872 dal compositore all'amico Vladimir Vasil'evi\u010d Stasov:\nMusorgskij si occup\u00f2 della scrittura dell'opera fino ai suoi ultimi giorni di vita, ma non riusc\u00ec a terminarla: il secondo e il quinto atto rimasero incompiuti e la maggior parte della musica non era orchestrata. L'opera fu interamente orchestrata per la prima volta da Nikolaj Andreevi\u010d Rimskij-Korsakov, che per\u00f2 prefer\u00ec definire il suo lavoro revisione, anzich\u00e9 orchestrazione. In base alle sue idee musicali e considerando le esigenze di tempo, egli accorci\u00f2 significativamente l'opera, fin\u00ec di scrivere le parti mancanti e apport\u00f2 dei cambiamenti all'armonia di Musorgskij. La sua partitura venne pubblicata nel 1883 e fu messa in scena da un gruppo amatoriale il 21 febbraio 1886 a San Pietroburgo.\nNel 1913 l'opera fu messa in scena a Parigi, in una produzione di Sergej Pavlovi\u010d Djagilev: per l'occasione l'orchestrazione fu fatta in collaborazione da Igor' F\u00ebdorovi\u010d Stravinskij e Maurice Ravel. Tuttavia il basso F\u00ebdor Ivanovi\u010d \u0160aljapin si rifiut\u00f2 di cantare la parte di Dosifej, se non nell'orchestrazione di Rimskij-Korsakov; pertanto fu rappresentata una versione ibrida che non ebbe un gran successo, e quell'orchestrazione fu dimenticata. Solo il finale, che era stato composto da Stravinskij, sopravvisse e fu pubblicato nel 1914.\nNel 1958 Dmitrij \u0160ostakovi\u010d inizi\u00f2 la sua orchestrazione, sulla base della partitura originale di Musorgskij, ed il suo lavoro fu utilizzato nel film sovietico del 1959 \"Chovan\u0161\u010dina\", della regista Vera Stroeva. Questa \u00e8 la versione nella quale l'opera fu rappresentata per la prima volta al teatro Kirov a Leningrado nel 1960, ed \u00e8 ora quella che viene eseguita normalmente. Nel 1989 Claudio Abbado fuse la versione di \u0160ostakovi\u010d con il finale di Stravinskij, in un'acclamata versione teatrale (e poi discografica e video) a Vienna. La versione \u0160ostakovi\u010d fu adottata anche da Valerij Abisalovi\u010d Gergiev per le rappresentazioni che diresse tra il 1991 e il 1992 al teatro Kirov. Non esegu\u00ec tuttavia il finale di Stravinskij, e ripristin\u00f2 due episodi incompiuti che Musorgskij aveva chiesto di tagliare. Anche di questa versione, in diverse rappresentazioni, esiste la registrazione sia audio sia video.\nLe tappe fondamentali\nTrama.\nL'azione ha luogo a Mosca nel 1682.\nIn alcune rappresentazioni dell'opera, a seconda di come le annotazioni originali vengono interpretate, alcune parti sono rimosse, e vengono descritte tra [parentesi quadre].\nAtto primo.\nNella Piazza Rossa, al mattino. Il moschettiere degli strel'cy Kuz'ka canta ubriaco, mentre due suoi commilitoni parlano di ci\u00f2 che hanno fatto nella notte, quando hanno torturato ed ucciso uno scrivano tedesco. Sopraggiunge un altro scrivano: i tre se la prendono con lui e se ne vanno. Il boiardo \u0160aklovityj detta allo scrivano una lettera per lo zar Pietro, con la quale lo avverte dei piani di rivolta del principe Chovanskij, capo della guardia degli strel'cy, e dei vecchi credenti (chiamati anche \"raskol'niki\"); lo ammonisce poi a non ripetere quanto ha appena udito. Una folla irrompe in scena [e costringe lo scrivano a leggere una nuova proclamazione che \u00e8 stata pubblicata, che denuncia le atrocit\u00e0 commesse dagli strel'cy, quindi si lamenta dello stato in cui si trova la Russia. Il principe Ivan Chovanskij entra in scena e promette alla folla adorante di proteggere i \"giovani zar\", intendendo con questo i rivali conservatori di Pietro all'interno della famiglia reale, poi esce con la folla. Il principe Andrej, figlio di Ivan, insidia con la violenza Emma, una ragazza tedesca, ma viene scacciato da Marfa, vecchia credente ed ex fidanzata di Andrej. Andrej minaccia di uccidere Marfa, ma Ivan ritorna e decide di catturare lui stesso Emma: la lite che ne nasce tra padre e figlio viene interrotta dall'arrivo di Dosifej, leader dei vecchi credenti, che li rimprovera per essere cos\u00ec litigiosi e anticristiani. Chiede poi a tutti di unirsi ai vecchi credenti; il principe Ivan prende molto a cuore le sue parole, poi esce con Andrej, mentre Marfa esce con Emma. Rimasto solo, Dosifej prega per il futuro della Russia.\nAtto secondo.\nNel padiglione estivo del principe Golicyn. Golicyn, un nobile progressista amante della zarevna Sof'ja (sebbene non si fidi di lei), legge una sua lettera [e una della madre, che lo esorta a mantenersi puro. Un prete tedesco entra per lamentarsi dell'assassinio di uno dei suoi scrivani da parte degli strel'cy e della tentata violenza di Andrej su Emma. Golicyn tenta di rabbonire il prete, chiedendosi quali siano i veri motivi del suo comportamento]. Poi chiede a Marfa in segreto di predirgli il futuro: lei gli annuncia perdita di potere, esilio e povert\u00e0. Quando la donna se ne va, Golicyn ordina ai servitori di ucciderla, affinch\u00e9 nessuno venga a sapere delle sue future disgrazie. Rimasto solo pensa a tutto quello che ha fatto per il progresso della Russia, ma all'improvviso entra il principe Chovanskij che lo accusa per i suoi intrighi e per voler diminuire i privilegi dei nobili, affermando che solo i Tatari credono che tutti gli uomini sono uguali e chiedendogli se la Russia si debba \"tartarizzare\". Ne nasce un litigio, [in cui ognuno rinfaccia all'altro gli errori nelle campagne militari, interrotto dall'ingresso di Dosifej che li critica entrambi: Golicyn per le sue idee moderne, e Chovanskij perch\u00e9 permette agli strel'cy di gozzovigliare e creare disordini. Nel corso della discussione emerge che Dosifej era un tempo il principe Mi\u0161eckij, e che rinunci\u00f2 a tutti i suoi beni materiali, al che Chovanskij afferma che un principe deve morire principe. Marfa ritorna: c'\u00e8 stato un tentativo di ucciderla, ma \u00e8 stato sventato dalle guardie personali dello zar. Dopo di lei entra \u0160aklovityj, che annuncia minacciosamente che lo zar, informato dei piani di ribellione, ha ordinato un'inchiesta sul principe Chovanskij.\nAtto terzo.\nNel quartiere degli strel'cy, dietro il Cremlino, a sud della Moscova. Mentre i vecchi credenti cantano un inno per il futuro della Russia, Marfa canta il proprio amore per Andrej Chovanskij, preconizzando la sua morte tra le fiamme insieme alla donna con cui lui l'ha tradita. Susanna, un'altra vecchia credente, la sente e la rimprovera aspramente, finch\u00e9 non viene scacciata da Dosifej. Marfa confessa a Dosifej di amare ancora il principe Andrej, al che lui le consiglia di pregare, ed escono. Sopraggiunge \u0160aklovityj, che medita amaramente sulla patria in pericolo e chiede aiuto a Dio, affinch\u00e9 invii un uomo capace di salvarla. Compaiono gli strel'cy che cantano ubriachi, inseguiti dalle mogli infuriate. La situazione \u00e8 placata da Kuz'ka con una canzone. Arriva agitatissimo lo scrivano, il quale annuncia che il quartiere degli strel'cy \u00e8 stato assalito e preso dalle truppe dello zar. Gli strel'cy, sollecitati da Kuz'ka, chiedono a Chovanskij di mettersi alla loro guida, ma il principe si rifiuta: il nuovo zar \u00e8 molto potente, \u00e8 meglio attendere.\nAtto quarto.\nScena prima Nella ricca sala da pranzo di Ivan Chovanskij. Mentre il principe pranza, le contadine intonano un malinconico canto d'amore. Ivan chiede qualcosa di pi\u00f9 allegro ed \u00e8 molto contento della nuova canzone. Tuttavia giunge un domestico di Golicyn, che gli annuncia un grave pericolo. Il principe lo ignora e lo fa frustare, poi ordina alle sue schiave persiane di danzare per lui. Compare \u0160aklovityj, il quale lo informa di una convocazione presso la zarevna Sof'ja. Dopo qualche incertezza, Chovanskij accetta, ma mentre si avvia un sicario lo pugnala. \u0160aklovityj si china sul suo corpo e ripete sprezzante la canzone appena udita.\nScena seconda Nella piazza Rossa, davanti alla Cattedrale di San Basilio. Golicyn \u00e8 condotto in esilio. Dosifej piange la disfatta dei cospiratori: sui vecchi credenti incombe la minaccia dello sterminio. Dosifej discute con Marfa sull'opportunit\u00e0 che i vecchi credenti lascino un esempio perenne immolandosi. Andrej entra accusando Marfa di avergli sottratto Emma, ma la donna afferma che lei sta facendo ritorno in Germania. Andrej minaccia di farla bruciare come strega e chiama a raccolta gli strel'cy col suo corno, ma si ode un suono minaccioso. Marfa narra ad Andrej dell'assassinio di suo padre e gli offre riparo tra i vecchi credenti. Mentre gli strel'cy vengono condotti al patibolo, un messo dello zar Pietro annuncia che sono stati perdonati.\nAtto quinto.\nL'eremo dei \"raskol'niki\" in una foresta vicino a Mosca. Dosifej ed i suoi seguaci si sono rifugiati nella foresta. Dosifej, amareggiato per le sofferenze dei suoi confratelli, li esorta a prepararsi al sacrificio vestendosi di bianco ed accendendo candele. C'\u00e8 anche il principe Andrej che canta il suo amore perduto. Marfa gli ricorda del loro amore passato, assicurandolo che non lo abbandoner\u00e0. Dosifej ed i suoi seguaci, vestiti di bianco con le candele accese, costruiscono la pira. Una tromba annuncia l'avvicinarsi dei soldati di Pietro. Marfa canta ad Andrej la loro situazione senza speranza e Dosifej esorta tutti ad essere forti per l'ultima volta. Marfa d\u00e0 fuoco alla pira mentre i vecchi credenti intonano l'ultimo canto. Mentre tutti periscono sul rogo, sopraggiungono i soldati di Pietro nel vano tentativo di catturarli.\nPrincipali Arie e Numeri.\nPreludio: Alba sulla Moscova (orchestra)\nAtto primo\nAtto secondo\nAtto terzo\nAtto quarto, Quadro primo\nAtto quarto, Quadro secondo\nAtto quinto\nLe basi storiche dell'opera e la rielaborazione di Musorgskij.\nLa morte del giovane zar F\u00ebdor III, nel 1682, aveva innescato una crisi di successione in Russia, nella quale due ragazzini, il debole e malato Ivan V, fratello di F\u00ebdor, ed il fratellastro Pietro I, erano stati associati al trono, mentre la sorella pi\u00f9 vecchia Sof'ja era diventata reggente. Sof'ja si era alleata con il principe Vasilij Golicyn, un potente cortigiano di idee liberali, che era anche suo amante. Dopo la rivolta degli strel'cy, inizi\u00f2 la breve parabola del principe Ivan Andreevi\u010d Chovanskij (la \"Chovan\u0161\u010dina\", appunto), che fu messo a capo degli strel'cy da Sof'ja. Costui tent\u00f2 di utilizzare l'enorme popolarit\u00e0 di cui godeva per le sue ambizioni di potere, e decise di sostenere le mire dei vecchi credenti, che speravano con il suo aiuto di sconfiggere la chiesa ufficiale, appoggiata da Sof'ja, per far tornare la Russia all'antica fede. La cosa culmin\u00f2 con una disputa sulla fede che ebbe luogo il 5 luglio 1682 nel palazzo delle Faccette al Cremlino di Mosca, e fin\u00ec con reciproche accuse di eresia e ignoranza. Questo fatto provoc\u00f2 il definitivo distacco da Chovanskij da parte di Sof'ja, che nell'arco di tre mesi trov\u00f2 il modo di sbarazzarsene: il 17 settembre 1682 il principe e suo figlio Andrej vennero arrestati dai sostenitori di Sof'ja e giustiziati senza processo; a capo degli strel'cy fu messo F\u00ebdor \u0160aklovityj.Il passaggio del potere da Sof'ja a Pietro I avvenne solo sette anni pi\u00f9 tardi. Il 7 agosto 1689 Sof'ja diede ordine a \u0160aklovityj di armare un maggior numero di strel'cy al Cremlino, ufficialmente per accompagnarla a pregare al monastero Donskoj. Si diffusero voci che in realt\u00e0 gli strel'cy avrebbero dovuto colpire i sostenitori di Pietro, che, informato della cosa, con un piccolo seguito si nascose presso il monastero della Trinit\u00e0 di San Sergio, da dove diede ordine all'esercito di raggiungerlo. La maggior parte delle truppe si schier\u00f2 con lui ed in breve tempo Sof'ja dovette ritirarsi nel convento di Novodevi\u010dij, il suo favorito Golicyn fu mandato in esilio e \u0160aklovityj fu giustiziato.\nCome si vede, Musorgskij nella sua opera mescol\u00f2 deliberatamente gli avvenimenti del 1682 con quelli del 1689: l'allora decenne Pietro I in realt\u00e0 non prese parte in alcun modo ai fatti della \"Chovan\u0161\u010dina\" del 1682, ma l'intento del compositore era anche quello di illustrare il passaggio di potere da Sof'ja a Pietro. Musorgskij mostra le varie forze ostili a Pietro: gli strel'cy, capeggiati da Chovanskij; Golicyn, il favorito di Sof'ja; i vecchi credenti con a capo Dosifej (questo personaggio non ha un riscontro storico definito). A causa delle regole del tempo, che impedivano di mettere in scena i componenti della famiglia Romanov, essi vengono menzionati solo indirettamente. Un ruolo molto importante nello sviluppo dell'azione \u00e8 affidato al popolo, in misura ancora maggiore che nel \"Boris Godunov\". I cori sono molto variegati. I personaggi principali sono raffigurati molto chiaramente: arrogante e tirannico Ivan Chovanskij; malizioso e narcisista Golicyn, solenne Dosifej; forte, impetuosa e pronta all'azione Marfa; inquieto e debole Andrej Chovanskij, patriota e disposto a tutto per la salvezza della Russia \u0160aklovityj; allegro e spensierato il giovane moschettiere Kuz'ka; pavido e venale lo scrivano.\nDiscografia.\nVersione \u0160ostakovi\u010d, 1959\nVersione Rimskij-Korsakov, 1882"}
{"id": "1170200", "revid": "9180179", "url": "https://it.wikipedia.org/wiki?curid=1170200", "title": "INTERNET", "text": ""}
{"id": "1170201", "revid": "11792", "url": "https://it.wikipedia.org/wiki?curid=1170201", "title": "Quaranta", "text": ""}
{"id": "1170202", "revid": "11792", "url": "https://it.wikipedia.org/wiki?curid=1170202", "title": "Quarantacinque", "text": ""}
{"id": "1170203", "revid": "11792", "url": "https://it.wikipedia.org/wiki?curid=1170203", "title": "Quarantadue", "text": ""}
{"id": "1170204", "revid": "11792", "url": "https://it.wikipedia.org/wiki?curid=1170204", "title": "Quarantanove", "text": ""}
{"id": "1170207", "revid": "11792", "url": "https://it.wikipedia.org/wiki?curid=1170207", "title": "Quarantaquattro", "text": ""}
{"id": "1170208", "revid": "11792", "url": "https://it.wikipedia.org/wiki?curid=1170208", "title": "Quarantasei", "text": ""}
{"id": "1170209", "revid": "11792", "url": "https://it.wikipedia.org/wiki?curid=1170209", "title": "Quarantasette", "text": ""}
{"id": "1170210", "revid": "11792", "url": "https://it.wikipedia.org/wiki?curid=1170210", "title": "Quarantatr\u00e9", "text": ""}
{"id": "1170211", "revid": "11792", "url": "https://it.wikipedia.org/wiki?curid=1170211", "title": "Quarantotto", "text": ""}
{"id": "1170212", "revid": "11792", "url": "https://it.wikipedia.org/wiki?curid=1170212", "title": "Quarantuno", "text": ""}
{"id": "1170215", "revid": "11792", "url": "https://it.wikipedia.org/wiki?curid=1170215", "title": "Quattordici", "text": ""}
{"id": "1170216", "revid": "11792", "url": "https://it.wikipedia.org/wiki?curid=1170216", "title": "Quattro", "text": ""}
{"id": "1170217", "revid": "656701", "url": "https://it.wikipedia.org/wiki?curid=1170217", "title": "Quindici", "text": ""}
{"id": "1170218", "revid": "11792", "url": "https://it.wikipedia.org/wiki?curid=1170218", "title": "Sei", "text": ""}
{"id": "1170219", "revid": "11792", "url": "https://it.wikipedia.org/wiki?curid=1170219", "title": "Sessanta", "text": ""}
{"id": "1170220", "revid": "11792", "url": "https://it.wikipedia.org/wiki?curid=1170220", "title": "Sessantacinque", "text": ""}
{"id": "1170221", "revid": "11792", "url": "https://it.wikipedia.org/wiki?curid=1170221", "title": "Sessantadue", "text": ""}
{"id": "1170222", "revid": "11792", "url": "https://it.wikipedia.org/wiki?curid=1170222", "title": "Sessantanove", "text": ""}
{"id": "1170224", "revid": "11792", "url": "https://it.wikipedia.org/wiki?curid=1170224", "title": "Sessantaquattro", "text": ""}
{"id": "1170226", "revid": "11792", "url": "https://it.wikipedia.org/wiki?curid=1170226", "title": "Sessantasei", "text": ""}
{"id": "1170227", "revid": "11792", "url": "https://it.wikipedia.org/wiki?curid=1170227", "title": "Sessantasette", "text": ""}
{"id": "1170228", "revid": "11792", "url": "https://it.wikipedia.org/wiki?curid=1170228", "title": "Sessantatr\u00e9", "text": ""}
{"id": "1170230", "revid": "11792", "url": "https://it.wikipedia.org/wiki?curid=1170230", "title": "Sessantuno", "text": ""}
{"id": "1170231", "revid": "227211", "url": "https://it.wikipedia.org/wiki?curid=1170231", "title": "Settanta", "text": ""}
{"id": "1170233", "revid": "11792", "url": "https://it.wikipedia.org/wiki?curid=1170233", "title": "Settantadue", "text": ""}
{"id": "1170236", "revid": "656701", "url": "https://it.wikipedia.org/wiki?curid=1170236", "title": "Settantanove", "text": ""}
{"id": "1170237", "revid": "656701", "url": "https://it.wikipedia.org/wiki?curid=1170237", "title": "Settantaquattro", "text": ""}
{"id": "1170238", "revid": "656701", "url": "https://it.wikipedia.org/wiki?curid=1170238", "title": "Settantasei", "text": ""}
{"id": "1170239", "revid": "656701", "url": "https://it.wikipedia.org/wiki?curid=1170239", "title": "Settantasette", "text": ""}
{"id": "1170240", "revid": "11792", "url": "https://it.wikipedia.org/wiki?curid=1170240", "title": "Tre", "text": ""}
{"id": "1170242", "revid": "11792", "url": "https://it.wikipedia.org/wiki?curid=1170242", "title": "Tredici", "text": ""}
{"id": "1170247", "revid": "11792", "url": "https://it.wikipedia.org/wiki?curid=1170247", "title": "Trentacinque", "text": ""}
{"id": "1170250", "revid": "11792", "url": "https://it.wikipedia.org/wiki?curid=1170250", "title": "Trentadue", "text": ""}
{"id": "1170251", "revid": "11792", "url": "https://it.wikipedia.org/wiki?curid=1170251", "title": "Trentanove", "text": ""}
{"id": "1170253", "revid": "11792", "url": "https://it.wikipedia.org/wiki?curid=1170253", "title": "Trentaquattro", "text": ""}
{"id": "1170254", "revid": "11792", "url": "https://it.wikipedia.org/wiki?curid=1170254", "title": "Trentasei", "text": ""}
{"id": "1170255", "revid": "11792", "url": "https://it.wikipedia.org/wiki?curid=1170255", "title": "Trentasette", "text": ""}
{"id": "1170256", "revid": "11792", "url": "https://it.wikipedia.org/wiki?curid=1170256", "title": "Trentotto", "text": ""}
{"id": "1170257", "revid": "11792", "url": "https://it.wikipedia.org/wiki?curid=1170257", "title": "Trentuno", "text": ""}
{"id": "1170258", "revid": "656701", "url": "https://it.wikipedia.org/wiki?curid=1170258", "title": "Undici", "text": ""}
{"id": "1170259", "revid": "1529788", "url": "https://it.wikipedia.org/wiki?curid=1170259", "title": "Venti (disambigua)", "text": ""}
{"id": "1170260", "revid": "11792", "url": "https://it.wikipedia.org/wiki?curid=1170260", "title": "Venticinque", "text": ""}
{"id": "1170261", "revid": "11792", "url": "https://it.wikipedia.org/wiki?curid=1170261", "title": "Ventidue", "text": ""}
{"id": "1170262", "revid": "11792", "url": "https://it.wikipedia.org/wiki?curid=1170262", "title": "Ventinove", "text": ""}
{"id": "1170263", "revid": "11792", "url": "https://it.wikipedia.org/wiki?curid=1170263", "title": "Ventiquattro", "text": ""}
{"id": "1170264", "revid": "11792", "url": "https://it.wikipedia.org/wiki?curid=1170264", "title": "Ventisei", "text": ""}
{"id": "1170265", "revid": "11792", "url": "https://it.wikipedia.org/wiki?curid=1170265", "title": "Ventisette", "text": ""}
{"id": "1170266", "revid": "11792", "url": "https://it.wikipedia.org/wiki?curid=1170266", "title": "Ventotto", "text": ""}
{"id": "1170267", "revid": "11792", "url": "https://it.wikipedia.org/wiki?curid=1170267", "title": "Ventuno", "text": ""}
{"id": "1170272", "revid": "656701", "url": "https://it.wikipedia.org/wiki?curid=1170272", "title": "Settantatr\u00e9", "text": ""}
{"id": "1170273", "revid": "656701", "url": "https://it.wikipedia.org/wiki?curid=1170273", "title": "Settantotto", "text": ""}
{"id": "1170274", "revid": "11792", "url": "https://it.wikipedia.org/wiki?curid=1170274", "title": "Settantuno", "text": ""}
{"id": "1170275", "revid": "11792", "url": "https://it.wikipedia.org/wiki?curid=1170275", "title": "Sette", "text": ""}
{"id": "1170283", "revid": "33751", "url": "https://it.wikipedia.org/wiki?curid=1170283", "title": "Colocolo (mitologia)", "text": ""}
{"id": "1170286", "revid": "656701", "url": "https://it.wikipedia.org/wiki?curid=1170286", "title": "Centodue", "text": ""}
{"id": "1170287", "revid": "656701", "url": "https://it.wikipedia.org/wiki?curid=1170287", "title": "Centootto", "text": ""}
{"id": "1170288", "revid": "656701", "url": "https://it.wikipedia.org/wiki?curid=1170288", "title": "Centoquattro", "text": ""}
{"id": "1170289", "revid": "11792", "url": "https://it.wikipedia.org/wiki?curid=1170289", "title": "Centotre", "text": ""}
{"id": "1170290", "revid": "656701", "url": "https://it.wikipedia.org/wiki?curid=1170290", "title": "Centotredici", "text": ""}
{"id": "1170291", "revid": "656701", "url": "https://it.wikipedia.org/wiki?curid=1170291", "title": "Centouno", "text": ""}
{"id": "1170295", "revid": "88740", "url": "https://it.wikipedia.org/wiki?curid=1170295", "title": "Chronicon (Eusebio di Cesarea)", "text": "Il Chronicon di Eusebio di Cesarea \u00e8 un importante testo storiografico che riassume la cronologia universale e biblica. La versione originale \u00e8 andata perduta, ma rimangono una traduzione integrale in lingua armena e una parziale in lingua latina (fatta da san Girolamo). Dopo aver offerto una sintesi di storia orientale e greca in base alle fonti bibliche, Eusebio, nella seconda sezione, illustra una tavola sincronica a pi\u00f9 colonne che copre il periodo temporale da Abramo (2016 a.C.) sino al 303 d.C. La cronologia verr\u00e0 continuata da Girolamo sino all'anno 378 d.C.\nConservazione.\nLa cronaca di Eusebio fu tradotta dal greco all'armeno prima del 600 d.C., ma il manoscritto pi\u00f9 antico sopravvissuto fu scritto nel XII o XIII secolo d.C. Per molto tempo gli studiosi europei non erano a conoscenza della traduzione, ma nel 1782 da G\u0113orge Dpir T\u0113r Yovhannisean, detto Palatec'i, a Costantinopoli per puro caso e si spost\u00f2, successivamente, fino ad arrivare al Matenadaran, venendo archiviato col nome \"Cod. Maten. 1904\".. \nQuarant'anni dopo, Alfred Schoene decise che era giunto il momento di pubblicare una nuova edizione di tutte le prove per i contenuti della Cronaca di Eusebio, compresi i riassunti e le traduzioni. Ha chiesto a H.Petermann di preparare una nuova versione latina della traduzione armena. Nel 1864, Petermann si rec\u00f2 a Costantinopoli per ispezionare il manoscritto originale, ma con suo sgomento il patriarca armeno di Costantinopoli gli disse che il manoscritto era stato restituito a Gerusalemme. Invece di continuare con quello che pensava sarebbe stato un viaggio infruttuoso a Gerusalemme, Petermann torn\u00f2 a Venezia, dove scopr\u00ec che, oltre alla copia che aveva usato Aucher, un altro manoscritto (esplicitamente datato al 1696) era stato acquisito da P.Nerses. Furono questi manoscritti che Petermann us\u00f2 per la sua traduzione, che fu pubblicata nell'edizione di Schoene nel 1875.\nPetermann sapeva che esisteva un altro manoscritto della traduzione armena, presso la biblioteca Etschmiadzin vicino alla capitale armena, ma non pot\u00e9 accedervi. Pochi anni dopo, Theodor Mommsen riusc\u00ec a ottenere una trascrizione parziale del manoscritto di Etschmiadzin e nel 1895 rifer\u00ec che questo era l'archetipo da cui erano stati copiati tutti gli altri manoscritti sopravvissuti e che era stato trovato a Gerusalemme cento anni prima. Nel 1911, oltre 120 anni dopo l'annuncio della scoperta del manoscritto, Josef Karst pubblic\u00f2 un'accurata traduzione tedesca basata su un facsimile fotografico del manoscritto di Etschmiadzin. Ha respinto i suggerimenti che dovrebbe essere tradotto in greco (\"fuorviante\") o latino (\"sintassi troppo ristretta per preservare lo stile e il colore della lingua armena\").\nGli studiosi continuano a discutere su quanto accuratamente la traduzione armena conservi il formato esatto del testo greco di Eusebio, specialmente nelle Tavole cronologiche, dove ci sono chiare differenze tra l'armeno e San Girolamo. Ad esempio, le date olimpiche differiscono di un anno; la versione armena pone le prime Olimpiadi contro l'anno 1240, contando da Abramo, mentre nella versione di San Girolamo il primo anno della prima Olimpiade \u00e8 l'anno 1241 da Abramo. Ma in generale, la traduzione armena sembra essere una guida affidabile e nel \"primo libro\" ha conservato molte informazioni uniche sui regni dei re ellenistici. \u00c8 certamente uno dei documenti pi\u00f9 importanti sopravvissuti in una traduzione armena.\nCronologia.\nTale elenco riprende quello del \"Chronicon\" di San Gerolamo.\nDa Adamo al XIV anno dell'imperatore Valente (5.579 anni)"}
{"id": "1170296", "revid": "180559", "url": "https://it.wikipedia.org/wiki?curid=1170296", "title": "Teoria degli ordini", "text": "La teoria degli ordini \u00e8 una branca della matematica che studia dei particolari tipi di relazioni binarie, dette ordini e preordini, che inducono sui loro insiemi supporto una struttura che richiama l'idea intuitiva di \"ordinare\" gli elementi.\nIntroduzione.\nOrdinare in una sequenza pi\u00f9 oggetti \u00e8 un'operazione che facciamo quotidianamente, sia quando organizziamo i nostri impegni giornalieri (dandogli un ordine temporale), o quando decidiamo quale azione compiere rispetto ad un'altra (ordinandole per importanza), o semplicemente quando mettiamo a posto i libri sugli scaffali (ordinandoli per esempio per anno o per autore).\nUn ordinamento tra oggetti ci viene insegnato sin dalle scuole elementari: si tratta dell'ordinamento usuale tra numeri naturali, che introduce un primo esempio di grandezza. Tale ordinamento viene poi esteso ai numeri interi e, con qualche accorgimento teorico, ai numeri reali. L'insieme dei numeri normalmente trattati risulta cos\u00ec essere completamente descritto. Un altro esempio simile \u00e8 il cosiddetto ordine lessicografico, che ci permette di scrivere le parole di un vocabolario secondo un ordine preciso.\nEsempi di questo tipo possiedono tutti delle particolarit\u00e0 comuni:\nNell'astrazione teorica, un ordinamento che soddisfa queste propriet\u00e0 si dice relazione d'ordine (dove questa volta la parola \"ordine\" ha un significato ben preciso, non solamente quello intuitivo fin qua usato). Se in pi\u00f9 consideriamo che tali esempi soddisfano la propriet\u00e0 aggiuntiva che non esiste elemento che sia lasciato fuori dall'ordinamento, allora essi sono degli \"ordini totali\".\nNon esistono per\u00f2 solo insiemi descrivibili cos\u00ec esattamente: negli insiemi si pu\u00f2 dare un ordinamento naturale, definito dalla relazione di essere un sottoinsieme. Si sa che questa relazione non soddisfa l'ultima propriet\u00e0 sopra enunciata, cio\u00e8 esistono coppie di insiemi per cui non si riesce a dare un giudizio su quale stia prima e quale dopo: allora questa relazione si dice un \"ordine parziale\".\nAndando avanti con la classificazione, possiamo pensare ad un paniere di beni, comparati a seconda del loro prezzo: questa relazione \u00e8 totale (ogni bene ha un prezzo e questo prezzo pu\u00f2 essere sempre messo in relazione con ogni altro prezzo) e transitiva (nel senso sopra), ma non \u00e8 vero che se due beni hanno lo stesso prezzo (cio\u00e8, nella terminologia sopra, occupano la stessa posizione nell'ordinamento) essi coincidono: un insieme che soddisfa queste propriet\u00e0 si dice un \"preordine\".\nNotare infine che in alcuni degli esempi qua sopra per ordinare un insieme ci si \u00e8 appoggiati su ordinamenti gi\u00e0 dati (nell'ultimo esempio, quello dei numeri), associando ad ogni elemento un numero ed ordinando gli elementi a seconda di come erano ordinati i numeri corrispondenti: un'operazione di questo tipo, che consente di definire un ordinamento mediante una funzione verso un insieme gi\u00e0 dotato di ordine, si dice immersione d'ordine.\nTrattazione formale.\nLa teoria degli ordini studia particolari relazioni binarie su uno stesso insieme, dotate di particolari propriet\u00e0 di \"regolarit\u00e0\". Essa suddivide l'oggetto dei suoi studi in due grandi classi, anche se una pu\u00f2 essere in un certo senso trasformata nell'altra. Queste due classi sono gli ordini e i preordini.\nOrdine.\nUna relazione binaria formula_1 su un insieme formula_2 (cio\u00e8 un sottoinsieme del prodotto cartesiano formula_3) si dice un \"ordine\" se soddisfa queste propriet\u00e0 per ogni formula_4 in formula_2:\nformula_2 si dice un \"insieme ordinato\".\nPreordine.\nUna relazione binaria formula_14 su un insieme formula_15 (cio\u00e8 un sottoinsieme del prodotto cartesiano formula_16) si dice un \"preordine\" se soddisfa queste propriet\u00e0 per ogni formula_4 in formula_15:\nformula_15 si dice un \"insieme preordinato\".\nUlteriori propriet\u00e0.\nTotalit\u00e0.\nLa definizione di ordine (risp. preordine) non necessita di specificazioni su quali o quanti elementi soddisfino le propriet\u00e0. Se in aggiunta si richiede anche che\nallora si ottiene un \"ordine totale\" (risp. \"preordine totale\") o \"lineare\".\nDue elementi si dicono \"non confrontabili\" se non vale nessuna delle due relazioni. Ci\u00f2 vuol dire che in un ordine totale ogni coppia di elementi \u00e8 confrontabile. Se un ordine non \u00e8 totale allora si dice che \u00e8 \"parziale\". Gli insiemi parzialmente ordinati sono anche detti \"poset\", acronimo dall'inglese \"P\"artially \"O\"rdered \"Set\".\nUn esempio immediato di relazione non totale \u00e8, come detto sopra, quella dei sottoinsiemi: per i due insiemi formula_37 e formula_38 non vale n\u00e9 che formula_39 n\u00e9 che formula_40. Un altro esempio \u00e8 dato dalla relazione di divisibilit\u00e0 tra numeri naturali.\nRappresentazione grafica.\nUn ordine si pu\u00f2 visualizzare graficamente mediante una costruzione fatta da Helmut Hasse, che identifica gli elementi come vertici di un grafo e collega due vertici formula_41 e formula_42 uno sopra l'altro se e solo se formula_43 e non esiste formula_44 tale che formula_45.\nQuesta costruzione \u00e8 molto comoda poich\u00e9, rispetto ad un grafo in cui ogni coppia di elementi in relazione \u00e8 collegata, si eliminano molte ridondanze. Basti ad esempio pensare a tutti gli archi che in un ordine largo collegherebbero un elemento con se stesso.\nLa stessa costruzione si adatta ai preordini, avendo la cura di posizionare elementi tali che formula_46 e formula_47 alla stessa altezza.\n\u00c8 evidente che l'unica rappresentazione grafica di un ordine totale \u00e8 quella di un'unica linea, finita o infinita, che collega i vari vertici uno dopo l'altro. Questa \u00e8 anche la motivazione per cui un insieme totalmente ordinato viene anche detto una \"catena\".\nCostruire un ordine a partire da un preordine.\nSono gli ordini i veri elementi centrali della teoria, poich\u00e9 dato un preordine formula_48 \u00e8 sempre possibile ricondursi ad un ordine collegato, applicando la seguente costruzione:\nSi definisce la relazione formula_49, che mette in relazione due elementi formula_50 se e solo se formula_46 e formula_47; essa \u00e8 una relazione d'equivalenza. Si considera poi l'insieme quoziente formula_53 e lo si munisce della relazione\nLa coppia formula_55 \u00e8 un insieme ordinato. Infatti formula_56 e formula_57 implica formula_46 e formula_47, cio\u00e8 formula_60. Ma allora formula_41 e formula_42 stanno nella stessa classe d'equivalenza, dunque formula_63.\nElementi particolari all'interno di un ordine.\nUn elemento formula_64 in un insieme ordinato formula_65 si dice:\nMentre minimo e massimo potrebbero non esistere, un insieme potrebbe avere pi\u00f9 elementi minimali o massimali. Addirittura uno stesso elemento potrebbe essere minimale e massimale. Le due definizioni coincidono in caso di un ordine totale. Un sottoinsieme dotato di maggiorante e minorante si dice limitato.\nDualit\u00e0.\nNei paragrafi precedenti si vede che molte definizioni simili tra loro si possono ottenere semplicemente invertendo il verso della disuguaglianza. Questa considerazioni sfocia da un principio generale, detto \"Principio di dualit\u00e0\":\nIn particolare, il \"duale\" di un insieme ordinato formula_84, identificato con formula_85, \u00e8 lo stesso insieme caratterizzato per\u00f2 dalla relazione\nGraficamente, il diagramma di Hasse di un ordine duale si ottiene semplicemente capovolgendo il diagramma dell'ordine originario.\nL'importanza del principio di dualit\u00e0 si vede soprattutto nell'uso continuo del simbolo formula_90, senza che ci sia mai bisogno di darne una definizione precisa.\nFunzioni tra ordini.\n\u00c8 naturale a questo punto pensare di dare anche delle funzioni tra vari insiemi ordinati che preservino i rispettivi ordinamenti: tali funzioni si dicono monot\u00f2ne, o per non usare un termine gi\u00e0 comune con l'analisi matematica, \"order-preserving\" e, con precisione, soddisfano la seguente propriet\u00e0:\nponendo l'attenzione che il primo formula_24 riguarda elementi del dominio, mentre il secondo gli elementi del codominio, dunque sono due ordinamenti distinti. Per essere pi\u00f9 precisi, sarebbe meglio utilizzare due simboli diversi, per esempio formula_94 e formula_26.\nSe vale anche l'opposto, cio\u00e8 che formula_92 implica formula_91, allora la funzione si dice una immersione d'ordine e rappresenta un metodo per \"rappresentare\" un insieme ordinato all'interno di un altro o anche, come \u00e8 stato detto nell'introduzione, di definire un ordine nel dominio, ponendo la condizione sopra enunciata come definizione.\nUn'immersione d'ordine suriettiva \u00e8 detta isomorfismo d'ordine. La sua importanza \u00e8 ovvia, poich\u00e9 rappresenta un isomorfismo tra le due strutture nel senso algebrico del termine.\nDualmente, si definisce \"antitona\" una funzione tale che\nUn leggero indebolimento del concetto di isomorfismo d'ordine \u00e8 dato dalla connessione di Galois tra due insiemi ordinati formula_2 e formula_15, costituito da due funzioni monotone formula_102 e formula_103 tali che per ogni formula_64 in formula_2, formula_106 in formula_15\nStrutture pi\u00f9 ricche.\nLa maggior parte delle strutture studiate in teoria degli ordini hanno anche ulteriori propriet\u00e0. Molte di queste propriet\u00e0 aggiuntive riflettono una specie di completezza:\nA partire da un reticolo, si possono definire due operazioni binarie su di esso:\nDate queste due operazioni, un reticolo diventa una struttura algebrica. Si dimostra che queste operazioni soddisfano delle particolari propriet\u00e0. Al contrario, data una struttura algebrica con due operazioni con quelle propriet\u00e0, quell'insieme \u00e8 anche un reticolo. Se le due operazioni soddisfano una propriet\u00e0 di distributivit\u00e0 allora il reticolo si dice \"distributivo\".\nSe su questa struttura si richiede la limitatezza si possono definire ulteriori operazioni, detti 0 e 1 l'estremo inferiore e superiore:\nRelazioni con altri campi della matematica.\nCi sono molti settori di studio in matematica con cui la relazione della teoria degli ordini \u00e8 molto fruttuosa e soprattutto bidirezionale. Oltre all'algebra astratta, gi\u00e0 nominata qua sopra nello studio dei reticoli, possiamo nominare:\nAl contrario dato uno spazio topologico si pu\u00f2 definire un preordine, detto preordine di specializzazione, dato da\ndove formula_135 rappresenta la chiusura topologica del singoletto formula_136. Questo preordine \u00e8 un ordine se e solo se lo spazio \u00e8 T0. Vedi anche la topologia superiore e la topologia di Scott.\nOgni insieme ordinato o preordinato \u00e8 poi anche una \"categoria piccola\", in cui gli oggetti sono gli elementi dell'insieme e i morfismi le \"frecce\" che puntano da formula_41 a formula_42 se formula_91. Una connessione di Galois in questo senso non \u00e8 che una coppia di funtori aggiunti sulle relative categorie."}
{"id": "1170300", "revid": "11792", "url": "https://it.wikipedia.org/wiki?curid=1170300", "title": "Sedici", "text": ""}
{"id": "1170304", "revid": "11792", "url": "https://it.wikipedia.org/wiki?curid=1170304", "title": "Ottomilacentoventotto", "text": ""}
{"id": "1170309", "revid": "1528507", "url": "https://it.wikipedia.org/wiki?curid=1170309", "title": "Rapporto Rasmussen", "text": "Rapporto Rasmussen\nWASH-1400, Reactor Safety Study\nPresidential Commission on Catastrophic Nuclear Accidents \nUfficialmente noto come \"WASH-1400\", \u00e8 un rapporto pubblicato nel 1975 dalla Nuclear Regulatory Commission (autorit\u00e0 di controllo nucleare statunitense) e redatto da una commissione di esperti presieduta dal prof. Norman Rasmussen; \u00e8 pertanto noto come \"Rapporto Rasmussen\". \nEsso si compone da un'analisi delle varie possibilit\u00e0 di incidente e delle conseguenze che ne scaturiscono in reattori ad acqua leggera.\nL'analisi in questione si pronuncia sulla probabilit\u00e0 che avvenga un incidente nucleare. In particolare viene esplicitata la probabilit\u00e0 che si abbia la fusione del nocciolo (il pi\u00f9 grave tipo di incidente che si pu\u00f2 verificare in una centrale elettronucleare). Tale probabilit\u00e0 \u00e8 indicata come 1/20000 per reattore all'anno. Anche in verificarsi di un tale incidente, la probabilit\u00e0 che ci siano rilasci significativi di materiale radioattivo nell'ambiente esterno \u00e8 di 1/100. Per cui in totale la probabilit\u00e0 di un meltdown nucleare con contaminazione esterna, per questo tipo di reattori, sarebbe di 1/1000000 cio\u00e8 l'evento dovrebbe verificarsi solo una volta in un milione di anni.\nLe conclusioni del rapporto precedono di soli pochi anni Three Mile Island, che ne ha rappresentato la prima falsificazione."}
{"id": "1170310", "revid": "1263156", "url": "https://it.wikipedia.org/wiki?curid=1170310", "title": "Milleuno", "text": ""}
{"id": "1170313", "revid": "75775", "url": "https://it.wikipedia.org/wiki?curid=1170313", "title": "Arthas", "text": ""}
{"id": "1170315", "revid": "31886", "url": "https://it.wikipedia.org/wiki?curid=1170315", "title": "Tornado di classe F5", "text": "Questa \u00e8 una lista dei tornado registrati di categoria 5 della scala Fujita.\nTornado ufficialmente F5.\nI tornado della lista sono stati ufficialmente classificati F5 dal Servizio meteorologico Nazionale e compilato dal centro di predizione tempeste e Centro di dati climatici nazionali. Nessun tornado prima del 1950 \u00e8 stato catalogato essendo la qualit\u00e0 dei dati inadeguata.\nPer gli USA i tornado dell'11 febbraio 2007, la scala Fujita \u00e8 stata ricalibrata per una pi\u00f9 accurata cognizione della velocit\u00e0 dei tornado e dei danni che producono e per incrementare e rifinire la descrizione dei danni. Il nuovo sistema \u00e8 chiamata Scala Fujita Potenziata. Non ci sono tornado recenti che potrebbero essere riclassificati, e non ci sono nuovi tornado negli USA che potrebbero essere valutati F5.\nTotale: 52\nPotenziamento ufficiale della scala Fujita 5 (EF5).\nA partire dal 1\u00ba febbraio, 2007, tutti i tornado negli USA sono stati catalogati con la Scala potenziata Fujita che rinnova la Scala Fujita. La seguente Lista di tornado EF5 contiene tutti i tornado definiti come EF5, la pi\u00f9 forte categoria, fin dal 1\u00ba febbraio 2007.\nTotali: 1.\nPossibili tornado F5.\nQuesti sono i tornado che sono stati analizzati per essere F5 o possibili F5 da un'autorevole ricerca."}
{"id": "1170325", "revid": "125912190", "url": "https://it.wikipedia.org/wiki?curid=1170325", "title": "Filippo Mazzei", "text": "Massone e cadetto di una nobile famiglia toscana di viticoltori, probabilmente risalente all'XI secolo e ancora esistente nel XXI secolo, fu personaggio energico ed eclettico, illuminista, promulgatore delle libert\u00e0 individuali, dei diritti civili e della tolleranza religiosa. Visse una vita avventurosa e movimentata, con alterne fortune economiche.\nSebbene sia sconosciuto al grande pubblico, partecip\u00f2 attivamente alla guerra d'indipendenza americana come agente mediatore all'acquisto di armi per la Virginia, ed \u00e8 ritenuto dagli storici uno dei padri della Dichiarazione d'Indipendenza americana, in quanto intimo amico dei primi cinque presidenti statunitensi: George Washington, John Adams, James Madison, James Monroe e soprattutto Thomas Jefferson, di cui fu ispiratore, vicino di casa, socio in affari e con cui rimase in contatto epistolare fino alla morte.\nIniziato alla Massoneria, fu poi spettatore privilegiato della rivoluzione francese.\nLa sua figura storica \u00e8 riemersa alla fine del XX secolo grazie all'infittirsi degli studi accademici in occasione del bicentenario della rivoluzione americana, fino ad essere onorato in occasione del 250\u00ba anniversario della sua nascita nel 1980 con un'emissione filatelica congiunta speciale delle poste italiane e statunitensi.\nBiografia.\nLa giovent\u00f9.\nDopo gli studi compiuti tra Prato e Firenze, nel 1752, in seguito a dissapori con il fratello maggiore Jacopo sulla gestione del patrimonio familiare, si stabil\u00ec a Pisa e poi a Livorno, intraprendendo con successo l'attivit\u00e0 di medico. Dopo solo due anni lasci\u00f2 la citt\u00e0 e si trasfer\u00ec a Smirne (Turchia) come chirurgo a seguito di un medico locale.\nNel 1754 giunse a Londra dove, dopo un iniziale periodo irto di difficolt\u00e0 economiche che lo vide arrangiarsi con l'insegnamento dell'italiano, riusc\u00ec nel corso dei tre lustri successivi ad arricchirsi con il commercio dei prodotti mediterranei, principalmente del vino, inserendosi lentamente nei salotti dell'alta borghesia londinese.\nUna breve parentesi italiana si concluse con un precipitoso ritorno in Inghilterra, a seguito di una denuncia al tribunale dell\u2019Inquisizione per \u201cimportazione di libri proibiti\u201d. L'illuminismo e le idee di libert\u00e0 religiosa che animavano il Mazzei, ben tollerate nella Londra di fine XVIII secolo, erano ancora tab\u00f9 nella realt\u00e0 italiana.\nLa Rivoluzione americana.\nIn questi circoli londinesi Filippo Mazzei conobbe Benjamin Franklin e Thomas Adams, che da l\u00ec a pochi anni sarebbero stati tra i protagonisti della rivoluzione americana.\nLe colonie americane si autogovernavano, perlomeno sulle questioni locali, tramite assemblee di delegati liberamente eletti dai capifamiglia, e l'ordinamento giuridico era ispirato al meglio della legislazione inglese, che pure in quegli anni era probabilmente la pi\u00f9 avanzata, garantista e liberale che esistesse.\nInvitato dagli amici d'oltreoceano, spinto sia dalla curiosit\u00e0 dell'inedita forma di governo, ma soprattutto dalla disponibilit\u00e0 di terre e quindi dalla prospettiva di impiantare nel nuovo mondo coltivazioni mediterranee, nel 1773 Mazzei si trasfer\u00ec in Virginia, con al seguito un gruppo di agricoltori toscani. A lui si unirono anche una vedova Maria Martin, che egli spos\u00f2 nel 1778, e l'amico Carlo Bellini che tra il 1779 e il 1803 sarebbe divenuto il primo insegnante di italiano in un'universit\u00e0 americana, il College of William and Mary in Virginia.\nInizialmente diretto in altro sito, Mazzei si ferm\u00f2 presso la tenuta di Monticello per incontrare Thomas Jefferson, con il quale gi\u00e0 intratteneva rapporti epistolari e vantava amicizie comuni, e fu da lui convinto a trattenersi in loco, arrivando a cedere circa 0,75\u00a0km\u00b2 della sua tenuta in favore dell'italiano. Da questa cessione nacque la tenuta di Colle (il nome deriva da Colle di Val d'Elsa, perch\u00e9 il Mazzei aveva preso ad esempio la campagna attorno alla citt\u00e0 toscana), successivamente ampliata. Lo univa a Jefferson un sodalizio commerciale, con il primo impianto di una vigna nella colonia della Virginia, ma soprattutto un sodalizio intellettuale, frutto di una comune visione politica e di ideali condivisi, che si sarebbe protratto per oltre 40 anni.\nIl livello delle frequentazioni americane trascin\u00f2 velocemente Mazzei, arrivato con mere intenzioni imprenditoriali, nella vita politica della ribollente colonia della Virginia. Fu autore di veementi libelli contro l'opprimente dominazione inglese, inneggianti alla libert\u00e0 ed all'uguaglianza. Alcuni di questi scritti furono tradotti in inglese dallo stesso Jefferson, che rimase influenzato da tali ideali, tanto da ritrovare successivamente alcune frasi di Mazzei trasposte nella Dichiarazione d'indipendenza degli Stati Uniti d'America.\nEletto speaker dell'assemblea parrocchiale dopo solo sei mesi dal suo arrivo in Virginia, ebbe modo di esporre le sue idee sulla libert\u00e0 religiosa e politica a un vasto oratorio, composto anche di persone umili e ignoranti, che lo ascoltavano assorte. Un suo scritto, \"Instructions of the Freeholders of Albemarle County to their Delegates in Convention\", redatto come istruzioni per i delegati della contea di Albemarle alla convenzione autoconvocatasi dopo lo scioglimento forzato dell'assemblea della Virginia imposto dal governatore inglese, fu utilizzato da Jefferson come bozza per il primo tentativo di scrittura della costituzione dello Stato della Virginia.\nLa sua affermazione politica seguiva di pari passo i rovesci economici, perch\u00e9 il clima e il terreno della Virginia non si erano dimostrati particolarmente graditi a vite e olivo, e nel 1774 un'eccezionale gelata aveva distrutto buona parte delle stentate coltivazioni impiantate con tanta fatica.\nNaturalizzato cittadino della Virginia, volontario delle prime ore nella guerra d'indipendenza americana, nel 1778 fu inviato in Europa da Jefferson e Madison per cercare prestiti, acquistare\u00a0\u2013 o meglio, contrabbandare\u00a0\u2013 armi e ottenere informazioni politiche e militari utili alla nascente nazione.\nIn questo periodo scrisse articoli, fece interventi pubblici e cerc\u00f2 di avviare rapporti commerciali e politici tra gli Stati europei e la Virginia. Per tali servizi fu ufficialmente retribuito dallo Stato dell Virginia dal 1779 al 1784.\nRientrato in Virginia nel 1783, con suo grande disappunto non fu nominato console. Ricevette I'incarico di amministratore della contea di Albemarle, ma solo due anni dopo nel 1785 lasci\u00f2 per l'ultima volta il suolo americano, mantenendo comunque contatti epistolari con molti di quelli che sono definiti \u201cpadri della patria\u201d statunitensi e in particolare con Jefferson, che ebbe modo di reincontrare successivamente a Parigi. Sua moglie rimase fino alla sua morte nel 1788 alla tenuta del Colle, che Mazzei nel 1783 aveva donato alla figliastra, Margherita Maria Martini e al di lei marito, il francese Justin Pierre Plumard, Comte De Rieux.\nLa Rivoluzione francese e le vicende europee.\nA Parigi, nel 1788 pubblic\u00f2 una voluminosa opera in quattro volumi \"Recherches historiques et politiques sur les \u00c9tats-Unis de l'Am\u00e9rique Septentrionale\". Si trattava della prima storia della rivoluzione americana pubblicata in francese. L'opera \u00e8 tuttora una preziosa fonte di informazioni sul movimento che innesc\u00f2 la rivoluzione americana.\nIl successo del libro e la notoriet\u00e0 delle sue idee, uniti alla costante attivit\u00e0 di propaganda a favore dei neonati Stati Uniti d'America, lo fece venire in contatto con re Stanislao Augusto di Polonia, illuminato sovrano liberale, di cui divenne prima consigliere e poi rappresentante a Parigi.\nDa questa posizione privilegiata pot\u00e9 seguire la rivoluzione francese, di cui condann\u00f2 la deriva giacobina. Preso atto della rovina economica, nel 1791 si trasfer\u00ec a Varsavia, assumendo la cittadinanza polacca e contribuendo alla stesura della costituzione.\nDopo un anno passato a Varsavia, a seguito della spartizione della Polonia nel 1792 rientr\u00f2 definitivamente in Toscana, stabilendosi a Pisa. L\u00ec nel 1796 spos\u00f2 Antonina Tonini, da cui ebbe una figlia, Elisabetta, nel 1798.\nIl disincantato Mazzei, nel 1799 oramai settantenne, fu testimone dell'arrivo delle truppe repubblicane francesi a Pisa e poi della loro cacciata, e fu coinvolto pur senza danni nei successivi processi intentati dal bargello ai liberali pisani che si riunivano durante la breve occupazione al Caff\u00e8 dell'Ussero sul lungarno.\nUltimi anni.\nMazzei visse quietamente altri 17 anni, dedicandosi ai propri studi di orticoltura e limitandosi a frequentare una ristretta cerchia di salotti praticati da giovani liberali, di cui era ispiratore. Nel 1802, in conseguenza del dissolvimento della Polonia operata da Russia e Prussia nel 1795, lo zar Alessandro I si accoll\u00f2 i debiti della corte polacca e Mazzei pot\u00e9 fruire di un vitalizio. Mazzei rimase sempre nostalgico della Virginia e dei suoi amici americani, che ne auspicavano il ritorno e con i quali mai interruppe il contatto epistolare. Nonostante i ripetuti progetti di un viaggio in America, Mazzei non fu mai capace di affrontare questa nuova avventura. Ebbe modo di assistere all'ascesa e alla caduta di Napoleone Bonaparte e scrisse le proprie memorie, pubblicate nel 1848, oltre trent'anni dopo la sua morte a Pisa nel 1816. A Pisa \u00e8 dedicata a suo nome una via.\nCuriosit\u00e0.\nA inizio degli anni 2000, fra alcuni intellettuali toscani appassionati della figura di Mazzei, \u00e8 circolata la speculazione che Mazzei potrebbe aver ispirato persino la bandiera statunitense, adottata dal Congresso nel 1777, un anno dopo la Dichiarazione d'Indipendenza. La suggestione nasce dall'importanza che l'alternanza dei colori rosso e bianco ha nell'araldica toscana e non solo e di cui un esempio famoso \u00e8 l'insegna di Ugo di Toscana. Mazzei potrebbe forse aver discusso anche di araldica con gli altri patrioti americani, ma le radici storiche della bandiera americana sono, in realt\u00e0, nella Grand Union Flag.\nIn ricordo di Mazzei \u00e8 stato istituito il premio \"The Bridge\". La cerimonia \u00e8 stata istituita dall'American University of Rome, per celebrare un toscano che insieme ai padri costituenti degli Stati Uniti d'America diede vita alla stesura della dichiarazione d'indipendenza. Sua era la frase: \u00abTutti gli uomini sono per natura liberi ed indipendenti\u00bb."}
{"id": "1170327", "revid": "1711941", "url": "https://it.wikipedia.org/wiki?curid=1170327", "title": "Casa di Isildur", "text": ""}
{"id": "1170329", "revid": "278830", "url": "https://it.wikipedia.org/wiki?curid=1170329", "title": "Giro del Veneto", "text": "Il Giro del Veneto \u00e8 una corsa in linea maschile di ciclismo su strada che si svolge nella regione Veneto, in Italia. Organizzato per la prima volta nel 1909, dal 2021 fa parte del calendario dell'UCI Europe Tour come evento di classe 1.1.\nStoria.\n\u00c8 stata una delle classiche corse in linea italiane, e si svolse per la prima volta nel 1909 con la vittoria di Luigi Pogliani. La seconda edizione si disput\u00f2 solo nel 1912 quando si impose Giovanni Roncon, mentre la terza fu nel 1922 con la vittoria di Alfredo Sivocci, prima dell'era Girardengo che si impose per i successivi quattro anni.\nDal 1922 la corsa ebbe cadenza annuale e continu\u00f2, salvo sporadiche interruzioni negli anni trenta, e nel corso della Seconda guerra mondiale, sempre sotto l'organizzazione della Societ\u00e0 Ciclisti Padovani. Nel 1970 e nel 1985 la corsa fu valida come campionato nazionale italiano e vide le vittorie di Franco Bitossi e Claudio Corti.\nNel 2005 la corsa entr\u00f2 a far parte del calendario dell'UCI Europe Tour come prova di classe 1.HC, venendo poi \"retrocessa\" a gara 1.1 nel 2010. Nel 2011 non venne organizzata per motivi economici, mentre nel 2012, ultima edizione prima di un'interruzione durata quasi un decennio, \u00e8 stata associata alla Coppa Placci e organizzata dalla Padovani in associazione con la Unione Sportiva Imolese, destinando i proventi a favore delle societ\u00e0 giovanili colpite dal terremoto dell'Emilia. Nel 2021 la corsa \u00e8 tornata ad essere organizzata, nuovamente come evento dell'UCI Europe Tour di classe 1.1.\nPercorso.\nLa corsa negli ultimi decenni si \u00e8 svolta su un percorso da Padova a Thiene, con solo l'avvio sui Colli Euganei, le cui salite avevano rappresentato per lunghi anni il banco di prova fondamentale per aggiudicarsi la corsa. Con l'edizione 2008 si \u00e8 tornati al tradizionale arrivo di Prato della Valle, mentre nel 2012, a seguito della co-organizzazione con l'US Imolese, l'arrivo \u00e8 stato posto a Imola. Nel 2021 la corsa \u00e8 tornata ad arrivare a Padova.\nAlbo d'oro.\n\"Aggiornato all'edizione 2021.\""}
{"id": "1170339", "revid": "767487", "url": "https://it.wikipedia.org/wiki?curid=1170339", "title": "Pasquale Fago", "text": "Pasquale noto anche con il nome di Pasquale Tarantino era il primogenito del compositore ed insegnante Lorenzo Fago.\nNulla si sa della sua giovent\u00f9 e formazione musicale. Nel 1762 fu nominato organista della cappella del Tesoro di san Gennaro, dove 4 anni dopo nel 1766 vi divent\u00f2 maestro di cappella, succedendo al padre. Nel 1771 abbandon\u00f2 la carica di maestro e l'attivit\u00e0 di compositore per dedicarsi a varie mansioni amministrative del Regno di Napoli, delle quali gi\u00e0 si occupava dal 1764: nel 1788 divent\u00f2 governatore della provincia di Montecorvino e successivamente, nel 1782, di Sarno."}
{"id": "1170345", "revid": "1698934", "url": "https://it.wikipedia.org/wiki?curid=1170345", "title": "Verein f\u00fcr Leibes\u00fcbungen von 1899", "text": "Il Verein f\u00fcr Leibes\u00fcbungen von 1899 e.V., conosciuto come VfL Osnabr\u00fcck \u00e8 una societ\u00e0 calcistica tedesca di Osnabr\u00fcck, Bassa Sassonia. Milita nella 3. Liga, la terza divisione del calcio tedesco.\nIl club fa parte di una societ\u00e0 polisportiva che comprende basket, tennis, ginnastica, nuoto e tennistavolo.\nStoria.\nDalla fondazione alla Seconda guerra mondiale.\nIl club nacque nell'aprile 1899 con il nome di \"FC Osnabr\u00fcck\", anche se \u00e8 stato costituito ufficialmente solo l'8 marzo 1925, ma un gruppo di giocatori, sempre lo stesso anno, abbandon\u00f2 la squadra per formarne una nuova, l\"'SC Rapid\", in riferimento al Rapid Vienna. Il Rapid, tredici anni dopo (1938), si ricongiunse con il club originario che da quel momento in poi adott\u00f2 come colore sociale il porpora, colore che aveva il Rapid in precedenza.\nDopo la riforma del calcio tedesco sotto il terzo reich, l'Osnabr\u00fcck si trov\u00f2 a giocare in \"Gauliga Niedersachsen\", la Gauliga della Bassa Sassonia, e vinse la divisione nel 1938 e nel 1939, qualificandosi per le eliminatorie nazionali, ma in entrambe le occasioni la squadra fu eliminata ai primi turni.\nIl dopoguerra.\nDopo la Seconda Guerra Mondiale, il club ritorn\u00f2 a giocare con il nome di \"1. FSV Osnabr\u00fcck\", ma riprese il vecchio nome nel 1946. La squadra fu relegata a giocare in \"Oberliga Nord\" e fino alla creazione della Bundesliga, la squadra \u00e8 risultata la quarta potenza del girone dietro ad Amburgo, Werder Brema e St. Pauli.\nAnni '60 e '70.\nNel 1963, la DFB annunci\u00f2 la creazione della Bundesliga, la massima serie professionistica della Germania Occidentale. Le \"violette\", in virt\u00f9 dei risultati conseguiti nelle stagioni passate, riuscirono a qualificarsi solo in seconda divisione, la \"Regionalliga Nord\". La squadra ha avuto ben cinque occasioni consecutive (dal 1969 al 1973) per essere promossa in prima divisione attraverso i play-off promozione, ma \u00e8 sempre stata eliminata. Per i 30 anni successivi la squadra ha giocato sempre in seconda serie, se si escludono appena due stagioni passate in \"Amateur Oberliga Nord\" (la terza serie); inoltre rischi\u00f2 di retrocedere una terza volta ma al suo posto fu retrocesso il St. Pauli a causa dei suoi problemi finanziari. Il club ha avuto un momento di gloria nel 1979 in Coppa di Germania quando sconfisse in una partita il Bayern Monaco per 5-4.\nDagli anni '80 ad oggi.\nNel 1994, il club retrocesse in Regionalliga, serie dove ha sempre militato se si escludono due stagioni passate in Zweite Bundesliga. Alla fine del campionato 2006-07 la squadra \u00e8 riuscita a guadagnarsi all'ultima giornata la promozione in seconda serie. Dopo 2 stagioni consecutive nella serie cadetta, retrocesse in 3. Liga al termine del campionato 2008-2009. Vincendo il successivo torneo di terza divisione, riconquist\u00f2 l'accesso alla categoria superiore.\nIl 24 maggio 2011, in seguito alla sconfitta casalinga per 1-3 ai supplementari nello spareggio con la terza classificata della 3. Liga, la (dopo l'1-1 dei tempi regolamentari, stesso risultato della gara d'andata), la squadra \u00e8 di nuovo retrocessa nella terza divisione tedesca. Dopo 7 stagioni, il club viene promosso nuovamente in 2. Bundesliga vincendo il campionato 2018-2019 con 3 giornate di anticipo.\nRosa 2020-2021.\n\"Aggiornata al 5 gennaio 2021.\"\nStaff tecnico.\n\"Dal sito internet ufficiale della societ\u00e0\""}
{"id": "1170351", "revid": "287204", "url": "https://it.wikipedia.org/wiki?curid=1170351", "title": "Osvaldo Monass", "text": "Fu una delle personalit\u00e0 che pi\u00f9 profondamente hanno inciso nello scautismo italiano del dopoguerra.\nA partire dal 1943, Fausto Catani, Salvatore Salvatori e Osvaldo Monass furono i \u00abtre moschettieri\u00bb della rinascita dell'ASCI. \u00abNella fluida situazione del dopoguerra in cui pur tra grandi difficolt\u00e0 si aprivano anche grandi possibilit\u00e0, essi sacrificarono tempo riposo impegni \u2014 talora persino la vita privata e professionale \u2014 per gettare le basi dell'associazione\u00bb.\n14 febbraio 1945, Luigi Gedda, allora presidente della Giovent\u00f9 Italiana di Azione Cattolica (GIAC), chiese a Monass di rivedere l'accordo stipulato nel 1944 (che inquadrava l'ASCI all'interno della GIAC), constatando la sempre maggiore autonomia dell'ASCI. Monass rispose che era prematuro visto che il nord era ancora da liberare e, inoltre, che non gradiva l'ingerenza eccessiva del presidente della GIAC.\nCon il 1945 e la decisione di staccarsi dall'Azione Cattolica si pongono le basi per la nuova ASCI, la sua rinascita anche metodologica attraverso, in particolare, tre protagonisti, Fausto Catani per la branca Lupetti, Salvatore Salvatori per la branca Esploratori e Osvaldo Monass per la branca Rover.\nAl risorgere dello scautismo, infatti, tornarono i \u00abriparti misti\u00bb, ossia unit\u00e0 comprendenti lupetti, esploratori e rover, sia pure in differenti squadriglie. Catani, Salvatori e Monass promossero la prima grande riforma, attuata nel 1948: il Gruppo Scout con unit\u00e0 distinte: Branco - Reparto - Clan, soluzione tuttora operante ai problemi dell'et\u00e0 evolutiva affrontata nell'ottica della metodologia scout.\nL'impostazione che Monass diede alla branca rover si pu\u00f2 intuire dalla missione che nel 1948 egli affidava al roverismo:\n\u201cLo scautismo desidera portare i giovani a realizzarsi come persone equilibrate e coerenti, poco ricettive alle suggestioni della massa, dei programmi e delle idee fatte; curiose di conoscere e progredire, in possesso di un patrimonio di idee ben chiare sui problemi fondamentali della vita; amanti della vita semplice, praticanti la vita all'aperto; orientate ad una visione ottimistica della vita; moralmente salde in una visione imperniata sui concetti di lealt\u00e0 e di libert\u00e0; sensibili ai problemi della convivenza politica e sociale; animate dalla volont\u00e0 e dotate di capacit\u00e0 concrete di servire; consapevoli della responsabilit\u00e0 e di conseguenza impegnate ad avere un fisico efficiente; il tutto animato da una fede profonda che permei ed informi di s\u00e9 la vita di ogni giorno e le porti ad inserirsi coscientemente nella vita della Chiesa\u201d.\nNel 1951 Presidente dell'ASCI.\nNel 1953 Commissario Nazionale Branca Rover, partecipa al Raduno Nazionale Capi di S.Maria di Galeria (Roma).\nNel 1956 Commissario Centrale - Capo Scout; presiede il convegno nazionale sul roverismo il 18-19 marzo a Bologna."}
{"id": "1170355", "revid": "125028836", "url": "https://it.wikipedia.org/wiki?curid=1170355", "title": "Holly e Benji - Due fuoriclasse", "text": " \u00e8 il nome del primo anime televisivo tratto dal manga \"Capitan Tsubasa\".\nProduzione e differenze con il manga.\nProdotto e realizzato dal 1983 al 1986 dalla Tsuchida Production, si compone di 128 episodi che raccontano solo la storia dei primi 25 \"Tank\u014dbon\" del manga originale di Y\u014dichi Takahashi. L'episodio 66 adatta lo speciale \"Boku wa Misaki Taro\". Per quanto riguarda la rappresentazione grafica dei personaggi, fu stabilito di proporzionare meglio i personaggi rispetto ai disegni realizzati da Takahashi per il manga, e inoltre di ingentilire le azioni rendendole graficamente meno cruente. Per la necessit\u00e0 di rallentare il ritmo della narrazione e di inquadrare solo alcuni giocatori per volta durante le partite, si decise di rendere graficamente i campi di gioco come se fossero colline lunghe diversi chilometri, in modo da nascondere oltre l'orizzonte le parti di campo e i giocatori superflui. L'anime riscosse successo, raggiungendo addirittura il 21% d'indice d'ascolto nella regione di Kanto.\nEsistono delle differenze tra manga e anime, dovute alla necessit\u00e0 di inserire scene (se non addirittura intere puntate) riempitive (\"filler\") per non raggiungere il manga ancora in corso di pubblicazione: sono state aggiunte parti nuove rispetto alla storia del manga, come ad esempio l'arco riempitivo del torneo di Parigi (episodi 98-104), che verte sugli avversari europei appena introdotti nei coevi lungometraggi animati della serie proiettati in occasione del \"Toei manga matsuri\" (una manifestazione dedicata agli anime); la necessit\u00e0 di rallentare il ritmo della narrazione ha portato alla realizzazione di numerose analessi (\"flashback\"), in origine non presenti nel manga, oltre all'inserimento di azioni di gioco o all'alterazione di quelle presenti anche nel manga al fine di allungarne la durata; inoltre, diverse azioni di gioco furono realizzate al rallentatore, anche per intensificare la \"suspense\". Nonostante questi accorgimenti, il manga fu quasi raggiunto, per cui non fu possibile adattare in animazione la saga del mondiale giovanile di Parigi (volumi 25-37 del manga), e l'anime si concluse con l'episodio 128 al termine della finale tra Nankatsu (New Team) e Toho.\nL'inserimento dei riempitivi ha portato talvolta a incongruenze. Ad esempio, nell'episodio 22 una scena riempitiva mostra Benji che assiste in diretta, guardando la TV, al pareggio della Hot Dog e all'infortunio di Gilbert; tuttavia, in una scena tratta dal manga dell'episodio successivo, Benji \u00e8 in giardino ad allenarsi e appare sorpreso quando il suo allenatore personale lo informa del pareggio della Hot Dog, in contraddizione con l'episodio precedente. Altre incongruenze sono pi\u00f9 che altro \"a posteriori\": ad esempio un'analessi riempitiva dell'episodio 44 vede il padre di Mark Lenders morire di malattia, mentre in seguito, nella seconda serie del manga, l'autore stabil\u00ec che a causarne la morte fosse un incidente stradale. Anche l'uso dei personaggi europei inventati per i lungometraggi animati coevi (ispirandosi in parte a quelli appena introdotti nel manga a partire dal volume 25) nell'arco riempitivo del torneo di Parigi (episodi 98-104) \u00e8 in contraddizione con il manga e con la serie OAV \"Shin Captain Tsubasa\", dove Schneider non riconosce i giocatori della nazionale giapponese al loro arrivo ad Amburgo (mentre, secondo gli episodi 98-104 e i film, li aveva gi\u00e0 affrontati diverse volte). Di fatto la Tsuchida, che dichiar\u00f2 bancarotta nel luglio 1986, non potendo trasporre la saga del mondiale giovanile di Parigi ancora in corso nel manga, con il terzo e quarto film produsse una versione alternativa del mondiale giovanile, vinto dal Giappone battendo in semifinale gli Stati Uniti e in finale la selezione del Sudamerica allenata da Roberto. Il terzo e il quarto film, pur essendo in continuit\u00e0 con la serie animata del 1983, contraddicono il manga e le serie successive dell'anime.\nDescrivendo pi\u00f9 sul dettaglio le differenze tra anime e manga:\nTrasmissione e esportazione all'estero.\nIn Italia, l'anime debutta nel luglio 1986 su Italia 1 di Fininvest (successivamente Mediaset), con il titolo di \"Holly &amp; Benji\" e con i nomi di giocatori e squadre cambiati (salvo rare eccezioni, come Shimada, Otomo, Hirado e Toho) per esplicita richiesta di Reteitalia alla societ\u00e0 di doppiaggio (la \"CAR Film\") in base alla loro politica d'italianizzare o anglicizzare i nomi giapponesi per motivazioni di semplificazione culturale. L'adattamento italiano fu successivamente ripreso, con minimi cambiamenti, nell'edizione francese e in quella spagnola, anche perch\u00e9 trasmesse dalle filiali estere di Fininvest. In Spagna la serie venne trasmessa da Telecinco di Fininvest a partire dal maggio 1990 con il titolo di \"Campeones - Oliver y Benji\" e con i nomi dell'adattamento italiano (con cambiamenti marginali come Oliver Hutton che diventa Oliver Atom). Invece in Francia la serie fu trasmessa da La Cinq di Fininvest a partire dal settembre 1988 con il titolo di \"Olive et Tom\", mantenendo la maggior parte dei nomi di giocatori e squadre dell'adattamento italiano (ci furono rare eccezioni, per esempio l'Artic divenne l'Alarm, Oliver/Holly Hutton divenne Olivier/Olive Atton, Benji/Benjamin Price divenne Tom/Thomas Price e Tom Becker divenne Ben Becker, Amy divenne Tippy). Si noti che la musica della sigla della versione spagnola e francese di \"Holly e Benji\" \u00e8 la stessa della sigla italiana di Lupin III.\nNei paesi dell'America latina, dove la serie \u00e8 nota come \"Supercampeones\", i nomi dell'adattamento spagnolo di Mediaset furono usati solo per alcuni personaggi (come Oliver Atom, Benji Price e Bruce Harper) o per alcune squadre, mentre per altri si scelse una via di mezzo tra nome originale e quello alterato (ad esempio Tom Misaki e Steve Hyuga), altri nomi ancora furono alterati in maniera completamente originale (ad esempio i fratelli Tachibana/Derrick divennero i fratelli Koriotto, Wakashimazu/Warner divenne Richard Tex Tex, Misugi/Ross divenne Andy Johnson). In Arabia la serie fu trasmessa con il titolo di \"Captain Majid\" e con i personaggi portanti nomi arabi. Invece in Germania, dove la serie fu trasmessa con il titolo di \"Die tollen Fussballstars\", furono mantenuti i nomi originali.\nLa serie and\u00f2 in onda in prima visione su Italia 1 dal 1986 riscuotendo un enorme successo. Proprio per sfruttare la popolarit\u00e0 raggiunta da \"Holly e Benji\" come traino per il nuovo anime sul calcio appena acquistato, \"Palla al centro per Rudy\", la Mediaset decise di creare dei legami (inesistenti nella versione originale) tra \"Holly e Benji\" e \"Palla al centro per Rudy,\" in modo da incrementare il seguito del nuovo cartone; per esempio, nel doppiaggio italiano del primo episodio della serie veniva affermato che Rudy proveniva dalla Saint Francis, la squadra di Benji Price.\nL'adattamento italiano dell'anime (su cui si basano gli adattamenti francese e spagnolo) ha compiuto alcune alterazioni rispetto all'opera originaria. Ad esempio la citt\u00e0 dove vive Tsubasa/Holly si chiamava nell'originale Nankatsu (una citt\u00e0 non esistente nella realt\u00e0), mentre gli adattatori italiani decisero di trasformarla nella reale Fujisawa (nonostante il fatto che Nankatsu si trovi nella prefettura di Shizuoka e ai piedi del Fuji a differenza di Fujisawa, che fa parte della prefettura di Kanagawa e dista un centinaio di chilometri dal monte); inoltre, mentre nell'originale le partite avevano durata ridotta (40 minuti alle elementari e 60 alle medie in luogo dei regolamentari 90 minuti), nel doppiaggio italiano tutte le partite durano 90 minuti. Inoltre, pur non alterando sostanzialmente la trama, l'adattamento italiano non \u00e8 sempre fedele, con diversi dialoghi riscritti o fraintesi; va rilevato inoltre che in origine l'unico protagonista era Tsubasa (Holly), mentre gli adattatori italiani, basandosi esclusivamente sulla trama delle prime puntate, decisero di promuovere Wakabayashi (Benji) a coprotagonista, inserendolo nel titolo italiano; l'adattamento Mediaset ha tra l'altro invertito per errore gli episodi 65 e 66, svista che si \u00e8 poi propagata in altre edizioni estere.\nYamato Video ha messo ha disposizione su YouTube tutti gli episodi, pur senza i rispettivi titoli. Nel 2021 la serie entra nel catalogo di Amazon Prime Video.\nSigle.\nIn Giappone la sigla di apertura era \"Moete Hero\", cantata dapprima da Hiroyuki Okita e Y\u014dko Ogai (episodi 1-56) e poi da Takayuki Takemoto (episodi 57-128), mentre le sigle di chiusura erano \"Fuyu no Lion\", cantata da Hiroyuki Okita, \"Tsubasa yo hashire! - Captain Tsubasa Ouenka\", e \"Ashita ni mukatte shoot\", cantata da Y\u014dko Ogai. La sigla italiana storica \u00e8 invece \"Holly e Benji due fuoriclasse\", musica di Augusto Martelli, testo di Alessandra Valeri Manera e Nicola Gianni Muratori, cantata da Paolo Picutti (per le repliche fu spesso usata la sigla successiva \"Che campioni Holly e Benji\"). La sigla francese, \"Olive et Tom champions de foot\", adoperata durante la trasmissione su La Cinq (canale Fininvest), era cantata da Jean-Claude Corbel, mentre la musica e arrangiamento era di Carmelo \"Ninni\" Carucci. Sia la sigla francese sia quella spagnola (\"Campeones: Oliver y Benji\"), trasmessa su Telecinco, adottavano la base della sigla italiana \"Lupin, l'incorreggibile Lupin\" trasmessa su Italia 1 senza violare il diritto d'autore, dato che le tre reti televisive in questione erano di propriet\u00e0 di Silvio Berlusconi.\nPersonaggi e voci.\nQuesta tabella racchiude solo alcuni dei personaggi pi\u00f9 frequenti negli episodi, quindi \u00e8 da considerarsi una lista parziale; inoltre alcuni di questi doppiatori hanno doppiato pi\u00f9 di un singolo personaggio all'interno della serie."}
{"id": "1170357", "revid": "17351", "url": "https://it.wikipedia.org/wiki?curid=1170357", "title": "Ca.133", "text": ""}
{"id": "1170359", "revid": "405275", "url": "https://it.wikipedia.org/wiki?curid=1170359", "title": "Big Bang Attack", "text": ""}
{"id": "1170360", "revid": "30909", "url": "https://it.wikipedia.org/wiki?curid=1170360", "title": "Big bang attack", "text": ""}
{"id": "1170361", "revid": "78273", "url": "https://it.wikipedia.org/wiki?curid=1170361", "title": "Phacocoerus porcus", "text": ""}
{"id": "1170362", "revid": "729019", "url": "https://it.wikipedia.org/wiki?curid=1170362", "title": "Mart\u00edn Cort\u00e9s Z\u00fa\u00f1iga", "text": "Mart\u00edn Cort\u00e9s fu il figlio del conquistatore del Messico Hern\u00e1n Cort\u00e9s e di sua moglie Juana de Z\u00fa\u00f1iga. Essendo il suo unico erede legittimo fu lui ad ereditare il titolo di \"marchese della Valle di Oaxaca\", questo fece di lui uno dei primi nobili spagnoli in terra Azteca.\nBiografia.\nMart\u00edn Cort\u00e9s nacque a Cuernavaca (attuale stato di Morelos) nell'allora Vicereame della Nuova Spagna, oggi Messico. Fu figlio di Hern\u00e1n Cort\u00e9s e della sua seconda moglie spagnola, Juana Z\u00fa\u00f1iga. Aveva un fratello maggiore con lo stesso nome nato nel 1523 e morto nel 1568, figlio di Hern\u00e1n Cort\u00e9s e di do\u00f1a Marina, La Malinche, che venne chiamato \"el mestizo\" e visse con il fratellastro.\nNel 1540 Mart\u00edn Cort\u00e9s, assieme al padre torn\u00f2 in Spagna e si mise al servizio di re Carlo I e successivamente serv\u00ec il successore, Filippo II. Come soldato dell'esercito reale, partecip\u00f2 alla battaglia di San Quintino, 1557 e nella campagna del Paesi Bassi.\nDurante la sua permanenza in Spagna si spos\u00f2 con la nipote, Ana Ram\u00edrez de Arellano, e inoltre mantenne relazioni con l'aristocrazia e gli intellettuali del tempo come lo scrittore Lop\u00e9z de G\u00f3mara (che gli dedic\u00f2 la biografia di Hern\u00e1n Cort\u00e9s, suo padre, che aveva scritto).\nNel 1563, ritorn\u00f2 in Messico, dove viene accolto molto calorosamente. Con lui arrivano i suoi fratelli Luis e Mart\u00edn. In quel periodo Mart\u00edn Cort\u00e9s, per le sue propriet\u00e0 e ricchezze era considerato l'uomo pi\u00f9 ricco della Nuova Spagna. Mart\u00edn si pose alla testa di un movimento che lottava per ottenere pi\u00f9 indipendenza dal governo del viceregno; alla morte del primo vicer\u00e9 Luis de Velasco nel 1564 viene nominato dal comune di Citt\u00e0 del Messico Capitano Generale; nomina che lo far\u00e0 scontrare pi\u00f9 volte con l'udienza reale. Questo scontro port\u00f2 la sua fazione a chiedere la totale indipendenza della Nuova Spagna, e nel 1565 una sollevazione chiese la sua nomina a re della Nuova Spagna.\nLa sconfitta del fronte indipendentista port\u00f2 all'arresto di tutti i congiurati, Mart\u00edn Cort\u00e9s fu arrestato e processato in Spagna: nell'aprile del 1567 fu spogliato dei suoi beni e condannato a pagare una pesante multa."}
{"id": "1170366", "revid": "114374", "url": "https://it.wikipedia.org/wiki?curid=1170366", "title": "Dalis Car", "text": ""}
{"id": "1170367", "revid": "508156", "url": "https://it.wikipedia.org/wiki?curid=1170367", "title": "Absolute Benson", "text": "Absolute Benson \u00e8 un album del chitarrista-cantante statunitense George Benson, pubblicato nel maggio del 2000.\nGeorge Benson, spinto a recuperare lo stile che lo rese celebre con l'album \u201cBreezin\u201d grazie alla collaborazione del produttore Tommy LiPuma, presidente della GRP, riacquista le atmosfere da Smoth Jazz con un disco soprattutto strumentale, infatti solo tre brani sono vocali lasciando il giusto spazio anche agli altri strumentisti, il bassista Christian McBride, il tastierista Joe Sample e il batterista Steve Gadd. Tutto il disco fila liscio in un'atmosfera molto cool, elegante e per fortuna mai scontata."}
{"id": "1170378", "revid": "400518", "url": "https://it.wikipedia.org/wiki?curid=1170378", "title": "Lili Boulanger", "text": "Biografia.\nLili nacque in una famiglia di musicisti. Suo padre Ernest Boulanger (1815-1900), \u00e8 un compositore, Prix de Rome nel 1835, e insegnante di canto al conservatorio di Parigi. Sua madre, Raisa My\u0161eckaja, era una cantante russa, originaria di San Pietroburgo. L'ambiente familiare le fu dunque propizio allo studio della musica, arte per la quale la giovane Lili mostr\u00f2 una precoce predisposizione. Gi\u00e0 dall'et\u00e0 di sei anni era in grado di leggere la musica ancor prima di imparare a leggere, cos\u00ec inizi\u00f2 a studiare l'armonia. Gabriel Faur\u00e9, amico di famiglia, si meravigli\u00f2 della sua precocit\u00e0 e le impart\u00ec le prime lezioni di pianoforte. Di salute fragile, affetta dal morbo di Crohn, venne istruita a domicilio da famosi docenti, in particolare Georges Caussade per la fuga e il contrappunto. Studi\u00f2, oltre al pianoforte, il violino, il violoncello, l'arpa \u2014 ha avuto come insegnante il celebre arpista Alphonse Hasselmans \u2014, l'organo. Venne avviata alla composizione dalla sorella Nadia, ma non \u00e8 rimasto di queste opere giovanili altro che la \"Valse en mi majeur\", composta nel 1906.\nNel 1909 Boulanger entr\u00f2 al Conservatorio di Parigi, nella classe di composizione musicale di Paul Vidal. Concorse una prima volta al Prix de Rome nel 1912, ma fu costretta a ritirarsi per motivi di salute. Si ripresent\u00f2 l'anno successivo e divenne, nel 1913, la prima donna a vincere il Prix de Rome di composizione musicale, con la cantata \"Faust et H\u00e9l\u00e8ne\" (premio diviso con Claude Delvincourt). Una prima esecuzione pubblica dell'opera avvenne il 16 novembre 1913 con l'orchestra Concerts Colonne al Th\u00e9\u00e2tre du Ch\u00e2telet ottenendo un ottimo successo, sia di pubblico che di critica. Il 24 novembre fu ricevuta al Palazzo dell'Eliseo dal presidente Raymond Poincar\u00e9.\nNel 1914 Boulanger part\u00ec per l'Italia per incontrare i vincitori del Prix de Rome all'Accademia di Francia a Villa Medici. Nel corso di questo suo primo soggiorno di quattro mesi - accorciato dallo scoppio della Prima guerra mondiale -, inizi\u00f2 a comporre i suoi tre salmi (XXIV, CXXIX, CXXX) e \"Vieille pri\u00e8re bouddhique\", opere che non saranno completate prima del 1917. In questo stesso anno si sottopose ad un intervento chirurgico che per\u00f2 non miglior\u00f2 il suo stato di salute.\nNel 1918, sul letto di morte, dett\u00f2 alla sorella la sua ultima opera \"Pie Jesu\". Affetta da tubercolosi intestinale, Lili Boulanger mor\u00ec prematuramente all'et\u00e0 di 24 anni. \u00c8 sepolta al cimitero di Montmartre come sua sorella Nadia.\nLe sue composizioni includono pezzi orchestrali per pianoforte, organo, violino, violoncello, oboe o flauto e, soprattutto, pezzi vocali su poemi di Jammes, Maeterlinck, Alfred de Musset. La diagnosi precoce della sua malattia sembra aver accresciuto la sua creativit\u00e0 artistica e le sue numerose opere, d'ispirazione biblica o mistica, appaiono marchiate dal suo tragico destino. Molte di queste sono rimaste incompiute o sono andate perdute."}
{"id": "1170380", "revid": "123530052", "url": "https://it.wikipedia.org/wiki?curid=1170380", "title": "Gonzalo Guerrero", "text": "Nel 1511 riusc\u00ec a sopravvivere a un naufragio, finendo fortunatamente sullo coste dello Yucat\u00e1n, dove, catturato dagli indigeni Maya, ne divenne schiavo.\nAlfine liberato dai suoi stessi padroni, divenne un notabile presso la comunit\u00e0 Maya in cui viveva, contribuendo a difenderla contro i conquistadores spagnoli di Francisco de Montejo, probabilmente morendo in battaglia attorno all'anno 1536.\nBiografia.\nNato a Palos de la Frontera in Spagna, mor\u00ec lottando fianco a fianco con i Maya contro i \"conquistadores\" Spagnoli di Pedro di Alvarado. \nPersonaggio controverso perch\u00e9 arriv\u00f2 ad essere un capo Maya, particolarmente bellicoso contro i conquistatori. \nFu conosciuto come \"il Rinnegato\" dai suoi compatrioti spagnoli, mentre in Messico lo considerano il Padre del Meticciato. \u00c8 ricordato anche sotto i nomi di Gonzalo Marino, Gonzalo di Aroca e Gonzalo di Aroza.\nPoco si sa della sua infanzia, nacque a Palos de la Frontera nell'ottava decade del secolo XV, cio\u00e8 era un po' pi\u00f9 giovane di Vicente Y\u00e1\u00f1ez Pinz\u00f3n quando questi fu capitano della caravella Ni\u00f1a nel primo viaggio di Colombo. \nFu pi\u00f9 soldato che marinaio, ed appare come fuciliere nella conquista di Granada, in una campagna che culmina il 2 gennaio 1492, quando le truppe dei re cattolici, comandate dal Gran Capitano Gonzalo Fern\u00e1ndez di Cordova sconfiggono il re Boabdil. Segu\u00ec il Gran Capitano anche a Napoli, dove la Spagna iniziava la sua influenza.\nIntorno al 1510, insieme a Juan di Valdivia, lo troviamo in America dove si immerge nella lotta fratricida per il potere fra i capitani spagnoli. Con un gruppo di compagni part\u00ec da Dari\u00e9n il 15 agosto 1511, trovando buon tempo, per catturare nuovi schiavi. All'alba del terzo giorno di navigazione ci fu un temporale che fece schiantare l'imbarcazione in una delle secche di fronte alla Giamaica. Solo venti persone, diciotto uomini e due donne, riescono per il momento a salvare le loro vite in una piccola scialuppa. Senza acqua n\u00e9 alimenti, inizialmente bevono le proprie urine e quelle degli altri e dei morti, man mano, bevono il sangue e mangiano la carne.\nDella ventina che sal\u00ec sulla scialuppa unicamente arrivarono otto alla costa dello Yucat\u00e1n. Ebbero subito un primo contatto con la popolazione indigena dei Cocomes, che si mostrarono abbastanza aggressivi. Ger\u00f3nimo de Aguilar sarebbe stato la principale fonte di questa storia, poich\u00e9 fu l'unico superstite insieme a Gonzalo Guerrero, ma a differenza sua, avrebbe fatto ritorno e avrebbe narrato questi eventi.\nDavanti ai minacciosi gesti degli indios, il capitano Valdivia sguain\u00f2 la spada per difendersi e ne fer\u00ec uno. Fu il gesto che scaten\u00f2 la violenza. I Cocomes li catturano e ne sacrificano quattro - tra essi il capitano Valdivia - e li mangiarono. I quattro restanti furono rinchiusi in alcune piccole gabbie a forma di cubo, fatte con rami, per ingrassarli e degustarli in eventuale successivo banchetto del villaggio.\nLa certezza del destino che li attendeva diede loro le forze per scappare. Durante la fuga caddero per\u00f2 nelle mani dei Xiues Tutul, nemici del Cocomes: nella citt\u00e0-stato di Mani, il capo Taxmar li offre al sacerdote Teohom come schiavi; per il duro lavoro ed i maltrattamenti subiti sopravvivono solo Gonzalo e Ger\u00f3nimo de Aguilar. Taxmar, consapevole del duro lavoro che cui erano sottoposti gli schiavi, e visto che i due unici superstiti stavano sull'orlo della morte, li reclama.\nGonzalo e Ger\u00f2nimo avevano fra l'altro combattuto contro i nemici della trib\u00f9, distinguendosi per le loro doti di astuzia e per la strategia, praticamente sconosciuta tra gli indios.\nTaxmar li elegge quindi a consiglieri di guerra. Gonzalo insegna loro le differenti forme di attacco e difesa, a disporsi in diverse formazioni a quadri e a colonne, ed anche che non tutti i combattenti devono attaccare contemporaneamente, bens\u00ec sostituendosi nelle linee per alternare combattimento e riposo, al fine di non esaurirsi. Inoltre, form\u00f2 una rudimentale e peculiare falange macedone, sufficiente per sconfiggere i Cocomes. Fu in questo modo che Gonzalo raggiunse un grande prestigio. In qualit\u00e0 di guerriero ed uomo libero della sua trib\u00f9, partecipa cos\u00ec con gran successo a varie spedizioni guerriere. Si accultura, si lascia fare le mutilazioni ed i tatuaggi rituali che sono propri al suo rango. Le sue vittorie si succedono e pu\u00f2 sposarsi con la principessa Zazil H\u00e1, anche chiamata Ix Chel Can, la figlia di Nachan Can. \nLa sua integrazione nel Paese che l'aveva adottato fu tanto grande che persino la sua primogenita, Ixmo, fu sacrificata agli dei, a Chich\u00e9n Itz\u00e1.\nNel 1519 sbarc\u00f2 una spedizione di Hern\u00e1n Cort\u00e9s sull'isola di Cozumel, ed i suoi componenti appresero che due spagnoli ci vivevano.\nCort\u00e9s, tenuto conto degli obiettivi della spedizione, valut\u00f2 l'enorme vantaggio che avrebbe avuto da questi due naufraghi spagnoli che parlavano ormai la lingua locale, quindi mand\u00f2 dei messaggeri per riscattarli con dei doni per la trib\u00f9 ed alcune lettere per i naufraghi. \nGli emissari di Cort\u00e9s consegnarono le lettere al De Aguilar, il quale le lesse con Guerrero.\nGuerrero concluse: \"Fratello Aguilar, io sono ormai sposato ed ho tre figli. I Maya mi hanno elevato a capo e capitano, mi sono forato le orecchie ed ho i tatuaggi del mio rango sulla faccia, cosa direbbero di me gli Spagnoli, se mi vedessero con questo mio nuovo aspetto? Va tu con Dio, questo \u00e8 ormai il mio posto, fra questa gente\". \nAl rientro, Ger\u00f2nimo de Aguilar comunic\u00f2 a Cort\u00e9s che Guerrero si era rifiutato di unirsi agli spagnoli, e questi comment\u00f2 cos\u00ec: \"In verit\u00e0, vorrei mettere le mie mani su di lui, perch\u00e9 non \u00e8 bene lasciargliele.\" Quello di Cort\u00e9s quindi non \u00e8 stato un giudizio morale su Guerrero, ma la presa di coscienza che, da un punto di vista strategico, egli sarebbe stato un deterrente alla spedizione di colonizzazione.\nIl rifiuto di Guerrero a rientrare con gli spagnoli venne poi ufficialmente etichettato come tradimento, e consent\u00ec ai cronisti di esprimerne un giudizio morale: il Gonzalo dei resoconti storici \u00e8 un \"apostata\", un \"rinnegato\", un \"traditore\", una persona dubbia, un peccatore che aveva per moglie una Maya, quindi un \"cristiano basso\".\nNel luglio del 1531, il capitano D\u00e1vila part\u00ec verso Chetumal, dove supponevano che vivesse Guerrero ed esistessero miniere d'oro; tuttavia trov\u00f2 un posto in abbandono, e cattur\u00f2 alcuni Maya. Questi l'ingannarono dicendo che Gonzalo Guerrero era morto per cause naturali, e D\u00e1vila inform\u00f2 Montejo a Campeche sul supposto decesso. In realt\u00e0, Guerrero mor\u00ec nel 1536, mentre affrontava le truppe del capitano Lorenzo di Godoy per aiutare, con cinquanta canoe, \u00c7i\u00e7umba, capo trib\u00f9 indiano di Ticamaya (Honduras), nella valle inferiore del fiume Ul\u00faa.\nLa sua agonia non fu lunga. Una freccia di balestra lo colp\u00ec nell'ombelico, attraversandolo fino al fianco. I suoi uomini lo tirarono fuori dal campo di battaglia e lo nascosero dietro alcune palme ove mor\u00ec.\nNonostante Gonzalo Guerrero sia presente in diverse cronache della conquista e la sua esistenza storicamente attestata, alcune informazioni che lo riguardano sono contraddittorie. Queste, unite a dati spesso mancanti e a falsi storici, hanno favorito nel corso dei secoli una continua ridefinizione del personaggio. Un processo iniziato proprio con i cronisti del XVI secolo e culminato nel XX secolo con l'Indigenismo messicano, ovviamente con propositi sempre differenti e non senza strumentalizzazioni."}
{"id": "1170381", "revid": "1005847", "url": "https://it.wikipedia.org/wiki?curid=1170381", "title": "Luigi Cacciatore", "text": "Biografia.\nIscritto al Partito Socialista Unitario di Turati e Matteotti nel 1919, entr\u00f2 giovanissimo nel movimento sindacale e fu chiamato prima alla segreteria della Camera del lavoro, poi alla direzione degli operai tessili della Campania. Arrestato a pi\u00f9 riprese dopo l'avvento del fascismo, visse in semiclandestinit\u00e0 svolgendo un modesto impiego in una fabbrica di laterizi. Tra il 1942 e il 1943 entr\u00f2 in contatto, insieme al fratello Francesco, con l'organizzazione clandestina dei socialisti e con uno dei suoi capi, Oreste Lizzadri. Dopo la caduta del fascismo divenne uno dei principali dirigenti del rinato partito socialista.\nMembro della direzione del PSI, fu a capo con Lelio Basso e Rodolfo Morandi della corrente di sinistra. Eletto all'Assemblea Costituente, fu rieletto deputato nelle elezioni del 1948.\nFu sottosegretario al Ministero per l'assistenza postbellica nel secondo governo De Gasperi e poi Ministro delle poste e delle telecomunicazioni nel III governo De Gasperi (sito Camera dei Deputati, \"ad vocem\").\nNel 1949 fu chiamato ad affiancare Giuseppe Di Vittorio alla guida della CGIL.\nMor\u00ec improvvisamente a Roma nell'agosto 1951."}
{"id": "1170383", "revid": "741864", "url": "https://it.wikipedia.org/wiki?curid=1170383", "title": "William Boog Leishman", "text": "Dopo gli studi alla Westminster School e all'Universit\u00e0 di Glasgow entr\u00f2 nel Royal Army Medical Corps. Svolse servizio in India, dove studi\u00f2 il tifo addominale e la kala azar. Ritorn\u00f2 nel Regno Unito e fu assegnato al Victoria Hospital a Netley nel 1897. Nel 1900 fu nominato assistente professore di Patologia nella Scuola di medicina dell'esercito, e mise a punto un metodo di colorazione del sangue per la diagnosi di malaria e di altre parassitosi - una variante e semplificazione della preesistente colorazione di Romanowsky usando un composto di blu di metilene e di eosina, che divenne nota come \"colorazione di Leishman\".\nNel 1901, analizzando dei campioni di milza di un paziente morto di kala azar osserv\u00f2 corpuscoli ovali e pubblic\u00f2 il ritrovamento nel 1903. Charles Donovan dell'Indian Medical Service trov\u00f2 in maniera indipendente i medesimi corpuscoli in un altro paziente con kala azar, e oggi sono noti come \"corpi di Leishman-Donovan\", e sono riconosciuti come protozoi e agenti causali del kala azar, \"Leishmania donovani\". Sinonimo per kala azar oggi \u00e8 leishmaniosi.\nLeishman inoltre contribu\u00ec a chiarire il ciclo vitale di \"Spirochaeta duttoni\", che provoca la African tick fever, e con Almroth Wright contribu\u00ec a sviluppare una cura efficace contro il tifo.\nLeishman \u00e8 sepolto a Londra nel cimitero di Highgate."}
{"id": "1170390", "revid": "852776", "url": "https://it.wikipedia.org/wiki?curid=1170390", "title": "Draft NBA 2001", "text": "Il Draft NBA 2001 si \u00e8 svolto il 27 giugno 2001 al Madison Square Garden di New York. Il primo giocatore ad essere stato scelto \u00e8 stato Kwame Brown. Pau Gasol sarebbe stato scelto come MVP ai Campionato mondiale maschile di pallacanestro 2006.\nGiocatori scelti al 1\u00ba giro.\n\"* Nota: I Minnesota Timberwolves hanno dovuto rinunciare al primo turno di scelta per una violazione nel tetto salariale.\""}
{"id": "1170392", "revid": "446353", "url": "https://it.wikipedia.org/wiki?curid=1170392", "title": "1\u00ba Reggimento &quot;San Marco&quot;", "text": "Il 1\u00ba Reggimento \u201cSan Marco\u201d \u00e8 un'unit\u00e0 militare di fanteria di marina in forza alla Marina Militare italiana, istituita ufficialmente nel 1919 quando, il 25 marzo di quell'anno, adott\u00f2 la denominazione \"San Marco\".\nNel corso dei decenni gli uomini del \"San Marco\", chiamati anche \u00ab\"mar\u00f2\"\u00bb (dall'abbreviazione burocratica scritta \u00abmar.o\u00bb per \u00abmarinaio\u00bb), sono stati di volta in volta organizzati in battaglione o in reggimento. Il motto del reggimento, \u00ab\"Per mare, per terram\"\u00bb, \u00e8 il medesimo dei Royal Marines britannici.\nDal 1\u00ba marzo 2013, insieme al 2\u00ba e al 3\u00ba Reggimento, al Battaglione Scuole Caorle e al Gruppo mezzi da sbarco, costituisce la Brigata marina \"San Marco\", ossia la forza da sbarco della Marina Militare. e il reparto ridenominato il 1\u00ba Reggimento \"San Marco\".\n\u00c8 l'unico reggimento delle forze armate italiane in composizione ternaria (basato cio\u00e8 su tre battaglioni).\nStoria.\nDalle origini al Risorgimento.\nLe fanterie di Marina hanno sempre rappresentato una componente essenziale della capacit\u00e0 marittima italiana e un elemento fondamentale della politica estera della nazione, ogni qualvolta essa abbia dovuto trovare applicazione nell'uso dello strumento marittimo.\nVolendo identificare una primogenitura questa pu\u00f2 essere fatta risalire al 260 a.C. e all'episodio che vide vittorioso protagonista Gaio Duilio, che nel corso della prima guerra punica affronta i Cartaginesi nelle acque di Mylae (Milazzo). Le cento quinqueremi e le venti triremi romane sconfiggono le avversarie grazie all'impiego dei \"classiarii milites\" (ossia i soldati della flotta), che balzano d'impeto sulle navi nemiche per averne ragione.\nIl Reggimento San Marco trae plurime origini dalle numerose fanterie di Marina che si sono succedute gi\u00e0 negli Stati preunitari, e dal XVI secolo si registra la presenza di aliquote organiche di fanteria di marina sugli opposti versanti della penisola.\nNella Repubblica di Venezia, sulla scia dell'esperienza delle fanterie della Serenissima imbarcate sulle navi, vengono creati nel 1550 in maniera stabile i \"Fanti da Mar\", mille uomini (portati in guerra a cinquemila) con i quali si intende costituire una milizia stabile, da impiegare nel combattimento navale e nelle operazioni di sbarco. Di norma, ogni nave dovr\u00e0 imbarcarne solo una trentina, ma all'assedio di Castelnuovo durante la Guerra di Morea nel 1687, quattromila \"Fanti da mar\" impiegati in massa saranno i protagonisti della vittoria.\nIl Ducato di Savoia d\u00e0 vita, intorno al 1560, al \"Battaglione delle Galere\", che tra l'altro ha il compito di proteggere le coste ducali dalle scorrerie dei pirati e che si annovera tra i partecipanti della battaglia di Lepanto. Nel 1735 nacque anche nel Regno delle Due Sicilie il Battaglione di Marina delle navi e galere.\nNel regno di Sardegna.\nNel Ducato di Savoia, dieci compagnie di fanti create per iniziativa del duca Carlo Emanuele II per servire sulle galee ducali, vengono portate a quindici, nel 1683, per confluire nel 1713 nel neocostituito Reggimento \u00abLa Marina\u00bb del Regno di Sicilia savoiardo, dopo che questi l'aveva ottenuto dalla Spagna, a titolo di conquista, con la firma del trattato di Utrecht. \u00c8 la prima operazione da sbarco del reggimento, che viene completato nel 1717 inglobando il \"Battaglione delle Galere\".\nIl Reggimento \"La Marina\" possiede ora tutti i caratteri d'un corpo scelto; ne offre prova gi\u00e0 l'anno successivo a Palermo, allorch\u00e9 cinque sue compagnie respingono bravamente l'assalto di preponderanti forze spagnole, sbarcate di sorpresa, mantenendo l'isola al nuovo Re di Sicilia. \nI Savoia devono per\u00f2 abbandonare l'isola per il Regno di Sardegna nel 1720.\nDal 1792 al 1796 il Reggimento combatt\u00e9 contro le forze napoleoniche in Liguria, ottenendo grandi meriti nella difesa di Oneglia, nonostante alla fine la guerra risultasse persa.\nIl 26 gennaio 1815 il Reggimento \"La Marina\" fu inserito nella costituita Brigata di Marina della Marina Sarda, che al reggimento di marinai aggiungeva un reggimento di fanteria. Con questa composizione, la formazione partecip\u00f2 nel 1848 alla prima guerra di indipendenza, facendosi onore nelle battaglie di Novara, Goito, Pastrengo e Peschiera. Fu rinominato dapprima Battaglione \"Real Navi\", poi temporaneamente sciolto e infine ricostituito, dietro volont\u00e0 di Camillo Benso conte di Cavour, a partire dal 1861 come Fanteria \"Real Marina\" della Regia Marina.\nBattaglia di Lissa.\nCostituito in quest'ultima fase come una forza congiunta di due reggimenti, uno di bersaglieri e uno di marina (entrambi condividevano l'addestramento e l'uniforme con quello dei bersaglieri, fatte salve le mostrine), partecip\u00f2 alla terza guerra di indipendenza, distinguendosi nella battaglia di Lissa: il 17 luglio 1866 gli uomini del reparto \u00abReal Marina\u00bb avrebbero dovuto effettuare uno sbarco con una forza di 3.000 uomini, dopo essere stati scortati in loco dalla squadra navale di 33 vascelli dell'ammiraglio Carlo Persano. Le forze di presidio sull'isola fecero ritardare lo sbarco; la flottiglia italiana, partita mancante della nuova e temutissima corazzata \"Affondatore\", si trov\u00f2 a dover attendere per ben due giorni lo sbarco, finch\u00e9 si avvicin\u00f2 alla squadra la flotta dell'ammiraglio Wilhelm von Tegetthoff.\nDurante la battaglia i fucilieri della brigata resistettero continuando a sparare dalle alberature anche quando la loro ammiraglia, la \"Re d'Italia\" fu affondata: uccisero in questo frangente oltre 80 uomini sull'ammiraglia avversaria, Dopo un duro scontro, le forze italiane si ritirarono. Il reggimento fu poi schierato a Palermo per sedare la rivolta della citt\u00e0, subendo numerose perdite.\nIl Corpo di Fanteria Real Marina fu abolito nel 1878 come arma, per volere del generale Benedetto Brin.\nIn questi ultimi anni la brigata aveva affinato la propria identit\u00e0 di \u00abtruppa da sbarco\u00bb. All'interno delle varie unit\u00e0 della Marina continu\u00f2 di fatto ad esistere come specializzazione quella del \u00abfuciliere\u00bb, marinai in forza alle singole navi particolarmente abili col moschetto, ma senza che vi fosse un corpo che organizzasse queste forze. Sulle navi principali si costituirono vere e proprie \u00abunit\u00e0 speciali\u00bb, che affiancavano al lavoro di marineria la capacit\u00e0 di combattimento a terra. Si trattava di compagnie comprendenti soldati, minatori e persino artiglierie.\nPrime operazioni internazionali.\nNel 1879 questi fanti di marina combatterono in Tunisia, e nel 1889 furono impiegati sull'isola di Creta.\nNel 1900 un contingente della Fanteria \"Real Marina\" fu dispiegato in Cina, per contribuire a contrastare la rivolta dei Boxer. Gli uomini del contingente operarono in un gruppo di forze internazionali, alla guida del sottotenente di vascello Ermanno Carlotto, cercando di mantenere aperti i collegamenti tra Tientsin e Pechino. Il 27 giugno il sottotenente Carlotto per\u00ec per via di ferite di combattimento, e la caserma cinese delle forze italiane fu a lui intitolata.\nIl 14 agosto le forze internazionali, tra cui il contingente italiano, marciarono su Pechino, scacciando i rivoltosi, e nell'autunno la forza militare era gi\u00e0 sufficientemente attestata per costituire un governo provvisorio. In cambio dell'intervento l'Italia ottenne dal 1902 una concessione commerciale. Inoltre, all'Italia veniva riconosciuto il diritto ad avere una legazione a Pechino, la concessione di Tientsin, nel forte di Shan hai kwan. Inoltre, le fu concesso l'uso del porto di Ta ku. Carlotto fu insignito della Medaglia d'Oro al Valor Militare, e il suo nome fu assegnato ad una cannoniera, impiegata anch'essa pi\u00f9 di vent'anni dopo nel teatro cinese.\nNel 1911 i reparti di fanteria di marina furono schierati in Grecia, attaccando dalle torpediniere nella baia di Prevesa, ed in Libia, con l'ordine di bloccare le coste, fatto che diede inizio al conflitto italo-turco. I 1605 uomini della fanteria del mare sbarcarono nei pressi di Tripoli al comando del capitano di vascello Umberto Cagni, dopo che la citt\u00e0 era stata colpita da un fuoco di artiglieria navale.\nFurono presi i principali porti dell'area. Il 4 ottobre 1911 fu conquistata Tobruch, il giorno successivo Tripoli, il 18 ottobre Derna. Bengasi segu\u00ec dopo due soli giorni, e Homs il giorno subito dopo. Finita la serie di conquiste, pagate a caro prezzo, il battaglione fu rilevato dalle forze del Regio Esercito, che proseguirono la conquista dell'area.\nPrima guerra mondiale.\nNel 1915 fu costituita in via non ufficiale la \"Brigata Marina\", un corpo composto da un reggimento di tre battaglioni di fucilieri (poi aumentati a cinque), e da un'unit\u00e0 di artiglieria. La Brigata non era costituita ufficialmente, per cui non era dotata di bandiera di combattimento. Gi\u00e0 nel giugno di quell'anno una compagnia di marina teneva la citt\u00e0 di Grado, mentre il \u00abGruppo Amalfi\u00bb (255 uomini scelti tra i superstiti dell'incrociatore \"Amalfi\", affondato da un sommergibile austriaco il 7 luglio 1915) affiancava bersaglieri e fanteria dell'XI Corpo d'armata schierato sul Carso.\nNell'ottobre 1915 fu costituito il primo nucleo delle rinnovate forze di Marina, un gruppo di 100 pezzi d'artiglieria di calibro misto chiamato \"Raggruppamento Artiglieria Marina\", e facente parte formalmente del VII Corpo d'armata. Durante la prima guerra mondiale, le truppe a Grado vennero rinforzate nel 1916 a mille uomini, costituendo 4 reparti che avrebbero dovuto rilevare i reparti dell'Esercito e della Guardia di Finanza richiamati al fronte. Il 5 novembre 1917, dopo Caporetto, la Marina costitu\u00ec una compagnia di fucilieri di marina per controllare Cortellazzo, la laguna veneta e Venezia.\nLa Brigata fu impegnata nella difesa di Venezia, citt\u00e0 che sub\u00ec diversi attacchi dagli austriaci con assalti via mare e via terra. Vista l'importanza strategica della citt\u00e0, e il grande pericolo che correva, vennero raccolti alla difesa tutti i marinai distaccati nella zona di Venezia, per costituire una brigata di fucilieri di marina, che mantenne il nome di \"Brigata Marina\". Tre battaglioni di fucilieri (\"Monfalcone\", \"Grado\" e \"Caorle\") ed uno di artiglieria vennero raccolti in un reggimento, che si trov\u00f2 subito ad essere impegnato in battaglia.\nDopo i primi scontri sostenuti dal \"Monfalcone\", un quarto battaglione venne aggregato al reggimento, composto da marinai provenienti da Messina e La Spezia, col nome di \"Golametto\". In questa occasione l'addestramento dei fucilieri, per quanto sinora svolto solo in via informale dopo lo scioglimento del reparto ufficiale, si rivel\u00f2 provvidenziale e i soldati italiani ricacciarono pi\u00f9 volte in mare i determinati soldati austriaci.\nCombatt\u00e9 anche sul fronte del Piave, come Reggimento Marinai sul Piave. Tra il 1917 e il 1918, sul Piave, il reggimento sub\u00ec numerose perdite: 384 caduti e pi\u00f9 di 1.500 feriti e mutilati. Il coraggio e la forza degli uomini impiegati in quelle battaglie per\u00f2 divenne leggendario, poich\u00e9 il reggimento non ebbe alcun prigioniero n\u00e9 dispersi, e al contrario riusc\u00ec a catturare 1268 soldati nemici.\nQueste eroiche imprese furono coronate da 584 ricompense al valore militare agli uomini del reggimento, da una croce di Cavaliere dell'Ordine Militare di Savoia e da una Medaglia d'Argento al alla Bandiera, 42 promozioni per meriti e da 19 citazioni in Bollettini del Comando Supremo. Dal 9 aprile 1918 il \"Monfalcone\", reintitolato ad Andrea Bafile, prima medaglia d'oro del reggimento, fu dislocato sul Piave insieme a un altro battaglione, il quinto, denominato \"Battaglione Navi\".\nNasce il \"San Marco\".\nCon la fine del conflitto, furono riconosciuti i meriti della \"Brigata Marina\", che nel 1918 ricevette finalmente la bandiera di combattimento. A partire dal 17 marzo 1919, con decreto di Vittorio Emanuele III di Savoia, la Brigata fu costituita come \"Reparto di Fanteria di Marina\". Venezia, memore del valore mostrato da quegli uomini nel proprio territorio, per volont\u00e0 del sindaco Filippo Grimani, don\u00f2 al reggimento il nome di \"San Marco\" (dal 25 marzo 1919), patrono della citt\u00e0, ed il proprio stemma, il leone alato (dall'aprile successivo). Nacque cos\u00ec ufficialmente il \"San Marco\". Con queste parole si relazion\u00f2 al Re l'udienza con la quale avvenne con decreto la nascita del Reggimento:\nAll'inizio del 1925 il \"San Marco\" ritorn\u00f2 in Cina, a Tientsin, per tutelare il territorio in concessione ai residenti italiani, dove avevano sede numerosi interessi commerciali dello Stato nell'area orientale. I 300 fucilieri (su 1500 totali) furono ospitati nella Caserma \"Carlotto\", andando a costituire il \"Battaglione Italiano in Cina\". I soldati della concessione organizzarono persino una squadra di calcio, grazie alla presenza tra i soldati di alcuni ex giocatori: la squadra era considerata quasi al livello di una nazionale.\nNel 1936 il \"San Marco\" fu impegnato su diversi fronti: contro l'Impero etiopico, a Tangeri e nello sbarco in Albania (1939). Il reggimento ebbe un ruolo di primissimo piano nelle campagne coloniali italiane e nella seconda guerra mondiale, venendo impiegato sia nell'Egeo che in Africa, partecipando anche alla difesa di Tobruch.\nLa seconda guerra mondiale.\nGi\u00e0 dal 15 agosto 1939 il reggimento fu mobilitato: il 1\u00ba settembre Hitler invase la Polonia: vennero richiamati i riservisti, il contingente cinese fu rafforzato e il grosso del San Marco venne radunato a Pola, dove venne ristrutturato dal 1940 come reggimento composto da due battaglioni (\"Grado\" e \"Bafile\").\nNel novembre 1942 le forze della fanteria di marina occuparono la Corsica e Tolone, nel contesto della pi\u00f9 ampia Operazione Anton, con lo scopo di sottrarre al controllo del Governo di Vichy il sud della Francia, ed evitare di farsi trovare impreparati a seguito di un possibile cambio di fronte francese.\nDurante tutta la guerra il reparto, talvolta operando abbastanza strettamente con la X\u00aa Flottiglia MAS, fu un reparto di prima linea al servizio di Supermarina. Dal 10 gennaio 1943 il reggimento fu di nuovo riorganizzato in sette battaglioni: \"Grado\", \"Bafile\", \"Tobruch\", \"Caorle\", i classici reparti puri di fanteria da sbarco, a cui si aggiungevano i reparti speciali \"Reparto Mobile MILMART - Centurione Porcelli\" (artiglieria marittima), plotone \"G\" (genieri) e il plotone \"N.P\" (nuotatori-paracadutisti). Il Battaglione \"Bafile\" non era l'originale del 1918: dopo la battaglia di Tobruch il \"Bafile\", che si era particolarmente distinto in combattimento contro gli inglesi, fu rinominato per l'appunto \"Tobruch\", e il nome fu ripreso per un nuovo battaglione costituito nel 1942.\nIn Tunisia.\nNella notte del 17 novembre 1942 il San Marco lasci\u00f2 la Libia per attestarsi in Tunisia. Si concluse cos\u00ec la campagna di Libia, alla quale aveva partecipato per 14 mesi ed aveva lasciato sui campi di battaglia il 12% delle sue forze. Per via di questa sconfitta salt\u00f2 nel novembre 1942 la prevista conquista di Malta, che avrebbe visto il \"San Marco\" impegnato con la Forza Navale Speciale, insieme ai paracadutisti della Folgore e ai battaglioni da sbarco della MVSN.\nLe forze del reggimento, rimaste compatte e schierate, furono le ultime ad arrendersi nella campagna di Tunisia. Il 6 aprile il Reggimento combatt\u00e9 duramente nella battaglia di Wadi Akarit.\nLa bandiera del reggimento \"San Marco\" fu l'ultima bandiera militare dell'Asse ad abbassarsi in Africa, a Biserta, il 9 maggio 1943, due giorni dopo la resa dell'Heeresgruppe Afrika di Hans-J\u00fcrgen von Arnim. Il generale tedesco von Armin, successore di Rommel a capo dell'Afrika Korps, afferm\u00f2 che il \"San Marco\" aveva \"i migliori soldati che avesse mai comandato in Tunisia\".\nDopo l'armistizio.\nL'8 settembre 1943 con la firma dell'armistizio il reggimento si un\u00ec formalmente alle forze alleate, partecipando alla guerra di liberazione.\nNella Regia Marina durante la cobelligeranza.\nI reparti rimasti in forze nel Regno d'Italia furono ricostituiti nel gennaio 1944 come \"Reggimento Marina \"San Marco\",\" facente parte della Marina Cobelligerante Italiana. Essi furono inseriti nella II Brigata del Corpo Italiano di Liberazione, combattendo sul fronte di Cassino, operando anche unitamente con gli americani dell'OSS MU (Maritime Unit) per alcune missioni nelle retrovie nemiche della Linea Gotica (Operation Packard), fino ad essere congiunti a partire dal 24 settembre 1944 nel Gruppo di Combattimento \"Folgore\". Furono insigniti dell'onore di entrare per primi nella citt\u00e0 di Venezia liberata. Un reparto di \"Nuotatori paracadutisti\" oper\u00f2 con Mariassalto.\nAlla fine delle ostilit\u00e0, le forze da sbarco della Marina ricevettero la medaglia d'oro al valore militare, per l'eroismo mostrato in azione.\nLa parte del reggimento rimasta in Cina dopo l'8 settembre 1943 ricevette l'ordine da Roma di affondare le unit\u00e0 navali, distruggere gli archivi ed arrendersi. La caserma venne circondata da soldati Giapponesi: caduta la difesa, gli uomini del reggimento vennero in gran parte internati in Manciuria, salvo coloro che decisero di collaborare con i Giapponesi e che furono mandati a lavorare nei cantieri navali. Molti di coloro che non accettarono la collaborazione risultarono dispersi, alla fine del conflitto.\nNella RSI alleata della Germania.\nNella Repubblica Sociale Italiana fu istituito il \"3\u00ba Reggimento \"San Marco\"\" inquadrato nella Marina Nazionale Repubblicana, sciolto nel maggio 1944 nella neo a Divisione fanteria di marina X\u00aa.\nLa \"3\u00aa Divisione granatieri\", formata il 1\u00ba dicembre 1943 nel campo di addestramento di Grafenw\u00f6hr in Germania, venne rinominata il 20 aprile 1944 come \"3\u00aa Divisione di fanteria di marina \"San Marco\"\". Era formata con personale dell'ex Regio Esercito reclutato tra quelli internati in Germania dopo il Proclama Badoglio dell'8 settembre 1943 e da personale reclutato in Italia nel marzo-aprile 1944. A differenza del Reggimento \"San Marco\", che dipendeva dalla Regia Marina, la Divisione \"San Marco\" era parte dell'Esercito Nazionale Repubblicano, ed il suo unico labile collegamento con il \"San Marco\" originario era la presenza nelle sue file di circa un centinaio di volontari provenienti dal disciolto Battaglione \"Caorle\".\nDuramente addestrata da ufficiali italiani con supervisione germanica fino al luglio dello stesso anno, essa and\u00f2 a costituire una delle quattro divisioni di cui era composto l'esercito della Repubblica Sociale Italiana, assieme alla \"Italia\", la \"Littorio\" e la \"Monterosa\". Dopo la consegna della bandiera del reggimento (18 luglio 1944), la divisione torn\u00f2 in Italia via ferrovia in agosto e fu in gran parte schierata in Liguria per contrastare un possibile sbarco alleato.\nSolo due battaglioni della Divisione \"San Marco\" vennero impiegati sul fronte della Linea Gotica: il II Battaglione del 6\u00ba Reggimento (Battaglione \"Uccelli\"), distaccato dall'ottobre 1944 in Garfagnana assieme al Gruppo Tattico della Divisione alpina \"Monterosa\" e il III Battaglione del 5\u00ba Reggimento (Battaglione \"Blotto\"), impiegato presso il Passo dell'Abetone dalla fine di gennaio 1945, in seno alla 232 Infanterie Division tedesca. Il Battaglione Uccelli rientrer\u00e0 alle dipendenze della Divisione San Marco alla fine di marzo 1945, partecipando tra l'altro all'Operazione Wintergewitter, mentre il Blotto si ritirer\u00e0 lungo la via Giardini solo dopo lo sfondamento della Linea Gotica. In particolare, i mar\u00f2 del Nucleo Diamanti (S.ten Diamanti), furono gli ultimi a lasciare il Passo, fornendo copertura alle truppe in ritirata. Il 23 aprile 1945 la Divisione inizi\u00f2 il ripiegamento, conclusosi il 30 aprile sul Ticino, come da ordine ricevuto dal Maresciallo Rodolfo Graziani.\nLa riorganizzazione nel dopoguerra.\nL'unit\u00e0 interforze.\nNel immediato dopoguerra (1951) i Fucilieri di Marina vennero riuniti ai neocostituiti Lagunari nell'unit\u00e0 interforze \"Esercito-Marina\" denominata \"Settore Forze Lagunari\", e stanziati a Villa Vicentina, presso Udine. Il Settore Forze Lagunari era composto da due battaglioni, il Piave e il Marghera: i \"mar\u00f2\" del San Marco costituivano la compagnia anfibia, i lagunari dell'esercito la compagnia autoportata. Nel novembre dello stesso anno l'unit\u00e0 fu di nuovo in prima linea, questa volta in una missione di pace: gli uomini del San Marco furono tra i primi a prestare soccorso agli alluvionati del Polesine.\nNel 1956 il Battaglione San Marco venne sciolto. La componente dell'esercito a partire dal 1\u00ba luglio 1957 venne riorganizzata nel Battaglione \"Isonzo\", un'unit\u00e0 meccanizzata (di cui un gruppo su tre anfibio) unita dopo soli due mesi nel Raggruppamento Lagunare con i battaglioni anfibi \"Marghera\" e \"Piave\". Dal primo luglio dell'anno successivo il raggruppamento divenne \"Reparto Lagunare Appoggio\", gettando le basi per la prossima costituzione del Reggimento Lagunari Serenissima.\nLa ricostituzione del battaglione.\nAlla caserma \"Andrea Bafile\" di Villa Vicentina dove aveva sede il Battaglione Isonzo, la Marina Militare invi\u00f2 il personale di leva reclutato ed assegnato al gruppo 13\u00ba della Marina Militare (i mar\u00f2 del Battaglione San Marco) fino al secondo contingente 1963.\nI vertici della Marina decisero di ricostituire il \"San Marco\" come battaglione nel 1964. La base venne trasferita a Taranto, presso i Baraccamenti Cugini; dal luglio 1971 fu spostata nel castello di Brindisi, all'interno della Stazione Navale, venendo raggruppato con la III Divisione navale, insieme a tutte le altre unit\u00e0 anfibie della Marina.\nLe missioni all'estero.\nNel 1982 il \"San Marco\" fu riorganizzato dallo Stato maggiore della Marina, strutturandolo su un Gruppo Operativo, articolato su due compagnie di 150 uomini ciascuna, un Gruppo Scuole ed una serie di servizi (per complessive 600 unit\u00e0), e torn\u00f2 a essere mandato all'estero, in Libano, in missione di pace Unifil, per proteggere i profughi palestinesi, dove perse in azione un suo operativo, Filippo Montesi. Nel 1987 il \"San Marco\" fu presente nel Golfo Persico. Il conflitto Iran-Iraq si era esteso alle rotte commerciali del Golfo, arrivando a minacciare gli interessi commerciali dei paesi occidentali. Gli Iraniani accusarono Arabia Saudita e Stati Uniti di supportare militarmente l'Iraq, e cominciarono a colpire le navi occidentali in transito.\nL'Italia inizialmente non partecip\u00f2 alla forza multinazionale ONU, salvo poi essere spinta ad intervenire il 3 agosto successivo dopo l'assalto iraniano alla nave italiana \"Jolly Rubino\". Il 1991 vide il battaglione impegnato in ruoli di supporto nella guerra del Golfo, mentre nei due anni successivi fu presente in Somalia nella fallimentare operazione congiunta \"Restore Hope\". Oltre a queste missioni, il \"San Marco\" \u00e8 stato presente in Kossovo, Albania e in Eritrea come deterrente durante la guerra con l'Etiopia.\nIl reggimento.\nIl \"San Marco\", dal 1991 tornato reggimento, da quella data \u00e8 stanziato a Brindisi in una caserma intitolata a Ermanno Carlotto, l'eroe dell'impresa cinese, costruita appositamente in contrada Brancasi. La caserma \u00e8 dotata di un'area di addestramento presso le Isole Pedagne, vicino a Brindisi. In virt\u00f9 della molteplicit\u00e0 di competenze raccolte, \u00e8 in grado di operare con autonomia in combattimento, sia in missioni di combattimento che nelle moderne missioni di \"peacekeeping\".\nNel 1995 viene costituito il \"Raggruppamento anfibio San Marco (GRUPANF)\", della consistenza di due reggimenti, e la denominazione originaria di \u201cSan Marco\u201d viene riferita all\u2019originario Gruppo operativo.\nA partire dal 16 settembre 1996 \u00e8 entrato a far parte della SILF (\"Spanish Italian Landing Force\"), una forza da sbarco congiunta italo-spagnola, attivata il 23 novembre successivo e destinata ad operare nei teatri di combattimento internazionali per conto della NATO. Il SILF \u00e8 strutturato in forma di Brigata anfibia, composta da due reggimenti di manovra uno dei quali \u00e8 il \"San Marco\".\nLa forza da sbarco.\nDal 1\u00ba ottobre 1999 il reggimento \u00e8 stato inquadrato nella \"Forza da sbarco della Marina Militare\", che ha consistenza di una Brigata, suddivisa in due Reggimenti, il \"San Marco\" e il \"Carlotto\" e in un Gruppo mezzi da sbarco, al comando di un contrammiraglio, di stanza a Brindisi.\nLa Forza da sbarco, forte di 2100 uomini, \u00e8 comandata da un contrammiraglio: il \"San Marco\" e il \"Carlotto\" sono a loro volta comandati ciascuno da un capitano di vascello. Negli anni 2000, la forza da sbarco ha partecipato, in stretta collaborazione con l'Esercito Italiano, nelle missioni in Afghanistan ed in Iraq, e come forza d'entrata (in collaborazione con il Reggimento lagunari dell'Esercito) in Libano nella missione a mandato ONU UNIFIL 2, inquadrata dal 2007 nella Forza di proiezione dal mare.\n1\u00ba Reggimento della Brigata.\nDal 1\u00ba marzo 2013 con la riconfigurazione della Forza da sbarco nella Brigata marina \"San Marco\", il reggimento \u00e8 divenuto il \"1\u00ba Reggimento \"San Marco\", assumendo le funzioni pi\u00f9 operative della intera forza da sbarco. \u00c8 dotato di alta flessibilit\u00e0 operativa e autonomia logistica.\n\u00c8 il tenutario della bandiera di guerra dell'allora \"Battaglione San Marco\" e della bandiera \"colonnella\". Diviene l'unico reparto suddiviso su tre battaglioni: operativo, combat support e combat service support.\nNel 2015 un'ulteriore ristrutturazione, per permettere di suddividere la componente operativa del reggimento fra due differenti missioni, con la nascita di un secondo reparto d'assalto, il battaglione \"Venezia\", e la soppressione del battaglione \"Combat support\".\nL'organizzazione.\nIl 1\u00ba Reggimento \"San Marco\" \u00e8 comandato da un capitano di vascello ed \u00e8 cos\u00ec organizzato:\nLa \"Brigata San Marco\".\nLa forza da sbarco della Marina Militare, dal 1\u00ba marzo 2013 \u00e8 stata rinominata \"Brigata marina \"San Marco\"\", sempre con sede a Brindisi, ma basata su tre reggimenti, e ammonta complessivamente a circa 3.800 marinai.\nIl 1\u00ba Reggimento ne \u00e8 divenuta la componente operativa.\nLa brigata \u00e8 retta da un contrammiraglio, che dipende direttamente dal Comandante in capo della squadra navale. \u00c8 inquadrata nell'unit\u00e0 anfibia interforze Forza di proiezione dal mare, al cui vertice \u00e8 lo stesso comandante della Brigata Marina San Marco.\nModalit\u00e0 di impiego.\nIl 1\u00ba Reggimento \"San Marco\" \u00e8 l'unit\u00e0 da combattimento destinata agli sbarchi anfibi e costituisce il fulcro della Forza da sbarco italiana della Forza di proiezione dal mare.\nIl Reggimento opera normalmente nei seguenti teatri operativi come testimoniato dalle operazioni effettuate:\nIl 1\u00ba Reggimento \"San Marco\" \u00e8 l'unico reparto italiano ed uno dei pochi reparti europei a poter condurre \"simultaneamente\" ed indipendentemente (senza l'intervento di altri reparti) azioni via mare (come lo sbarco), via terra (come attacchi meccanizzati e di artiglieria) e via aerea (come truppe aviotrasportate, grazie agli elicotteri in dotazione al reparto Eliassalto).\nL'addestramento.\nGli operativi del San Marco sono scelti tra i VFP4 o gli studenti scuola sottufficiali della Marina Militare di Taranto. Dopo un periodo di incorporamento di due settimane, vi \u00e8 un primo corso di 4/5 settimane per la selezione degli idonei, che vengono inviati alla caserma Carlotto per il corso gestito dal Battaglione Scuole \"Caorle\". L'addestramento prevede una prima fase di otto settimane per l'addestramento fisico, e una seconda di 12 settimane che comprende i corsi tecnici. In questa seconda fase le reclute vengono addestrate alle varie attivit\u00e0 peculiari tra cui: attivit\u00e0 di condizionamento fisico ed arti marziali, periodi di lezione e conferenze, addestramento anfibio, esercitazione elicotteristica e su parete rocciosa, impiego di armi individuali e di reparto in dotazione alla Forza da Sbarco, combattimento terrestre diurno e notturno, topografia, dottrina anfibia, attivit\u00e0 anti-NBC e altre esercitazioni complesse. Durante l'addestramento i selezionati ricevono varie specializzazioni come mortaista, missilista, assaltatore e pioniere.\nGli idonei prima di poter essere impiegati in operazioni effettive devono partecipare a due esercitazioni su scala nazionale o NATO. Gli ufficiali sono reclutati dai Corsi Normali e Speciali del corpo di stato maggiore dell'Accademia Navale: per i Ruoli Normali si chiede al 4\u00ba anno di voler prendere la qualificazione anfibia. Terminati gli studi in accademia, previa visita medica (che si ricorda, fanno anche i volontari e i sottufficiali), si viene inviati a Brindisi per un anno, ultimando la preparazione per un ulteriore anno negli USA, a Quantico Marines Base (Virginia) con i Marines degli Stati Uniti o con i Royal Marines.\nL'addestramento degli ufficiali e dei sottufficiali, in Italia e negli USA, \u00e8 uno dei pi\u00f9 duri tra le forze convenzionali delle forze armate italiane.\nInno.\nL\"'Inno a San Marco\", \u00e8 l'inno delle Fanterie di Marina italiane, a partire dagli anni '30 del XX secolo. Il testo della canzone fu scritto da Mario Roselli Cecconi e musicato da Luigi Musso. L'inno venne presentato a S.A.R. il Duca D'Aosta come Marcia del Reggimento Marinai sul Piave e pubblicato originariamente con il titolo \"Le Camicie Grigie\", venne poi conosciuto e diffuso come \"Inno del reggimento Marina \"San Marco\" dal 1932.\nOnorificenze alla bandiera.\nLa bandiera di guerra del reggimento \u00e8 stata insignita delle seguenti decorazioni:"}
{"id": "1170396", "revid": "1632387", "url": "https://it.wikipedia.org/wiki?curid=1170396", "title": "Herreys", "text": "Gli Herreys sono un gruppo musicale pop svedese, vincitore dell'Eurovision Song Contest 1984 con la canzone \"Diggi-Loo Diggi-Ley\".\nStoria.\nIl gruppo venne formato dai tre fratelli mormoni Richard, Louis e Per Herrey.\nDopo la vittoria all'Eurofestival gli Herreys hanno continuato a incidere dischi e andare in tour per alcuni anni, dopodich\u00e9 il gruppo si sciolse.\nNel febbraio del 2006 Richard ha inciso il suo primo disco da solista, \"Jag e Kung\"."}
{"id": "1170397", "revid": "287204", "url": "https://it.wikipedia.org/wiki?curid=1170397", "title": "Zazil H\u00e1", "text": "Biografia.\nZazil H\u00e1 fu una principessa maya del XVI secolo del dominio (\"kuchkabal\") di Chactemal (attuale Chetumal), che era governata da Nachan Can, suo padre. \nEra chiamata anche Ix Chel Ka'an.\nQuando Gonzalo Guerrero riusc\u00ec a guadagnare la simpatia del padre nel dimostrare le sue grandi capacit\u00e0 come servitore e, successivamente, stratega militare, i due si sposarono. \nEbbero tre figli che vengono considerati oggi i primi messicani. Inoltre, essi furono senza dubbio i primi meticci nati dall'incontro tra la cultura maya e quella dei conquistatori spagnoli.\nI tre figli furono Gonzalo (1515), Juan (1517) e Rosario (1519).\nAltrove si riporta che ebbero la figlia primogenita Ixmo, la quale fu sacrificata dai genitori a Chich\u00e9n Itz\u00e1 per porre termine alla piaga delle locuste.\nOnorificenze.\nIn memoria sua e di suo marito Gonzalo Guerrero, a Chetumal \u00e8 stato eretto nel 1981 il Monumento al Meticciato (\"Alegor\u00eda del mestizaje\"), scultura misurante 35 x 19 metri, realizzata in \"terroca\" (pietra artificiale) e cemento armato da Carlos H. Terrez."}
{"id": "1170400", "revid": "1543377", "url": "https://it.wikipedia.org/wiki?curid=1170400", "title": "Stabioli", "text": "Stabioli (\"Schtabijei\" o \"Stabjei\" in walser) \u00e8 una frazione del comune di Macugnaga, nella provincia del Verbano-Cusio-Ossola in Piemonte. Si trova in Valle Anzasca, ed \u00e8 la frazione pi\u00f9 orientale di Macugnaga, al confine con il comune di Ceppo Morelli.\nGeografia fisica.\nL'abitato si trova nella zona orientale del territorio comunale, distante 4,8 km dal capoluogo comunale di Macugnaga. Come quasi tutti i paesi della Valle Anzasca, esso sorge sulla sinistra orografica del torrente Anza, quindi sul lato settentrionale e pi\u00f9 soleggiato della valle. Il nucleo abitato si trova sulle propaggini meridionali del monte Battel (2928 m s.l.m.), a circa 150 metri di dislivello dal fondovalle in linea d'aria con la \"gola del Morghen\".\nIl paese non \u00e8 collegato alla viabilit\u00e0 stradale di fondovalle, ed \u00e8 raggiungibile solamente attraverso un sentiero non carrozzabile. Questo sentiero parte dalla sottostante SP 549 (\"di Macugnaga\") nei pressi dell'opera paravalanghe costruita per proteggere la strada dalle valanghe provenienti dal monte Battel. Il sentiero prosegue in direzione nord-est per circa 1 km, entrando poi nel centro abitato provenendo da ovest. Dopo aver attraversato la parte alta dell'abitato, il sentiero prosegue attraverso i resti abbandonati di \"Stabioli vecchia\" e poi continua fino a raggiungere Mondelli, frazione del comune di Ceppo Morelli.\nStabioli \u00e8 raggiungibile anche da un sentiero escursionistico dalla vicina frazione di Pestarena.\nStoria.\nLa zona dell'alta Valle Anzasca, chiamata anche Valle di Macugnaga, in epoca antica e fino al Medioevo era propriet\u00e0 del monastero di San Salvatore di Arona, che lo aveva ricevuto in permuta nell'anno 999 dall'arcivescovo di Milano Arnolfo II da Arsago. Fino al 1261 l'attuale territorio di Macugnaga era utilizzato come terreno da pascolo, sfruttato dai contadini della media e bassa Valle Anzasca che vi salivano per lavorare solamente in estate.\nNel trentennio che va dal 1261 al 1291 inizi\u00f2 la colonizzazione walser, con popolazioni tedescofone provenienti dalla Saastal attraverso il Passo del Monte Moro. Questo gruppo si diffuse fino all'attuale zona di Stabioli e del Morghen (quest'ultima ora localit\u00e0 del comune di Ceppo Morelli) trovandosi, quindi, ai confini con il mondo romanzo degli abitanti storici della valle, ed iniziando a fondare i primi nuclei abitati.\nNel XVII secolo a Stabioli venne edificata la chiesa dedicata a Bartolomeo apostolo. In questo secolo avvenne la transizione da un'economia basata solamente sull'agricoltura ad un suo affiancamento con l'attivit\u00e0 mineraria; per questo motivo il cimitero di Stabioli venne ribattezzato \"\"cimitero dei minatori\". Da un documento redatto dal parroco Giuseppe Matli si evince che nel 1758 Stabioli era abitato da 48 persone, inquadrate nel 4\u00ba quartiere di Macugnaga insieme al paese di Pestarena.\nCon la riapertura delle miniere d'oro concentrate nella zona di Pestarena, giunsero a Stabioli molti operai provenienti da diversi territori in diverse ondate: per primi giunsero tedeschi da Tirolo, Vorarlberg e Salisburghese, mentre in un secondo momento giunsero romanzi dalla Valle d'Aosta, dal Canavese e dalla Val d'Ossola. L'immigrazione dalle zone propriamente di lingua italiana aument\u00f2 a partire dal 1870 (soprattutto dalle provincie di Bergamo e Brescia), causando pian piano l'abbandono della lingua walser a favore dell'italiano nei quartieri inferiori di Macugnaga, tra i quali Stabioli. La piccola frazione mantenne la sua natura di borgo agricolo e minerario fino al 1961, anno della definitiva chiusura delle miniere di Pestarena; da quel momento in poi l'abitato sub\u00ec un irreversibile processo di emigrazione e invecchiamento.\nGli ultimi residenti stabili di Stabioli sono deceduti nel 2011, e da allora il paese \u00e8 abitato in modo non stanziale dai nuovi proprietari delle case (provenienti in larga parte da Piemonte e Lombardia). Questi frequentatori non residenti hanno iniziato un lungo lavoro di recupero strutturale ed architettonico del paese tramite l'associazione \"Pro Stabioli\"\": i lavori pi\u00f9 recenti sono stati la ristrutturazione della chiesa e la sistemazione della pavimentazione della piazza. I lavori di ammodernamento sono effettuati grazie alla raccolta fondi che si svolge durante la festa padronale di San Bartolameo, organizzata dal comitato stesso e festeggiata ogni anno il 14 agosto."}
{"id": "1170406", "revid": "767487", "url": "https://it.wikipedia.org/wiki?curid=1170406", "title": "Riva (gruppo musicale jugoslavo)", "text": "I Riva erano un gruppo musicale pop jugoslavo da Zara, ora in Croazia, in voga verso la fine degli anni ottanta.\nIl gruppo debutt\u00f2 allo Zagrebfest del 1988. La loro canzone \"Rock Me\" vinse l'Eurovision Song Contest 1989 in Svizzera, con 137 punti. Originariamente composta in croato, fu interpretata in lingua inglese e fu la prima vetrina internazionale del genere rock croato\nNel 1990 iniziarono una serie di concerti e di apparizioni televisive per promuovere il loro secondo disco, \"Srce laneta\", in Germania, Austria, Svizzera, Belgio e Svezia. La band si sciolse nel 1991, mentre l'insorgere delle Guerre jugoslave li obblig\u00f2 a diradare gradualmente le uscite pubbliche in patria.\nLa voce solista Emilija Koki\u0107 intraprese poi la carriera da solista in Croazia."}
{"id": "1170414", "revid": "1318658", "url": "https://it.wikipedia.org/wiki?curid=1170414", "title": "Premio Nord-Sud", "text": "Il premio Nord-Sud \u00e8 un riconoscimento assegnato ogni anno dal Consiglio d'Europa a due persone che hanno dimostrato coraggio, intraprendenza e fiducia nel futuro nell'ambito dei diritti umani. Il premio \u00e8 stato assegnato per la prima volta nel 1995 e a volte viene definito \"premio Nord-Sud di Lisbona\"."}
{"id": "1170418", "revid": "1711941", "url": "https://it.wikipedia.org/wiki?curid=1170418", "title": "Casa di An\u00e1rion", "text": ""}
{"id": "1170421", "revid": "158286", "url": "https://it.wikipedia.org/wiki?curid=1170421", "title": "Premio Nord-Sud di Lisbona", "text": ""}
{"id": "1170422", "revid": "729019", "url": "https://it.wikipedia.org/wiki?curid=1170422", "title": "Nachan Can", "text": "Vissuto tra il XV e il XVI secolo, fu sovrano di Chactemal, e padre di Zazil H\u00e1, che consegn\u00f2 in matrimonio a Gonzalo Guerrero, dopo che si era guadagnato la sua fiducia come stratega militare.\nGrande adoratore della mitologia dei suoi padri fu un grande comandante militare, e fu molto temuto dai primi spagnoli arrivati nel continente."}
{"id": "1170423", "revid": "76793955", "url": "https://it.wikipedia.org/wiki?curid=1170423", "title": "Inviluppo", "text": ""}
{"id": "1170425", "revid": "831312", "url": "https://it.wikipedia.org/wiki?curid=1170425", "title": "Gran Piemonte", "text": "Il Gran Piemonte, conosciuto fino al 2008 come Giro del Piemonte, \u00e8 una corsa in linea maschile di ciclismo su strada che ha luogo nella regione Piemonte, in Italia, ogni anno nel mese di ottobre, e fa parte del Trittico d'autunno. Dal 2005 fa parte del circuito UCI Europe Tour, classe 1.HC. \u00c8 organizzato da \"RCS Sport\".\nStoria.\nDebutt\u00f2 nel 1906 quando ad imporsi fu Giovanni Gerbi. Si svolge solitamente a fine stagione ed anticipa di tre giorni la \"Classica delle foglie morte\" ovvero il Giro di Lombardia.\nI corridori che si sono imposti pi\u00f9 volte nel Giro del Piemonte sono Giovanni Gerbi, Costante Girardengo, Aldo Bini, Gino Bartali e Fiorenzo Magni tutti con tre vittorie della classica piemontese. La corsa nel 1951 fu fatale a Serse Coppi, fratello di Fausto, che, dopo una caduta, concluse la prova ma riport\u00f2 un'emorragia cerebrale che poche ore dopo lo condusse alla morte. In alcuni anni la corsa sconfin\u00f2 nella Valle d'Aosta, con arrivo a Saint-Vincent. Le edizioni del 2013 e del 2014 non si svolsero a causa di insufficienti fondi forniti dagli sponsor, tali da non permettere di organizzare la manifestazione. Dal 2015 il Gran Piemonte ritorn\u00f2 in calendario UCI Europe Tour. Nel 2017 L'edizione del Gran Piemonte, venne abbinata ai campionati italiani di ciclismo su strada, con partecipazione riservata ai corridori italiani. Nel 2020 la competizione venne promossa nel circuito UCI ProSeries.\nPercorso.\nIl percorso della manifestazione si svolge prevalentemente nel Piemonte meridionale (province di Alessandria, Asti e Cuneo); tuttavia vi sono state alcune eccezioni come l'edizione del 2001, nella quale il tracciato si snod\u00f2 nell'Alto Piemonte, con arrivo a Domodossola. Le prime edizioni della corsa avevano come sede di arrivo Alessandria e dal 1925 l'arrivo fu spostato a Torino, dove rimase fino al 1940. Col susseguirsi delle edizioni le localit\u00e0 di arrivo sono state numerose (esempi sono Limone Piemonte e Alba).\nAlbo d'oro.\n\"Aggiornato all'edizione 2021. In corsivo le edizioni non ufficiali\""}
{"id": "1170432", "revid": "1538224", "url": "https://it.wikipedia.org/wiki?curid=1170432", "title": "Niccol\u00f2 Fabi (1998)", "text": "Niccol\u00f2 Fabi \u00e8 il secondo album in studio del cantautore italiano omonimo, pubblicato nel 1998.\nIl disco.\nAl contrario dell'album d'esordio \"Il giardiniere\", che contiene parecchie canzoni dal testo leggero e ironico, in questo lavoro Fabi comincia a mostrare anche il suo lato pi\u00f9 intimo e riflessivo. L'album \u00e8 anticipato dalla sua partecipazione al Festival di Sanremo 1998, dove presenta \"Lasciarsi un giorno a Roma\". Il resto dell'album vanta numerose collaborazioni in fase di scrittura e di esecuzione, tra le quali Daniele e Riccardo Sinigallia, Cecilia Dazzi; spiccano inoltre i duetti con Max Gazz\u00e8 in \"Vento d'estate\", secondo singolo, e con Frankie hi-nrg mc in \"Immobile\". L'album contiene anche il pezzo \"Il male minore\", terzo singolo estratto, cover di \"Barely breathing\" del cantautore americano Duncan Sheik.\nL'album \u00e8 stato premiato con il Disco d'oro."}
{"id": "1170434", "revid": "729019", "url": "https://it.wikipedia.org/wiki?curid=1170434", "title": "Otobreda 127/54 Compatto", "text": "Il cannone Otobreda 127mm/54 Compatto costruito dalla OTO Melara, prodotto sin dal 1968 ed entrato in servizio nei primi anni settanta, \u00e8 il successore degli impianti navali binati 127/38 americani della Seconda guerra mondiale forniti all'Italia.\nIn fase di progettazione avrebbe dovuto essere un nuovo 135/53 derivato dagli impianti binati da 135/45 dell'incrociatore lanciamissili Garibaldi, tanto che nel 1968 le canne delle torrette da 135/45 del Garibaldi vennero allungate per testare i cannoni da 135/53 che avrebbero dovuto equipaggiare gli Audace, allora in progettazione, ma alla fine si prefer\u00ec la standardizzazione nel calibro NATO.\nIl suo scopo principale, come accade con le artiglierie sovietiche coeve, \u00e8 la difesa contraerei piuttosto che la semplice presenza come arma multiruolo. Ha, per questo, una massa notevole (37,5 tonnellate) e 66 munizioni pronte all'uso in tre caricatori. \u00c8 molto diffuso in corvette, fregate e cacciatorpediniere di numerose marine.\nUna versione migliorata, denominata Otobreda 127/54 Lightweight con peso ridotto a 22 tonnellate contro le 37,5 tonnellate del Compatto (con cadenza di tiro pari a 40 colpi al minuto, pensata per fare concorrenza all'Mk 45 USA), fu imbarcata dal marzo 2004 al dicembre 2012 sul pattugliatore di squadra Bersagliere.\nIl cannone pu\u00f2 usare usa il sistema di munizionamento Vulcano con proiettili aventi la caratteristica di possedere una gittata estesa rispetto al munizionamento tradizionale dello stesso calibro e per alcune versioni un sistema di guida che consente attacchi di precisione contro bersagli navali o terrestri. Lo stesso proiettile pu\u00f2 essere sparato da calibri diversi (127\u00a0mm e 155\u00a0mm) in quanto risulta essere sottocalibrato e camerato tramite dei distanziali a perdere nello stesso modo dei proiettili APFSDS, la denominazione precisa per questo tipo di munizioni \u00e8 HEFSDS \"(High Explosives Fin Stabilized Discarding Sabot)\" cio\u00e8 proiettile ad alta esplosivit\u00e0, stabilizzato ad alette, ad abbandono d'involucro.\nLa nuova versione, con canna allungata, denominata 127/64, trova posto sulle nuove fregate multiruolo italo-francesi Classe Bergamini.\nUtilizzatori.\nL'Otobreda 127/54 Compatto \u00e8 in uso o \u00e8 stato in uso nelle seguenti classi di navi:"}
{"id": "1170439", "revid": "767487", "url": "https://it.wikipedia.org/wiki?curid=1170439", "title": "Amok (film 1993)", "text": "Amok \u00e8 un film del 1993 diretto da Jo\u00ebl Farges e basato sull'omonima novella di Stefan Zweig, scrittore austriaco.\nOltre al film del 1993, dalla novella di Zweig sono stati tratti altri 3 lungometraggi\u2014rispettivamente nel 1927, 1934 e 1944\u2014nonch\u00e9 molte rappresentazioni teatrali."}
{"id": "1170441", "revid": "339392", "url": "https://it.wikipedia.org/wiki?curid=1170441", "title": "Vfl Osnabruck", "text": ""}
{"id": "1170452", "revid": "1035751", "url": "https://it.wikipedia.org/wiki?curid=1170452", "title": "Chiesa di San Tommaso (Castelfranco di Sopra)", "text": "La chiesa di San Tommaso \u00e8 un edificio sacro che si trova nel centro di Castelfranco di Sopra.\nStoria e descrizione.\nContemporanea all'edificazione di Castelfranco, fu ampliata nel XVII e XVIII secolo e restaurata nel 1932.\nPoco resta dell'edificio originario; anche l'elegante porticato \u00e8 un rifacimento del 1755. Sulla facciata, del tipo a capanna con medaglione centrale, \u00e8 il bel portale settecentesco che introduce all'unica navata coperta da capriate lignee e conclusa dal presbiterio con cupola. Il campanile, innalzato nel 1882, sostitu\u00ec quello pi\u00f9 antico a vela. \nL'interno, ad aula unica, conserva numerosi arredi sei-settecenteschi. Ai due altari sono due pale di Michelangelo Vestrucci: a quello di destra una \"Deposizione dalla Croce\", a sinistra una \"Madonna col Bambino e Santi\". Pi\u00f9 vicino al presbiterio sono, a destra un\"'Annunciazione\" di Matteo Confortini firmata e datata 1601 e a sinistra una pala con \"Dio Padre e Santi in adorazione\" di autore anonimo settecentesco.\nDietro l'altare maggiore \u00e8 il coro settecentesco, e in alto, sulla parete absidale, si trova l'organo, contenuto in una trifora cieca ricavata nello spessore del muro."}
{"id": "1170454", "revid": "399", "url": "https://it.wikipedia.org/wiki?curid=1170454", "title": "Kurt-Asle Arvesen", "text": ""}
{"id": "1170459", "revid": "110157", "url": "https://it.wikipedia.org/wiki?curid=1170459", "title": "North American Soccer League 1982", "text": "Il 1982, anno del 15\u00ba campionato NASL, segn\u00f2 l'inizio del declino della Lega nordamericana che, di l\u00ec a due stagioni, chiuse i battenti. Le prime avvisaglie si ebbero con la brusca riduzione di squadre partecipanti, molte delle quali trovarono pi\u00f9 redditizio partecipare al campionato indoor, che si svolgeva a cavallo delle stagioni NASL. Rispetto alla stagione 1981 il campionato present\u00f2 7 squadre in meno, 6 per abbandono, una per fusione: ad abbandonare furono le squadre di Atlanta, Washington D.C., Minneapolis (Minnesota Kicks), Los Angeles, Anaheim (California Surf) e Calgary, mentre Dallas fu assorbita dai Tampa Bay Rowdies.\nI campioni furono, per la quinta e ultima volta della loro storia (e della storia della NASL), i New York Cosmos.\nFormula.\nVisto il numero ridotto di squadre (14) esse vennero ripartite in tre divisioni, due di fatto orientali, anche se formalmente distinte in orientale e meridionale, e una occidentale, comprendente tutte le squadre del Pacifico. Furono previsti solo due turni intermedi prima della finale per il titolo:"}
{"id": "1170460", "revid": "79520", "url": "https://it.wikipedia.org/wiki?curid=1170460", "title": "Pinin Carpi", "text": "Biografia.\nPinin Carpi nacque nel 1920 a Milano da una famiglia di artisti. Figlio del pittore Aldo Carpi, cominci\u00f2 sin da bambino a scrivere e a illustrare storie, confezionando veri e propri libri con forbici e colla. Del 1968 \u00e8 il suo primo romanzo per l'infanzia pubblicato, \"Cion Cion Blu\".\nI suoi libri inizialmente sono illustrati da altri, finch\u00e9 Gianna Vitali, libraia e esperta di letteratura per ragazzi, cofondatrice della Libreria dei Ragazzi di Milano con il marito Roberto Denti non gli chiese una dedica, che Pinin accompagn\u00f2 con un acquarello. Dal 1972 con \"Le avventure di Lupo Uragano\" cominci\u00f2 l'esperienza di illustratore, a lungo affiancato dalla moglie Marilena Rescaldani.\nDi Pinin Carpi sono anche una serie di libri per avvicinare i bambini all'arte: in particolare lavora su artisti come Paul Klee, Vincent van Gogh, Th\u00e9odore Rousseau, Henri Matisse. A queste fiabe si aggiungono \"Alla scoperta dell'arte\" e l'enciclopedia \u201cantienciclopedica\u201d \"Il Mondo dei bambini\". Cur\u00f2 inoltre la pubblicazione del \"diario di Gusen\" del padre Aldo Carpi.\nNel 1992 vinse il Premio Cento per \"La zia corsara\".\nLo stile inconfondibile di Pinin Carpi prevede, per usare le parole di Rolando Bellini, \u00abuna simultaneit\u00e0 di eventi, pittorici, grafici, pittografici e segnici, che bene corrispondono alla sincronica crescita del testo scritto\u00bb."}
{"id": "1170462", "revid": "1573940", "url": "https://it.wikipedia.org/wiki?curid=1170462", "title": "Oratorio della Compagnia del Sacramento", "text": "L'oratorio della Compagnia del Sacramento \u00e8 un edificio sacro che si trova nel centro di Castelfranco di Sopra.\nStoria e descrizione.\nVenne costruito nel 1556, come \u00e8 scolpito sul portale in pietra con timpano triangolare.\nL'interno, a pianta rettangolare, \u00e8 coperto nella navata con capriate lignee policrome, e nel presbiterio con volta a crociera. Un notevole altare barocco, in legno dorato, comprende una tavola raffigurante l'\"Orazione nell'Orto\" (fine XVI secolo). L'opera, di cui non si conosce la provenienza originaria, \u00e8 stata adattata in epoca imprecisata nella nuova collocazione. Sull'altare di destra \u00e8 una tela con \"San Giuseppe, santa Lucia e angeli\", ritagliata al centro e contenente un dipinto settecentesco con l'immagine della \"Madonna\" entro cornice ottagonale; la tela con i due santi, datata 1675, rientra nella produzione tarda del fiorentino Simone Pignoni."}
{"id": "1170468", "revid": "1035751", "url": "https://it.wikipedia.org/wiki?curid=1170468", "title": "Monastero di San Salvatore a Soffena", "text": "L'Abbazia di San Salvatore a Soffena \u00e8 un edificio sacro che si trova a Castelfranco di Sopra, preso la via dei SettePonti.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Toscana, nel dicembre 2019 divenuto Direzione regionale Musei.\nStoria e descrizione.\nIl nome Soffena \u00e8 ereditato da un antico castello distrutto degli Ubertini, ricordato da San Pier Damiani. Il cenobio \u00e8 documentato per la prima volta nel 1014 in un atto di donazione, mentre nel 1090 viene aggregata alla Congregazione Vallombrosana.\nLa chiesa, ricordata per la prima volta nel 1076, insiste sulle strutture di un edificio del IX-X secolo. Tra XIII e XIV secolo fu ricostruita in posizione ruotata rispetto all'edificio precedente.\nPur adottando lo schema architettonico vallombrosano a croce latina con tiburio, l'edificio presenta alcune soluzioni, come gli arconi trasversali in cotto, proprie del nuovo linguaggio duecentesco. Il campanile a torre \u00e8 aperto da un giro di eleganti bifore nella cella campanaria.\nL'interno ospita un insieme, tra i pi\u00f9 interessanti, di affreschi quattrocenteschi, che manifestano il passaggio tra tardogotico e Rinascimento. L'affresco con il \"San Giovanni Gualberto\" \"ed\" \"episodi della sua vita\" attribuito concordemente a Bicci di Lorenzo, del primo decennio del XV secolo si affianca alle opere di maestri valdarnesi: nella navata destra, vicino all'ingresso una \"Madonna con Bambino e i Santi Pietro e Francesco\" di Paolo Schiavo e pi\u00f9 avanti un'\"Annunciazione\" di Giovanni di Ser Giovanni detto lo Scheggia, il fratello meno noto di Masaccio. \nNel transetto e il grande affresco con la \"Strage degli Innocenti\", carico di umori drammatici, attribuito a Liberato da Rieti ma pi\u00f9 recentemente considerato opera di un maestro toscano, forse il Maestro di Bibbiena, mentre dietro l'altare maggiore \u00e8 un altro affresco con la \"Madonna in trono col Bambino e i santi Lazzaro e Michele Arcangelo\", attribuito a Mariotto di Cristofano."}
{"id": "1170479", "revid": "2043609", "url": "https://it.wikipedia.org/wiki?curid=1170479", "title": "Marfa Vasil'evna Sobakina", "text": "Biografia.\nFiglia di un mercante di Novgorod, Vasiliy Sobakin della citt\u00e0 di Kolomna, fu scelta personalmente dallo zar come propria sposa dopo che questi aveva ingiunto alle famiglie di boiardi della Moscovia di inviare nella capitale le loro figlie in et\u00e0 da marito. Il matrimonio ebbe luogo il 28 ottobre 1571, quindici giorni dopo Marfa mor\u00ec dopo una malattia durata pochi giorni. Come nel caso delle prime due mogli, Anastasija Romanovna Zachar'ina e Marija Temrjukovna, Ivan sospett\u00f2 che la stessa fosse stata avvelenata. Per tale motivo fece condannare a morte 20 persone, tra cui due dei suoi pi\u00f9 fidati Opri\u010dniki. Attenendosi ai dogmi della Chiesa ortodossa russa che proibivano la celebrazione di quattro matrimoni, Ivan ritenne il matrimonio con Marfa nullo a causa della morte subitanea della moglie.\nGli studi effettuati sui resti di Marfa, posti in essere negli anni Novanta del XX secolo, non rivelarono alcun avvelenamento da metalli pesanti; questo, comunque, non esclude siano state usate piante velenifere, i cui residui sono impossibili da rinvenire anche con le moderne analisi.\nLa sua figura ispir\u00f2 il dramma \"La fidanzata dello Zar\" di Lev Mej, dal quale Nikolaj Rimskij-Korsakov ricav\u00f2 l'opera omonima."}
{"id": "1170480", "revid": "1702319", "url": "https://it.wikipedia.org/wiki?curid=1170480", "title": "Chiesa dei Santi Pietro e Ilario", "text": "La chiesa dei Santi Pietro e Ilario \u00e8 un luogo di culto cattolico che si trova in via del Fosso 5, a Castiglion Fibocchi.\nIn origine antica cappella castellana, \u00e8 citata nel 1304 come dipendente dalla pieve di San Quirico Sopr'Arno. Alla met\u00e0 del Seicento fu elevata a pieve, e nel 1857, completamente ricostruita e ampliata oltre le mura, venne dichiarata arcipretura. La facciata a capanna \u00e8 un rifacimento in stile classicista degli anni trenta del XX secolo. Sulla sinistra s'innalza la torre campanaria tardo-ottocentesca, edificata sui resti dell'antica torre civica. L'interno conserva una porzione di affresco raffigurante la \"Madonna in trono col Bambino\" (fine XV-XVI secolo).\nL'immagine, staccata a massello da un edificio della zona, viene attribuita ad Agnolo di Lorentino, figlio di Lorentino d'Andrea, uno dei pi\u00f9 fedeli collaboratori di Piero della Francesca."}
{"id": "1170487", "revid": "63716", "url": "https://it.wikipedia.org/wiki?curid=1170487", "title": "Ryu Kyu", "text": ""}
{"id": "1170488", "revid": "287204", "url": "https://it.wikipedia.org/wiki?curid=1170488", "title": "Ryukyu", "text": ""}
{"id": "1170489", "revid": "1702319", "url": "https://it.wikipedia.org/wiki?curid=1170489", "title": "Chiesa di San Pietro in Pezzano", "text": "La chiesa di San Pietro in Pezzano o di San Pietro a Pezzano \u00e8 un luogo di culto cattolico che si trova lungo la strada dei Sette ponti, a Castiglion Fibocchi. Attualmente \u00e8 la cappella del cimitero del centro in provincia di Arezzo.\nConsacrata nel 1232 e dipendente in origine dalla pieve di San Quirico Sopr'Arno, in seguito alla decadenza della chiesa plebana, situata in localit\u00e0 montana di difficile accesso, vi fu trasferito il fonte battesimale. Restaurata nel 1583, divenne patronato della Compagnia dell'Annunciazione, ma, verso la met\u00e0 del XVIII secolo, decadde sino ad essere destinata a \"sepolcreto\".\nAlla fine dell'Ottocento furono eseguiti i lavori di restauro del tetto, ma \u00e8 nel primo trentennio del Novecento che, ad opera di Giuseppe Castellucci, la chiesa venne alterata da un rifacimento \"in stile\". All'interno, sulla parete di fondo che conserva le strutture originarie, \u00e8 visibile un affresco trecentesco con l\"Annunciazione\", attribuito ad Andrea di Nerio."}
{"id": "1170490", "revid": "63716", "url": "https://it.wikipedia.org/wiki?curid=1170490", "title": "Isole Ryukyu", "text": ""}
{"id": "1170494", "revid": "91792", "url": "https://it.wikipedia.org/wiki?curid=1170494", "title": "Borgo Panigale", "text": "Borgo Panigale (\"Al B\u00e5urg,\" o \"B\u00e5urg Panigh\u00e8l\" in dialetto bolognese) \u00e8 un rione di Bologna. Sino al dicembre 1937 \u00e8 stato comune, poi quartiere autonomo del comune di Bologna. Dal 2016 fa parte del Quartiere Borgo Panigale-Reno. \u00c8 posizionato al confine occidentale della citt\u00e0, fra i fiumi Lavino e Reno.\nGeografia fisica.\nTerritorio.\nInondazioni.\nIn tutta la sua storia il territorio di Borgo Panigale \u00e8 stato continuamente sottoposto a piene del torrente Lavino e del fiume Reno. \nSulla sponda sinistra del fiume Reno, esiste una zona ad ampia probabilit\u00e0 di inondazione.\nIl reticolo dei canali di bonifica \u00e8 un'altra fonte di potenziali inondazioni, ad esempio nelle aree di via Rigosa, Morazzo-Olmetola, in prossimit\u00e0 del cimitero di Borgo Panigale e in via Casteldebole.\nIl 1\u00ba ottobre 1893 il ponte sul fiume Reno viene danneggiato a causa di una disastrosa piena. Il 2 febbraio 2019 il fiume Reno ha rotto l'argine nella zona Birra.\nStoria.\nPreistoria.\nEt\u00e0 della pietra.\nUn villaggio era gi\u00e0 esistente nel mesolitico come emerso dagli scavi in localit\u00e0 Due Portoni tra il 1983 e 1984. \nEt\u00e0 del bronzo.\nIn localit\u00e0 Sant'Agnese sono emersi oggetti (frammenti ceramici, in bronzo e in oro) negli scavi iniziati nel 1950.\nStoria antica.\nEt\u00e0 etrusca.\nNumerose tombe di epoca etrusca sono state trovate presso gli scavi Bassi nei primi anni del 1900.\nEt\u00e0 romana.\nQuando i romani vinsero i Galli Boi, chiamarono la nuova colonia: Bononia. L'assetto urbanistico della citt\u00e0 risale al 189 a.C., anteriore al tracciato della Via Emilia, risalente al 187 a.C.. Gi\u00e0 a quel tempo l'area di Borgo Panigale era a vocazione mista: residenziale, produttiva, di attivit\u00e0 artigianali e commerciali.\nRisale al 42 a.C. la riunione del secondo Triumvirato, sull'isola del fiume Reno, per ridare a Roma unit\u00e0 e pace. La via che costeggia il fiume Reno sulla sponda sinistra ricorda quell'evento: \"Via del Triumvirato\".\nI generali romani assegnarono le terre conquistate ai loro ex legionari, i quali diedero inizio ai Vicus Panicalis e Vicus Olmetolae, i due Vicus pi\u00f9 antichi di Borgo Panigale.\nStoria medievale.\nLa citt\u00e0 era circondata da villaggi, chiamati \"vicus\". In carte del VIII e IX secolo appare il nome del \"Vico Panicalis\" (o Panicale). Per la sua ubicazione strategica, per il suo collegamento diretto con Bologna, tramite il ponte sul fiume Reno, acquist\u00f2 ben presto notevole importanza, diventando: Burgus Panicalis (denominazione risalente a prima del 1117), chiamato pi\u00f9 tardi Borgo Panigale. Questo villaggio partecip\u00f2 a tutti gli avvenimenti storici che si svilupparono attorno alla Via Emilia.\nL'area tra i due fiumi Reno e Lavino, era paludosa, a causa delle numerose piene dei suddetti fiumi. La zona fu bonificata e arricchita di canalizzazioni, aumentando la fama di terra fertile. Le colture erano prevalentemente di cereali minori, in prevalenza panico, affine al miglio, adatto ad essere coltivato in luoghi molto umidi.\nSpighe di panico appaiono in un'antica decorazione presente all'interno della chiesa di Santa Maria Assunta di Borgo Panigale. Tre spighe di panico diventarono poi il simbolo del comune e del quartiere.\nStoria moderna.\nSi trovano in questo periodo quattro comunit\u00e0:\nLa suddivisione in comunit\u00e0 era probabilmente a quel tempo finalizzata alla riscossione delle tasse.\nStoria contemporanea.\nNel 1832 diventa un comune autonomo.\nAll'unit\u00e0 d'Italia, nel 1861, gli viene assegnato il codice ISTAT 037801 ed il codice catastale B027, utilizzati solo fino all'accorpamento con il capoluogo, che avvenne il 5 novembre 1937, quando con Regio Decreto n.1793, il governo fascista decise di accorparlo a Bologna.\nDal 1859 al 1927 appartiene al Mandamento di Bologna II, del Circondario di Bologna.\nL'area di Borgo Panigale fu sottoposta a pesanti bombardamenti degli alleati nel 1943, a causa della presenza delle fabbriche, dell'aeroporto, delle strutture ferroviarie e del ponte sul fiume Reno.\nIl 21 settembre 1960, il consiglio comunale di Bologna decide di dotare Borgo Panigale di un proprio consiglio e viene organizzato in quartiere.\nNella suddivisione amministrativa vigente tra il 1964 ed il 1985 \u00e8 stato il quartiere con la maggiore estensione territoriale.\nNella suddivisione amministrativa in vigore dal 1985, \u00e8 diventato il secondo maggior quartiere per estensione territoriale dopo il neocostituito quartiere Santo Stefano.\nNell'attuale suddivisione in vigore dal giugno 2016 \u00e8 stato fuso insieme al quartiere Reno nel nuovo quartiere Borgo Panigale-Reno.\nIl 6 agosto 2018 l'area \u00e8 stata teatro di un grave incidente autostradale: un tamponamento, che ha visto coinvolto un camion carico di liquido infiammabile, ha provocato una forte esplosione e ha parzialmente divelto il sovrappasso autostradale sulla via Emilia. L'esplosione ha causato due morti (il conducente dell'autocisterna e uno inizialmente ferito, successivamente deceduto dopo alcuni giorni di agonia in ospedale) e pi\u00f9 di 100 feriti, oltre ai danni agli edifici nelle immediate vicinanze dell'area, a causa dell'onda d'urto. Un altro incidente mortale \u00e8 accaduto a quasi un anno di distanza: il 30 luglio 2019, si \u00e8 verificato un tamponamento tra camion nella tangenziale ed un successivo incendio, ad appena 50 metri dal disastro dell'anno precedente.\nMonumenti e luoghi d'interesse.\nBorgo Panigale \u00e8 conosciuto per essere sede della nota casa motociclistica Ducati che produce moto famose in tutto il mondo, al cui interno ha sede il Museo Ducati (Ducati Museum).\nA Borgo Panigale sono presenti anche le sedi dell'azienda Fabbri (settore dolciario) Marchesini s.n.c. 1984 (manutenzione e riparazione apparecchi di sollevamento) e Teatri di Vita (centro internazionale di teatro).\nIl secondo cimitero di Bologna ha sede a Borgo Panigale.\nArchitetture religiose.\nChiese storiche:\nCostruzioni nell'ambito dell'operazione \"Nuove Chiese\" voluta dal Cardinale Giacomo Lercaro:\nArchitetture civili.\nVilla Pallavicini.\nLa villa che fu dei conti Pallavicini, conosciuta anche come Villa dei Marchesi Tacoli Pallavicini durante la prima met\u00e0 del '900, possiede decorazioni di:\nGli spazi interni della villa:\nCultura.\nIstruzione.\nScuole.\nIstituto Comprensivo N 14.\nL'istituto comprende le seguenti scuole: \nScuole Secondarie di primo grado (ex Medie) \nScuole primarie (ex Elementari)\nCollegio Superiore - Istituto di Studi Superiori.\nIl Collegio Superiore \u00e8 un'istituzione di eccellenza dell'Universit\u00e0 di Bologna. A Borgo Panigale \u00e8 presente una delle due residenze. Vi possono accedere anche studenti Erasmus, studenti di un programma di scambio, studiosi.\nEventi.\nCoppa Florio.\nLa Coppa Florio, nell'edizione del 1908, fu disputata nel circuito di Bologna: il percorso comprendeva il passaggio anche attraverso l'allora comune di Borgo Panigale: passando per le attuali via Marco Emilio Lepido e via Persicetana.\nGeografia antropica.\nUrbanistica.\nConfina con i comuni di Zola Predosa, Anzola dell'Emilia, Calderara di Reno e Casalecchio di Reno, oltre che con il quartiere Navile e la zona del ex-quartiere Reno, con cui \u00e8 stato accorpato in un unico quartiere dal 2016.\nIl toponimo \"Borgo Panigale\", risalente al medioevo, deriva dal nome di epoca romana \"Vico Panicalis\", che ebbe probabilmente origine dal fatto che nella zona era intensa la coltivazione del pan\u00ecco, un cereale simile al miglio. Tre spighe di pan\u00ecco compaiono, intrecciate, anche negli stemmi di comune e quartiere.\nInfrastrutture e trasporti.\nStrade.\nSin dall'epoca romana il \"Vico Panicalis\" era l'ingresso ovest della citt\u00e0 di Bologna sulla Via Emilia (chiamata dai romani via Aemilia), che attraversa Borgo Panigale da ovest verso est. La Via Emilia \u00e8 una strada statale, a cui \u00e8 stato assegnato il numero 9 (SS 9). All'interno del quartiere, in realt\u00e0 assume i seguenti nomi:\nAgli inizi degli anni '50 fu costruita la variante alla Via Emilia, costituita dal viale Alcide de Gasperi, che prosegue con il Viale Palmiro Togliatti.\nPontelungo.\nIl ponte sul Reno fu costruito originariamente dai romani a circa 130 m a valle rispetto al ponte attuale. Aveva 18 arcate ed era lungo 200 m e largo 11.5 m. A seguito di frequenti inondazioni, il ponte croll\u00f2 verso la fine dell'VIII secolo. Solo nel secolo XII viene citata la costruzione di un nuovo ponte sul Reno, soggetto a pagamento di pedaggio. Le frequenti piene del fiume (1650 e 1771) ne danneggiarono la statica e costrinsero alla costruzione del terzo ponte nel 1878-1880.\nAutostrade.\nBorgo Panigale \u00e8 un importante snodo autostradale della citt\u00e0 di Bologna, viene servito dal casello autostradale di Bologna - Borgo Panigale, viene attraversato dai due rami iniziali dell'autostrada A14, costruiti agli inizi degli anni '60:\nFerrovie.\nBorgo Panigale \u00e8 servita dalla stazione di Bologna Borgo Panigale e dalla stazione di Casteldebole, sulla ferrovia Porrettana. Entrambe le stazioni sono servite dalle linee S1A (Bologna Centrale-Porretta Terme) e S2A (Bologna Centrale-Vignola) del servizio ferroviario metropolitano di Bologna.\nStazioni ferroviarie soppresse: Stazione di Borgo Panigale Scala.\nAeroporti.\nUno dei pi\u00f9 importanti italiani, unico aeroporto di Bologna, si trova nella zona nord di Borgo Panigale ed \u00e8 oggi intitolato a Guglielmo Marconi. \u00c8 sede anche della Stazione meteorologica di Bologna Borgo Panigale, gestita dall'Aeronautica Militare. Nel 1931 l'aeroporto militare Fausto Pesci si trasferisce dalla localit\u00e0 dei Prati di Caprara a Borgo Panigale. Il primo servizio di linea risale al 1933; l'inaugurazione avvenne nel 1936.\nL'aeroporto \u00e8 collegato alla stazione di Bologna Centrale dal Marconi Express, un sistema ettometrico di trasporto.\nMobilit\u00e0 urbana.\nIl servizio pubblico della citt\u00e0 di Bologna, gestito dall'azienda TPER, garantisce a Borgo Panigale frequenti collegamenti con il centro citt\u00e0 e con i comuni limitrofi, tramite il trasporto pubblico locale su gomma.\nAmministrazione.\nConsolati.\nAlla data 12 gennaio 2019 \u00e8 presente il \"Consolato Generale del Regno del Marocco a Bologna\"\nSport.\nOrganizzazioni e societ\u00e0 sportive.\nPolisportiva Atletico Borgo Panigale\nPolisportiva Antal Pallavicini\nUnione Italiana Sport Per tutti (UISP)\nBologna Football Club 1909\nCentro Sportivo Italiano (CSI)\nImpianti sportivi.\nNella zona Borgo Panigale sono presenti i seguenti impianti sportivi:"}
{"id": "1170497", "revid": "158286", "url": "https://it.wikipedia.org/wiki?curid=1170497", "title": "Chiesa di San Pietro a Pezzano", "text": ""}
{"id": "1170498", "revid": "2184720", "url": "https://it.wikipedia.org/wiki?curid=1170498", "title": "Virgin Radio (Italia)", "text": "Virgin Radio \u00e8 un'emittente radiofonica italiana del gruppo RadioMediaset. La sede \u00e8 a Milano, Largo Donegani, 1.\nVirgin Radio \u00e8 media partner di numerosi importanti eventi quali il campionato mondiale Superbike, EICMA, l'Harley-Davidson Legends On Tour, il Museo del Rock di Milano ed il contest di \"I Wanna Rock\" in collaborazione con Sony Music. Virgin Radio \u00e8 sponsor dei pi\u00f9 importanti concerti rock che si svolgono in Italia, tra cui quelli di Negrita, Litfiba, Bruce Springsteen, AC/DC, Metallica, Soundgarden e di festival come Firenze Rocks, iDays, Heineken Jammin' Festival, Gods of Metal, Rock In IdRho e Sonysphere.\n\u00c8 l'ottava in classifica tra le radio nazionali pi\u00f9 seguite.\nStoria.\nIl nome della stazione \u00e8 lo stesso della storica Virgin Radio UK di Londra, radio che ha cessato le trasmissioni il 28 settembre 2008; queste sono state riprese il 30 marzo 2016 (la rinascita della storica radio \u00e8 frutto di una partnership tra il gruppo Virgin e UTVMedia plc). Le trasmissioni di Virgin Radio Italia hanno avuto inizio alle ore 12:00 del 12 luglio 2007 sulle frequenze liberate da Play Radio, di cui Virgin Radio ha preso il posto in FM.\nLa nascita della nuova radio \u00e8 avvenuta dopo la cessione da parte del gruppo RCS Broadcast - i cui tre soci sono RCS MediaGroup SpA, Radio &amp; Reti SrL e Alberto Zeppieri (unica persona fisica e unico dei soci fondatori ancora a libro soci) - principale azionista di Play Radio, del marchio e delle frequenze al gruppo Finelco (gi\u00e0 proprietario di Radio 105 e Radio Monte Carlo) di Alberto Hazan; la RCS ha poi rilevato una parte minoritaria delle quote di Gruppo Finelco. L'accordo tra Gruppo Finelco e Virgin Group \u00e8 stato finalizzato l'8 giugno 2007 a Londra tra Alberto Hazan, presidente di Finelco, e Richard Branson, presidente di Virgin Group. Una lettera di intenti era gi\u00e0 stata scambiata fra i due gruppi nel dicembre 2006.\nLa radio trasmette, con lo slogan \"style rock\", 24 ore su 24 solo musica rock internazionale. Erano presenti anche spazi dedicati alla storia del rock curati da Paola Maugeri, gi\u00e0 volto noto di MTV Italia, chiamati \"Music History\", scaricabili anche in podcast dal sito internet, mentre gli interventi di presentazione dei brani erano registrati da Andrea Toselli e Sophia Eze. Sono presenti 7 appuntamenti giornalieri con le notizie.\nLe trasmissioni sono iniziate con un jingle speciale realizzato da Marco Mazzoli di Radio 105. In questo jingle veniva fatta un'introduzione alla nascita della radio, spiegando che, da un'analisi delle emittenti concorrenti e della musica degli ultimi 50 anni trasmessa dalle radio, ci si fosse accorti che in Italia mancasse una radio nazionale esclusivamente rock. Il jingle proseguiva con un pezzo estratto dal celebre film statunitense \"School of Rock\". Questo jingle veniva rimandato in onda saltuariamente allo scoccare di un'ora precisa.\nIl primo pezzo, messo in onda alle ore 12:00 del 12 luglio 2007, \u00e8 stato \"What a Wonderful World\", la cover punk di Joey Ramone del pezzo di Louis Armstrong, presente nel suo album postumo \"Don't Worry About Me\".\nL'emittente \u00e8 stata sponsor, nella stagione 2007-08, del \"Life Volley Milano\" di Milano, squadra di pallavolo militante nella Serie A2 del campionato nazionale. Nella stagione 2009-2010 \u00e8 media partner della squadra di volley femminile Spes Volley Conegliano di Conegliano che milita nella Serie A1 del campionato nazionale.\nNel 2008 \u00e8 stato lanciato il sito dell'emittente con l'intento di creare un gruppo di ascoltatori legati alla radio e al brand Virgin.\nNel 2012, da un accordo tra Fiat Group Automobiles e Virgin Radio nasce la Fiat Punto VIRGIN Radio, versione con sistema audio potenziato dell'utilitaria italiana.\nNel 2016 la trasmissione \"Rock Bazar\" riceve il premio speciale Targa Mei Musicletter come miglior programma radiofonico dell'anno.\nPersonale.\nStation manager dell'emittente \u00e8 stato nominato Francesco Migliozzi, ex direttore dei programmi di RDS, DJ Ringo (storica voce di Radio 105 e Radio RockFM) ha avuto invece l'incarico di direttore artistico. Marco Biondi, Alex Benedetti e Pier Filippo Colombi si occupano della parte musicale e della programmazione. Le voci ufficiali sono invece quelle di Sophia Eze e Massimo Braccialarghe.\nVirgin Radio TV.\nVirgin Radio TV \u00e8 un canale televisivo italiano, nato nel 2010, che propone musica rock, in compagnia dei disc jockey conosciuti sulle frequenze di Virgin Radio. Dal 2021, il canale trasmette in radiovisione i programmi \"Revolver\", \"Personal Giulia\" e \"Morning Glory\".\nAscolti.\nAlla sua prima rilevazione \"Audiradio\", Virgin Radio ha totalizzato nel giorno medio 1.651.000 ascoltatori relativamente al primo bimestre 2008.\nI dati relativi al secondo bimestre 2008 invece fanno registrare un leggero calo nell'ascolto nel giorno medio che risulta pari a 1.607.000 ascoltatori.\nI dati del terzo e quarto bimestre 2008 la posizionano a 1.806.000 ascoltatori (+79.000 nel quarto bimestre 2008).\nI dati del quarto bimestre 2009 registrano 1.872.000 ascoltatori nel giorno medio ieri.\nI dati dell'anno 2010 registrano 1.957.000 ascoltatori nel giorno medio ieri.\nI dati dell'anno 2016 collocano Virgin Radio all'ottavo posto nella classifica delle radio pi\u00f9 ascoltate in Italia, grazie ai 2.369.000 ascoltatori medi al giorno, con un incremento di 40.000 ascoltatori rispetto al 2015."}
{"id": "1170501", "revid": "1702319", "url": "https://it.wikipedia.org/wiki?curid=1170501", "title": "Chiesa di San Giovanni Battista (Castiglion Fibocchi)", "text": "La chiesa di San Giovanni Battista \u00e8 un luogo di culto cattolico che si trova in localit\u00e0 Gello Biscardo, a Castiglion Fibocchi.\nRicordata nel XIV secolo tra le suffraganee della pieve di San Quirico Sopr'Arno, forse sorge sul sito del castello di Gello Biscardo, antico possesso della potente famiglia magnatizia aretina degli Ubertini. L'edificio, ad una sola navata con altari in stucco tardo-settecenteschi, fu quasi del tutto ricostruito nel XIX secolo. Presenta il tipico aspetto delle chiesette rurali a capanna con campaniletto a vela a tre fornici."}
{"id": "1170503", "revid": "1762097", "url": "https://it.wikipedia.org/wiki?curid=1170503", "title": "Conversione di san Paolo (Caravaggio)", "text": "La Conversione di San Paolo (o Conversione di Saulo) \u00e8 un dipinto a olio su tela di 230x175\u00a0cm, realizzato nel 1601 dal pittore italiano Caravaggio.\u00c8 conservato nella Cappella Cerasi della Basilica di Santa Maria del Popolo a Roma.\nStoria e descrizione.\nSotto al dipinto attuale \u00e8 stata scoperta un'opera completamente diversa che potrebbe essere o un'opera precedente o, pi\u00f9 probabilmente, una prima elaborazione del soggetto, trasformata poi radicalmente nel corso dell'esecuzione.\nIl 24 settembre 1600 Caravaggio fu incaricato da monsignor Tiberio Cerasi di dipingere due quadri che raffigurassero il prodigio della conversione di san Paolo e la crocifissione di san Pietro. Caravaggio present\u00f2 una prima versione della \"Conversione di san Paolo\", che non fu rifiutata dall'Ospedale della Consolazione, come si credeva originariamente. Infatti, come dimostrato da Luigi Spezzaferro, si tratt\u00f2 semplicemente di un cambiamento di idea da parte dei committenti che Caravaggio, assecond\u00f2, oppure fu addirittura egli stesso a cambiare programma dopo che le dimensioni della Cappella (in costruzione sotto la nuova direzione dell'Ospedale della Consolazione) furono ristrette rispetto a quelle del progetto originario, il che avrebbe portato le tavole ad essere sovradimensionate.\nLa scena ritrae il momento topico della conversione di Paolo (descritto in ): quello in cui a Saulo, sulla via di Damasco, appare Ges\u00f9 Cristo in una luce accecante che gli ordina di desistere dal perseguitarlo e di diventare suo ministro e testimone. Sono presenti nella scena un vecchio e un cavallo, il quale, grazie all'intervento divino, alza lo zoccolo per non calpestare Paolo.\nCaravaggio adotta l'iconografia della luce accecante e l'assenza di Cristo. Secondo alcuni studiosi l'artista lombardo fece questa scelta perch\u00e9 il committente lo aveva esortato a rispettare l'ortodossia cio\u00e8 a dipingere ci\u00f2 che era stato scritto negli Atti degli Apostoli. Secondo altri, Caravaggio decise di non dipingere Ges\u00f9 perch\u00e9 non voleva che nei suoi quadri ci fossero figure divinizzate (Cristo era gi\u00e0 risorto quando San Paolo si converte) perch\u00e9 ci\u00f2 sarebbe andato contro il realismo a cui Caravaggio mirava.\nUn altro importante dettaglio da notare \u00e8 che Caravaggio dipinge un Saulo accecato (Longhi rimanda alle pupille cieche dei busti romani). R\u00f6ttengen afferma che questa soluzione \u00e8 estremamente moderna perch\u00e9 allude ad un dramma che si svolge nell'intimo dell'uomo, che allarga le braccia come segno di estrema dedizione al Cristo.\nAlcuni critici hanno ironicamente soprannominato il dipinto, la \"Conversione del Cavallo\". Infatti il cavallo occupa una parte rilevante del dipinto delineando anche in questa scelta il carattere innovatore della pittura caravaggesca. Infatti le norme paleottiane prescrivevano di non porre al centro della rappresentazione un animale o elementi secondari.\nCalvesi ritiene che la scelta di porre al centro del dipinto il cavallo sia stata fatta per simboleggiare l'irrazionalit\u00e0 del peccato (basti pensare al Mito del carro e dell'auriga di Platone); il palafreniere quindi rappresenterebbe la Ragione. La luce invece \u00e8 il simbolo della Grazia divina che irrompe nelle tenebre del peccato (il fondo scuro). Inoltre, il fondo nero, oltre ad avere una funzione simbolica, si presta in modo eccelso a far risaltare i volumi plastici dei personaggi ed in particolare del cavallo.\nEsposizioni.\nNel mese di novembre 2006 le due opere furono esposte entrambe per la prima volta al pubblico, nella Cappella Cerasi della basilica di Santa Maria del Popolo a Roma. Fu cos\u00ec possibile vedere le due versioni a confronto.\nDal 2 ottobre 2009 al 24 gennaio 2010 \u00e8 esposto presso la Galleria Borghese di Roma in occasione della mostra \"Caravaggio-Bacon\"."}
{"id": "1170505", "revid": "1573940", "url": "https://it.wikipedia.org/wiki?curid=1170505", "title": "Pieve di San Quirico in Alfiano", "text": "La pieve di San Quirico in Alfiano (nota anche col nome di pieve di San Quirico Sopr'Arno) era un luogo di culto cattolico i cui resti si trovano a Castiglion Fibocchi, in localit\u00e0 \u201cPi\u00e9 San Chierco\u201d. Documentata gi\u00e0 dal 1099, dal 1131 e \nnuovamente nel 1136, viene ricordata pi\u00f9 volte anche per le sue sei chiese suffraganee. Di essa fanno parte la chiesa di San Giovanni a Gello Biscardo, la chiesa di Sant'Ilario. Scarni al momento sono i documenti che riportano notizie in merito all'edificio plebano dopo il 1278.\nLa decadenza della pieve fu dovuta probabilmente alla sua localizzazione impervia e disagevole, ma soprattutto, all'importanza \nassunta dalla viabilit\u00e0 del fondovalle con la fondazione delle \"terre nuove\" sotto la Repubblica fiorentina. Nel 1424 la pieve fu tenuta da Ser Angelo di Nicola da Montepulciano. In questo periodo \u00e8 noto che il sito perse la propria importanza nel panorama religioso della zona: le visite pastorali infatti confermano le rarissime celebrazioni professate all'interno della struttura ed inoltre ci informano dello stato di inadeguatezza dell'intero complesso. Relativo a quest'epoca viene indicato inoltre lo spostamento del fonte battesimale all'interno della chiesa di San Pietro a Pezzano a Castiglion Fibocchi, la quale era divenuta sede liturgica del nuovo centro abitativo.\nIl sito collocato alle pendici di Poggio Macchione \u00e8 immerso nel verde delle campagne del comune di Castiglion Fibocchi. I suoi ruderi, dal 2013, sono divenuti oggetto di indagine archeologica e studio dei reperti, da parte dell'Associazione Culturale San Quirico Archeologia, della Soprintendenza Archeologica Belle Arti e Paesaggio per le provincie di Siena, Grosseto e Arezzo, con il patrocinio del Comune di Castiglion Fibocchi."}
{"id": "1170508", "revid": "158286", "url": "https://it.wikipedia.org/wiki?curid=1170508", "title": "Pieve di San Quirico Sopr'Arno", "text": ""}
{"id": "1170509", "revid": "158286", "url": "https://it.wikipedia.org/wiki?curid=1170509", "title": "Casa colonica Pi\u00e9 San Chierco", "text": ""}
{"id": "1170512", "revid": "767487", "url": "https://it.wikipedia.org/wiki?curid=1170512", "title": "Un amore senza tempo", "text": "Un amore senza tempo (\"Evening\") \u00e8 un film del 2007 diretto da Lajos Koltai, adattamento cinematografico del romanzo \"Evening\" di Susan Minot.\nTrama.\nAnn Grant Lord, malata terminale di cancro, giace a letto accudita dalle figlie Nina e Connie. Nei suoi deliri causati dalla malattia, Ann ripercorre le tappe della sua giovinezza, quando era una promettente cantante ventiquattrenne. Con la mente ritorna negli anni cinquanta, quando si era recata alla residenza dei Wittenborn, per il matrimonio della migliore amica Lila. Nell'attesa del matrimonio, Ann passa le sue giornate con il fratello di Lila, l'indeciso Buddy, ma quel week-end segna anche il suo incontro con il promettente medico Harris, che con il suo fascino ha fatto innamorare pi\u00f9 di una persona."}
{"id": "1170515", "revid": "697352", "url": "https://it.wikipedia.org/wiki?curid=1170515", "title": "Altheim", "text": ""}
{"id": "1170525", "revid": "2181523", "url": "https://it.wikipedia.org/wiki?curid=1170525", "title": "Giuseppe Mosca", "text": "Biografia.\nDopo aver studiato musica al Conservatorio di Santa Maria di Loreto di Napoli sotto la guida di Fedele Fenaroli, debutt\u00f2 come operista a Roma nel 1791 con \"Silvia e Nardone\"; nei successivi anni continu\u00f2 questa attivit\u00e0 mettendo in scena diverse opere, con le quali consegu\u00ec molto successo. Nel 1803 fu attivo a Parigi sempre come compositore e come \"maestro di cembalo\" al \"Th\u00e9\u00e2tre Italien\". \nDopo la rappresentazione de \"La pietra del paragone\" di Gioachino Rossini nel 1812, Mosca accus\u00f2 quest'ultimo di aver plagiato la sua opera \"I pretendenti delusi\", data con successo l'anno precedente, per quanto riguarda i crescendo. \nSuccessivamente, dal 1817 e il 1820, fu a Palermo come direttore del Real Teatro Carolino, tra il 1820 e il 1827 a Milano e infine a Messina, sempre come direttore di un teatro, dove rimase sino alla morte.\nConsiderazione sull'artista.\nFrancesco Florimo disse che Mosca \"aveva una forma facile e una spontaneit\u00e0 di melodie, che, quantunque non nuovissime, pure erano s\u00ec ben condotte e contornate con tanto gusto, che al pubblico riuscivano gradite, e le sue opere, sebbene non durature sulle scene, nondimeno nel tempo che si rappresentavano, venivano generalmente applaudite\". Invece il musicologo francese F\u00e9tis lo descrisse come \"un compositore senza genio, ma con una prodigiosa facilit\u00e0\"."}
{"id": "1170542", "revid": "599013", "url": "https://it.wikipedia.org/wiki?curid=1170542", "title": "Ellanico", "text": ""}
{"id": "1170545", "revid": "339392", "url": "https://it.wikipedia.org/wiki?curid=1170545", "title": "British Aerospace 146", "text": ""}
{"id": "1170549", "revid": "1884099", "url": "https://it.wikipedia.org/wiki?curid=1170549", "title": "Clima di Genova", "text": "Il clima di Genova \u00e8 secondo la classificazione di K\u00f6ppen clima temperato marittimo umido (K\u00f6ppen: Cfa) e clima temperato caldo mediterraneo (K\u00f6ppen: Csa) (ma con fortissimi influssi atlantici), a seconda delle varie zone in cui si estende la vasta superficie territoriale.\nData la peculiarit\u00e0 del territorio cittadino infatti si pu\u00f2 affermare che ogni quartiere di Genova goda, all'interno di questo quadro generale, di un microclima che lo contraddistingue dal resto della citt\u00e0 per temperatura, umidit\u00e0, piovosit\u00e0 e insolazione.\nIn linea di massima, sulla costa in inverno, le zone di Voltri e Sampierdarena presentano temperature pi\u00f9 rigide delle zone limitrofe del litorale perch\u00e9 maggiormente esposte a correnti settentrionali provenienti dai modesti valichi appenninici.\nTemperature decisamente miti si riscontrano invece nella delegazione di Pegli e tra Quarto e Nervi, riparate dall'elevata altitudine dei rilievi immediatamente retrostanti.\nSempre in virt\u00f9 dell'orografia del territorio, la Val Bisagno risulta meno fredda e ventosa rispetto alla Val Polcevera perch\u00e9 non possiede facili accessi diretti al bacino padano come nel caso del Passo dei Giovi.\nEscursione termica.\nL'escursione termica fra il giorno e la notte \u00e8 assai limitata, specialmente nei quartieri che si affacciano direttamente sul mare, e si attesta mediamente attorno ai 6\u00a0\u00b0C in tutte le stagioni.\nLa temperatura media annuale \u00e8 di circa 16\u00a0\u00b0C.\nLe stagioni.\nLa stagione invernale \u00e8 caratterizzata da temperature generalmente miti lungo la fascia litoranea, comprese a gennaio tra +4,7\u00a0\u00b0C di media minima e +10,7\u00a0\u00b0C di media massima. \u00c8 un fatto raro che le temperature, almeno sulla costa, scendano al di sotto dei 3 gradi; viceversa, nei quartieri collinari e nelle vallate non \u00e8 anomalo registrare minime negative.\nIl record del freddo sulla fascia costiera, misurato nel gennaio del 1891, \u00e8 di -8,5\u00a0\u00b0C. Alcuni termometri dei quartieri collinari e delle pi\u00f9 interne vallate cittadine hanno diffusamente registrato temperature di -11/-12\u00a0\u00b0C durante il freddissimo gennaio 1985. Cronache antecedenti l'utilizzo dei moderni termometri riferiscono che le acque del porto di Genova gelarono in diverse occasioni, l'ultima delle quali nel 1709.\nTipica dell'inverno \u00e8 la tramontana, che aumenta notevolmente la sensazione di freddo anche con temperature relativamente miti.\nL'inizio della primavera presenta spesso una variabilit\u00e0 accentuata: a giornate soleggiate e con temperature superiori ai +20\u00a0\u00b0C si alternano periodi perturbati, che in alcuni casi hanno comportato nevicate tardive, perfino sulla costa anche con accumulo, l'ultima delle quali il 3 marzo 2005, o nevicate \"coreografiche\", l'ultima delle quali il 7 aprile 2021. Nei mesi di aprile e maggio le giornate tendono ad essere pi\u00f9 stabili, con temperature a volte tipicamente estive.\nA conclusione delle prime giornate tipicamente primaverili, pu\u00f2 verificarsi un fenomeno raro ma suggestivo: dal mare per avvezione una fitta nebbia (in genovese \"caligo\") avvolge dapprima la costa per poi risalire i rilievi e posizionarsi all'altezza dei quartieri collinari. Pi\u00f9 frequente della nebbia \u00e8 per\u00f2 il fenomeno della macaia, che si caratterizza per la presenza di nubi basse costiere in presenza di condizioni anticicloniche.\nIn estate prevalgono le brezze di mare, che mitigano fortemente la calura specialmente nella prima parte della stagione, quando il mare \u00e8 ancora relativamente freddo. Le temperature medie di luglio e agosto oscillano tra i +20,8/20,9\u00a0\u00b0C della media minima e i +27,2/27,5\u00a0\u00b0C della media massima. L'elevata umidit\u00e0, soprattutto notturna, causa non di rado una sensazione d'afa molto pronunciata, pur in presenza di temperature non particolarmente elevate. Le piogge si fanno via via pi\u00f9 scarse, per poi riprendere dopo la met\u00e0 di agosto.\nQuando un anticiclone si pone a nord delle Alpi inibendo le brezze di mare, si possono avere giornate molto calde, con temperature diurne superiori ai +30\u00a0\u00b0C, ma associate a tassi di umidit\u00e0 bassi. Durante due di queste situazioni, il 6 settembre 1949 e il 5 luglio 1952 venne registrata dalla stazione meteo di Genova Universit\u00e0 la temperatura pi\u00f9 alta della serie storica ultrasecolare dell'osservatorio meteorologico del capoluogo ligure: +37,0\u00a0\u00b0C. Secondo l'archivio dati NOAA il 4 luglio 1952 si raggiunsero i +100\u00a0\u00b0F, equivalenti a +37,8\u00a0\u00b0C, presso la stazione del Servizio Meteorologico dell'Aeronautica Militare, che all'epoca era ubicata presso l'idroscalo di Sampierdarena. Tale valore venne superato in data 7 agosto 2015 alle ore 16.00, allorch\u00e9 il termometro raggiunse i +38,5\u00a0\u00b0C.\nNella prima parte dell'autunno prevalgono le giornate soleggiate, con temperature gradevoli e un basso tasso di umidit\u00e0; l'unica eccezione riguarda la storica ondata di freddo dell'ottobre 1974. L'autunno \u00e8 per\u00f2 anche la stagione pi\u00f9 piovosa dell'anno, anche se non mancano le cosiddette \"ottobrate\", ossia il prolungamento della stagione balneare fino a ottobre inoltrato. Il mese di novembre, a seconda degli anni, pu\u00f2 trascorrere come il resto della stagione, all'insegna del clima mite, oppure pu\u00f2 dar vita ad un anticipo d'inverno, con temperature minime prossime allo zero.\nLa tabella riporta le temperature medie massime e medie minime registrate dalla stazione meteorologica di Genova-Sestri Ponente dell'Aeronautica Militare, cos\u00ec come le temperature estreme massime ed estreme minime registrate presso la medesima stazione meteo.\nELIOFANIA: il numero di ore di sole medie annue a Genova Centro \u00e8 di 2222 (tra quello di Oporto e quello de La Coruna), a Genova Sestri di circa 2100, e a Genova Voltri di circa 2000, toccando il minimo a Genova Pontedecimo, di circa 1900, e il massimo a Genova Nervi, di circa 2300.\nPerturbazioni.\nAl generale clima mite invernale fanno eccezione i giorni in cui soffia la cosiddetta \"tramontana scura\", vento freddo che si incunea dalla Pianura Padana lungo i bassi valichi che si aprono tra i monti alle spalle della citt\u00e0, per catapultarsi a gran velocit\u00e0 verso le vallate genovesi e che porta sovente, oltre ad un repentino e sensibile calo delle temperature, pioggia o neve. La zona di Pegli e dell'estremo levante cittadino, da Quarto dei mille a Nervi, \u00e8 immune dall'effetto di tale vento.\nGenova \u00e8 soggetta anche alla \"depressione ligure\", una depressione che si crea sottovento all'arco montano ligure quando una corrente d'aria fredda, scendendo velocemente dal nord-Atlantico attraverso la valle del Rodano, incontra la superficie pi\u00f9 calda del mare. Tali perturbazioni comportano il calo repentino delle temperature e il coinvolgimento di tutto il territorio cittadino. Anche i venti provenienti dai Monti Balcani (che a Genova giungono come grecale) sono portatori di freddo: in questo caso per\u00f2 si hanno giornate secche e soleggiate.\nLe piogge sono presenti in quantit\u00e0 diverse durante l'anno: pi\u00f9 localizzate, sporadiche e prevalentemente a carattere temporalesco durante i mesi estivi (luglio \u00e8 il mese pi\u00f9 secco con una media di 27\u00a0mm), raggiungono l'apice della frequenza e dell'intensit\u00e0 tra fine agosto e novembre (\u00e8 proprio ottobre, il mese centrale del periodo, il mese pi\u00f9 piovoso, con 213,7\u00a0mm di media), quando di norma scende di latitudine il flusso delle correnti perturbate atlantiche, ma soprattutto si rompe il tempo estivo in un mare caldo, che carica di energia le perturbazioni.\nLa tabella seguente riporta la piovosit\u00e0 media registrata presso la stazione meteo dell'Aeronautica Militare di Genova Sestri:\nLa piovosit\u00e0 annua, in media 1064\u00a0mm, \u00e8 soggetta a forte variabilit\u00e0, dipendente dall'intensit\u00e0 dei fenomeni: negli ultimi 10 anni si va da un minimo di 925\u00a0mm registrati nel 2004 ad un massimo di 3000\u00a0mm registrati nel 2014.\nLa citt\u00e0 infatti, a causa dell'esposizione ai venti umidi da sud che impattano contro i gruppi montuosi alle sue spalle, \u00e8 soggetta non di rado a violentissime precipitazioni concentrate in poche ore. Tra le ore 19 del 7 ottobre e le ore 17 dell'8 ottobre 1970 a Bolzaneto, quartiere periferico in Val Polcevera, caddero 948\u00a0mm di pioggia. Si ipotizza che sui rilevi collinari alle spalle della citt\u00e0 quel giorno le precipitazioni possano aver sfiorato i 1100\u00a0mm di pioggia in 22 ore.\nQui riportiamo l'elenco delle pi\u00f9 importanti alluvioni genovesi:\nNon sono rare sul territorio genovese non situato sulla fascia costiera, nevicate pi\u00f9 o meno abbondanti. Si presentano anche pi\u00f9 di una volta l'anno, colpendo prevalentemente i quartieri collinari o quelli pi\u00f9 interni delle valli del Polcevera e del Bisagno. Sporadicamente tuttavia non mancano di imbiancare, rendendola particolarmente suggestiva, la fascia litoranea e il centro cittadino, come \u00e8 accaduto, ad esempio, nel marzo 2005 e nel gennaio 2006. L'ultima il 23 gennaio del 2019 con un accumulo di una decina di centimetri.\nSolitamente, gli accumuli di neve al suolo nel capoluogo ligure svaniscono nel giro di pochi giorni, se non di poche ore, grazie soprattutto all'azione compensatrice dei venti pi\u00f9 caldi provenienti dal Mar Ligure, che prendono il sopravvento non appena cessano gli influssi gelidi della tramontana.\nNegli anni novanta la frequenza delle nevicate \u00e8 notevolmente diminuita, al pari della tendenza in atto in tutto il nord Italia: in citt\u00e0 si sono registrati solamente due fenomeni di rilievo, nel 1991 e nel 1996. Negli anni duemila il numero e l'intensit\u00e0 delle nevicate sono nuovamente aumentati.\nC'\u00e8 comunque da segnalare che a Genova, nella fascia interna o collinare, in media almeno una volta all'anno, e a volte solo per poche ore, possono verificarsi tempeste di neve degne di una citt\u00e0 nordica, con violenta tramontana scura, specie nelle zone pi\u00f9 esposte.\nNegli ultimi 40 anni, le pi\u00f9 importanti di queste tempeste, sempre generatesi da un Genova Low, che hanno interessato l'intera citt\u00e0, si sono verificate nei seguenti giorni:\nDalle ore 23 del 9 febbraio 1978 alle ore 7 dell'11 febbraio 1978: 35\u00a0cm (gli accumuli sono al livello del mare) temperatura 0\u00a0\u00b0C\nDalle ore 4 alle ore 18 del 4 gennaio 1979: 20\u00a0cm temperatura tra -2\u00a0\u00b0C e -4\u00a0\u00b0C\nDalle ore 7 del 21 dicembre 1981 alle ore 7 del 22 dicembre 1981: 50\u00a0cm temperatura di -1\u00a0\u00b0C\nDalle ore 11 alle ore 19 del 13 gennaio 1985: 20\u00a0cm temperatura tra -2\u00a0\u00b0C e -6\u00a0\u00b0C\nDalle ore 21 del 14 gennaio 1985 alle ore 7 del 15 gennaio 1985: 15\u00a0cm temperatura tra -1\u00a0\u00b0C e -3\u00a0\u00b0C\nDalle ore 22 del 28 gennaio 1986 alle ore 19 del 29 gennaio 1986: 25\u00a0cm temperatura tra 0\u00a0\u00b0C e -1\u00a0\u00b0C\nDalle ore 12 alle ore 18 del 1\u00ba marzo 1986: 15\u00a0cm temperatura tra 0\u00a0\u00b0C e -3\u00a0\u00b0C\nDalle ore 11 alle ore 18 del 14 gennaio 1987: 25\u00a0cm temperatura tra 0\u00a0\u00b0C e -4\u00a0\u00b0C\nDalle ore 2 del 7 febbraio 1991 alle ore 6 dell'8 febbraio 1991: 12\u00a0cm temperatura tra -2\u00a0\u00b0C e -5\u00a0\u00b0C\nDalle ore 3 alle ore 22 del 30 dicembre 1996: 10\u00a0cm temperatura tra -1\u00a0\u00b0C e -2\u00a0\u00b0C\nDalle ore 18 del 31 dicembre 1996 alle ore 3 del 1\u00ba gennaio 1997: 35\u00a0cm temperatura tra -1\u00a0\u00b0C e -3\u00a0\u00b0C\nDalle ore 13 alle ore 20 del 17 gennaio 2001: 15\u00a0cm temperatura tra 0\u00a0\u00b0C e -1\u00a0\u00b0C\nDalle ore 3 alle ore 17 del 3 marzo 2005: tra i 40\u00a0\u2013 50\u00a0cm temperatura tra 0\u00a0\u00b0C e -2\u00a0\u00b0C\nDalle ore 2 del 25 gennaio 2006 alle ore 4 del 27 gennaio 2006: 35\u00a0cm temperatura tra 1\u00a0\u00b0C e -2\u00a0\u00b0C\nDalle ore 3 alle ore 19 del 7 gennaio 2009: 30\u00a0cm temperatura di 0\u00a0\u00b0C\nDalle ore 14 alle ore 22 del 18 dicembre 2009: 15\u00a0cm temperatura tra 1\u00a0\u00b0C e -3\u00a0\u00b0C\nDalle ore 22 del 29 gennaio 2011 alle ore 8 del 30 gennaio 2011: 15\u00a0cm temperatura tra 0\u00a0\u00b0C e 1\u00a0\u00b0C\nDalle ore 2 alle ore 8 del 14 dicembre 2012: 15\u00a0cm temperatura di 0\u00a0\u00b0C\nDalle ore 16 alle ore 17 dell'11 febbraio 2013: 5\u00a0cm temperatura tra 0\u00a0\u00b0C e -1\u00a0\u00b0C\nDalle ore 14 alle ore 18 del 23 gennaio 2019: 5-10 cm temperatura tra 0 \u00b0C e 2 \u00b0C\nNote.\n FONTE: gli accurati studi dell'\u00e9quipe genovese del Dott. Paolo Bonino"}
{"id": "1170554", "revid": "45927", "url": "https://it.wikipedia.org/wiki?curid=1170554", "title": "Tecnica Delphi", "text": ""}
{"id": "1170557", "revid": "45927", "url": "https://it.wikipedia.org/wiki?curid=1170557", "title": "Metodo delphi", "text": ""}
{"id": "1170565", "revid": "22475", "url": "https://it.wikipedia.org/wiki?curid=1170565", "title": "Libro di Giuseppe e Aseneth", "text": "Il Libro di Giuseppe e Aseneth o Storia del bellissimo Giuseppe e della sua sposa Aseneth \u00e8 un apocrifo dell'Antico Testamento scritto in greco tra il I secolo a.C. e il I secolo d.C., probabilmente nell'ambito della diaspora giudaica in Egitto. Nel V secolo d.C. \u00e8 stato rielaborato in ambiente cristiano e tradotto in siriaco.\nOrigine.\nSecondo \"Genesi\" 41:45, il faraone diede Aseneth, la figlia di Potifar (\"Pentephres\" nei \"Settanta\"), sacerdote di On, a Giuseppe come moglie. In 50-52 si narra, poi, che Aseneth diede a Giuseppe due figli, Manasse ed Efraim e di lei non si dice altro.\nCome molti racconti della \"Genesi\", la storia biblica offriva questioni notevoli, prima delle quali il perch\u00e9 un discendente di Giacobbe avrebbe dovuto sposare la figlia di un sacerdote pagano, e come poteva essere giustificabile. Inoltre, restava insoluto il come potevano due delle trib\u00f9 eponime di Israele discendere dall'unione con un estraneo, altrimenti vietata dalla Legge mosaica. La storia di Giuseppe e Aseneth si proponeva, quindi, di rispondere ad alcune di queste domande.\nTrama.\nI ventinove capitoli del \"romanzo\" di Giuseppe e Aseneth narrano la trasformazione di Aseneth da idolatra al monoteismo ebraico. Aseneth, una vergine che aveva rifiutato numerosi pretendenti meritevoli, si innamora di Giuseppe quando egli, come visir d'Egitto, visita il padre. Giuseppe, per\u00f2, la respinge come una idolatra indegna.\nAseneth, a quel punto, si rinchiude in una torre, si pente della sua idolatria, confessa il suo peccato e abbraccia il Dio di Giuseppe. Mentre prega per l'accettazione da parte di Dio, riceve un visitatore angelico, che le assicura che le sue preghiere verranno esaudite e le assicura che ora \u00e8 una nuova creatura. Segue uno strano ed esteso rituale, dove, al fine di conferirle la salvezza, l'angelo divide con Aseneth un nido d'ape magico e si racconta della sua controparte celeste \"Metanoia\" (Pentimento).\nIl nido d'ape, che l'angelo segna con una croce, \u00e8 pieno di uno sciame di api che circonda Aseneth, dopodich\u00e9 alcune delle api muoiono, mentre altre tornano al cielo. Il senso e il significato di questo episodio delle api \u00e8 incerto e sembra avere una sorta di connessione a riti di iniziazione delle religioni misteriche; inoltre, non \u00e8 chiaro se il coinvolgimento di una croce indichi una influenza cristiana o no.\nAseneth, promettendo di amare, onorare e obbedire Giuseppe, \u00e8 ora vista come una potenziale moglie da lui e i due si sposano, generando Efraim e Manasse. \nPoi, negli ultimi capitoli del libro, il figlio del faraone, innamorato di Aseneth, tenta di rapirla, persuadendo Dan e Gad ad assisterlo e uccidere Giuseppe. Tuttavia, Beniamino, fratello fedele di Giuseppe, sventa il tentativo e il figlio del faraone viene ucciso. Aseneth perdona Dan e Gad e lei e Giuseppe continuano a governare l'Egitto."}
{"id": "1170568", "revid": "75435", "url": "https://it.wikipedia.org/wiki?curid=1170568", "title": "Matrimonio di Aseneth", "text": ""}
{"id": "1170571", "revid": "122150287", "url": "https://it.wikipedia.org/wiki?curid=1170571", "title": "Espressione genica", "text": "In biologia e genetica molecolare, lespressione genica \u00e8 il processo attraverso cui l'informazione contenuta in un gene (costituita di DNA) viene convertita in una macromolecola funzionale (tipicamente una proteina).\nRegolazione dell'espressione genica.\nL'espressione genica \u00e8 finemente regolata dalla cellula. Tutti i passaggi dell'espressione genica possono essere modulati, a partire dal passaggio della trascrizione del DNA ad RNA, fino alle modificazioni post-traduzionali della proteina prodotta. La regolazione dell'espressione genica \u00e8 fondamentale per la cellula, perch\u00e9 le permette di controllare le proprie funzioni interne ed esterne.\nMisura dell'espressione genica.\nMisura del trascrittoma.\nL'espressione di molti geni \u00e8 regolata a valle della trascrizione, ad esempio attraverso l'azione di miRNA o siRNA, piccole molecole di RNA in grado di portare alla degradazione del trascritto (alte concentrazioni di mRNA non sono dunque sempre correlate ad alte concentrazioni di proteina). In ogni caso, la quantit\u00e0 di mRNA \u00e8 un dato di notevole interesse nella misura dell'espressione genica.\nLa tecnica classica di quantizzazione del mRNA \u00e8 il Northern blot, un processo attraverso il quale un estratto di RNA proveniente dal sistema biologico da analizzare viene dapprima separato in un gel di agarosio, quindi ibridato con una sonda radioattiva complementare al solo RNA di interesse. In questo modo, \u00e8 possibile visualizzare e quantificare la presenza dell'RNA di interesse. Il Northern blot \u00e8 una tecnica utilizzata sempre pi\u00f9 raramente, a causa delle problematiche correlate all'uso di reagenti radioattivi e della scarsa sensibilit\u00e0 nella quantizzazione. In ogni caso, esso viene ancora usato in diverse occasioni, ad esempio per discriminare tra due trascritti che presentano splicing alternativo.\nDue metodi pi\u00f9 moderni per misurare la quantit\u00e0 di un singolo mRNA sono la \"real-time polymerase chain reaction\" (real-time PCR) o la \"reverse transcriptase-polymerase chain reaction\" (RT-PCR), che permettono di quantificare la presenza di un determinato trascritto anche in pochi nanolitri di estratto cellulare. Per tale elevatissima sensibilit\u00e0 la RT-PCR \u00e8 attualmente la tecnica di elezione, anche se i costi per gli strumenti ed i reagenti possono essere proibitivi.\nOltre a tali metodi, che consentono di quantificare solo poche differenti molecole di mRNA per volta, esistono metodologie che permettono di effettuare screening molto ampi del trascritto complessivo di una cellula. Una di queste metodologie \u00e8 quella dei DNA microarray che, attraverso l'utilizzo di supporti che contengono migliaia di sonde di DNA complementari ai trascritti della cellula, \u00e8 in grado di fornire un'analisi contemporanea di migliaia di differenti mRNA.\nMisura del proteoma.\nAnche la quantit\u00e0 di proteine pu\u00f2 essere misurata con svariate modalit\u00e0. Il metodo pi\u00f9 utilizzato \u00e8 il Western blot attraverso il quale, in seguito alla separazione su un gel di poliacrilammide delle proteine contenute in un estratto cellulare, \u00e8 possibile individuare e quantificare una singola proteina attraverso l'uso di un anticorpo specifico. Tale anticorpo, infatti, pu\u00f2 essere legato da un altro anticorpo (detto \"secondario\") a cui \u00e8 coniugato un sistema di rivelazione che permetta la quantificazione, come una perossidasi di rafano o un fluorocromo.\nUn altro metodo comunemente usato per quantizzare una particolare proteina \u00e8 quello di fondere il gene che codifica tale prodotto proteico con un gene reporter, come la Green Fluorescent Protein, che pu\u00f2 essere agevolmente visualizzata attraverso un microscopio a fluorescenza. I limiti strutturali di tale metodo sono legati al fatto che \u00e8 estremamente difficile effettuare un clonaggio di un gene fuso con un reporter nell'originale regione genomica a cui il gene appartiene. Oltretutto, la fusione del gene con la GFP pu\u00f2 generare una variazione dell'attivit\u00e0 del prodotto proteico.\nSistemi di espressione.\nUn sistema di espressione (genica) comprende, al minimo, una sorgente di DNA ed il meccanismo molecolare richiesto per trascrivere DNA in mRNA, quindi tradurre mRNA in proteine usando i nutrienti ed i combustibili forniti. In un pi\u00f9 ampio significato, questo sistema comprende tutte le cellule viventi capaci di sintetizzare proteine dal DNA. Comunque, un sistema di espressione si riferisce pi\u00f9 specificamente al corredo del laboratorio, spesso in parte artificiale, usato per assemblare il prodotto di uno specifico gene o di geni. Esso \u00e8 definito come la \"combinazione di un vettore di espressione, il suo DNA clonato, e l'ospite per il vettore che fornisce un contesto per permettere, all'interno della cellula ospite, la funzione del gene estraneo, che \u00e8 quella di produrre proteine ad alti livelli\".\nOltre a questi corredi biologici, anche alcune configurazioni naturali del DNA (geni, promotori, enhancers, repressori) ed il meccanismo a loro associato sono considerati sistemi di espressione, come il semplice repressore 'switch' nel fago lambda. A questi sistemi naturali di espressione si riferiscono i sistemi artificiali di espressione (come il sistema di espressione Tet-On e Tet-Off).\nOgni sistema di espressione possiede sia vantaggi che inconvenienti, e pu\u00f2 essere denominato in base all'ospite, la sorgente di DNA o il meccanismo di trasferimento del materiale genetico. Ad esempio, i comuni sistemi d'espressione includono batteri (come E.coli), lieviti (come S.cerevisiae), plasmidi, cromosomi artificiali, fagi (come il lambda), linee cellulari, o virus (come baculovirus, retrovirus, adenovirus).\nSovraespressione.\nIn laboratorio, la proteina codificata da un gene \u00e8, in alcuni casi, espressa in quantit\u00e0 aumentata. Ci\u00f2 pu\u00f2 dipendere dall'aumento del numero di copie del gene, oppure da una maggiore forza di legame della regione del promotore.\nLa sequenza di DNA codificante per una proteina utile \u00e8, frequentemente, clonata o subclonata in un plasmide contenente il promotore \"lac\", il quale viene poi trasformato all'interno del batterio \"Escherichia coli\". L'aggiunta di IPTG (un analogo del lattosio) induce il batterio a esprimere la proteina. Comunque, non sempre questo sistema produce proteine funzionali, nel qual caso possono risultare pi\u00f9 efficaci altri organismi o colture di tessuti. Ad esempio, il lievito, \"Saccharomyces cerevisiae\", viene spesso preferito ai batteri per produrre proteine che subiscono estese modificazioni post-traduzionali. Tuttavia, l'espressione batterica ha il vantaggio di produrre, facilmente, grandi quantit\u00e0 di proteine, necessarie per eseguire prove di determinazione strutturale, come la cristallografia a raggi-X o la risonanza magnetica nucleare.\n\"Network\" di geni ed espressione genica.\nLe reti di regolazione genica, o GRN (dall'inglese \"Genetic Regulation Networks\"), descrivono le complesse interazioni che influenzano l'espressione genica e, conseguentemente, il comportamento cellulare. In questi \"network\", i geni possono essere considerati come dei nodi posti all'interno di una complessa rete. In tale rete, gli \"input\", i segnali in ingresso, sono rappresentati da proteine come i fattori di trascrizione, a loro volta i prodotti dell'espressione di altri geni regolatori,) e gli \"output\", i risultati, sono rappresentati dai livelli di espressione del gene, cio\u00e8 dalle quantit\u00e0 degli mRNA e delle proteine corrispondenti prodotti.\nModelli di GRN.\nLo studio dei network e dei suoi modelli si trova ancora ad uno stadio pionieristico. Una delle prossime tappe della biologia potr\u00e0 essere quella di elaborare le funzioni di tutti i geni, o nodi, in modo da definire i modelli di comportamento cellulare.\nIl nodo pu\u00f2 essere modellizzato in una funzione matematica, ottenuta dall'analisi delle funzioni degli \"input\" in un processo dinamico cellulare, dove i livelli di alcune proteine determinano le coordinate cellulari sia spaziali (correlate alla distribuzione tridimensionale dei tessuti) che temporali (stadio di sviluppo). \nLe variazioni dell'espressione genica, in ingresso, si riflettono sulle variazioni in uscita, dalle quali derivano le modificazioni strutturali, metaboliche, e comportamentali della cellula.\nLa struttura di un network descrive le numerose e complesse interazioni attraverso le quali i prodotti di un gene influenzano l'espressione di un altro; queste interazioni tra i nodi della rete, che possono essere sia induttive che inibitrici, sono rappresentate graficamente da frecce.\nDiverse rappresentazioni grafiche derivanti da modelli matematici sono state usate per seguire le variazioni temporali dei network. I pi\u00f9 comuni modelli sono quelli che si basano su equazioni differenziali ordinarie accoppiate, le reti booleane, le reti bayesiane, i modelli grafici gaussiani, i modelli basati su reti stocastiche, ed altri.\nNei network Booleani, proposti da Stuart Kauffman come modelli semplificati dei GRN, i geni, gli input e gli output, rappresentati da nodi in un grafico diretto, possono trovarsi in uno stato bistabile: \"on\" od \"off\". I nodi sono collegati da frecce solo se c'\u00e8 una relazione causale tra di loro. Per i geni, \"on\" corrisponde allo stato di gene espresso ed \"off\" a quello di gene non espresso. Per gli input e gli output \"on\" corrisponde alla presenza molecolare, \"off\" alla sua assenza.\nLa dinamica della rete non \u00e8 continua, ma discreta e sincrona, e ad ogni passo temporale il nuovo stato del nodo \u00e8 calcolato mediante una funzione di Boole.\nQuesto modello, per la sua semplicit\u00e0, si presta molto bene alla rappresentazione grafica dei GNR, e pu\u00f2 essere usato per simulazioni al computer. Possiede, per\u00f2, l'inconveniente di una dinamica discontinua, mentre nella realt\u00e0 dei sistemi biologici le dinamiche sono approssimabili a continue. Per tale motivo, si sono adottati anche modelli continui di network."}
