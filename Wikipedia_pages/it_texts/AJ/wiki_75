{"id": "1196699", "revid": "124465110", "url": "https://it.wikipedia.org/wiki?curid=1196699", "title": "Carlo Teodoro di Baviera", "text": "Biografia.\nI primi anni e il governo del Palatinato.\nNato a Drogenbos presso Bruxelles, Carlo Teodoro era figlio di Giovanni Cristiano Giuseppe del Palatinato-Sulzbach e di sua moglie, la nobildonna francese Maria Henriette de La Tour d'Auvergne, pronipote del celebre generale francese Henri de La Tour d'Auvergne, visconte di Turenne. Venne educato a Mannheim dai gesuiti.\nAll'et\u00e0 di soli quattro anni, eredit\u00f2 dalla madre il margraviato di Bergen op Zoom, nei Paesi Bassi.\nA dieci anni eredit\u00f2 il Palatinato elettorale, nel 1733, alla morte dello zio Giuseppe Carlo del Palatinato-Sulzbach e del padre, rimanendo sotto tutela formalmente sino al 1742, quando alla morte di Carlo III Filippo del Palatinato riun\u00ec sotto il proprio dominio l'intera regione del Palatinato coi ducati di J\u00fclich e Berg. Come principe elettore del Palatinato, diede un grande impulso culturale alle sue terre, fondando un'accademia delle scienze, fondando collezioni museali e supportando le arti. Per rafforzare queste unioni territoriali, Carlo III Filippo aveva predisposto per lui un matrimonio, celebrato il 17 gennaio 1742, con la pronipote Elisabetta Augusta che infatti spos\u00f2 Carlo Teodoro, mentre sua sorella Maria Anna spos\u00f2 il principe bavarese Clemente Francesco.\nQuando un suo lontano cugino, il principe-elettore Massimiliano III di Baviera mor\u00ec nel 1777, estinguendo la linea bavarese dei Wittelsbach, Carlo Teodoro divenne anche elettore e duca di Baviera e spost\u00f2 la propria residenza a Monaco.\nIl principato in Baviera.\nAppena salito al trono, le prime azioni di Carlo Teodoro gli inimicarono i suoi sudditi: egli aveva infatti proposto all'imperatore Giuseppe II d'Asburgo uno scambio di alcuni territori della Baviera meridionale con parte dei Paesi Bassi austriaci presso il Reno (gran parte nell'odierno Belgio). La crisi diplomatica che ne segu\u00ec, port\u00f2 alla cosiddetta guerra di successione bavarese che si concluse con la pace di Teschen (1779): secondo gli accordi finali, i discendenti di Carlo Teodoro non avrebbero pi\u00f9 potuto essere ammessi alla reggenza del trono di Baviera. Negli anni seguenti tent\u00f2 ancora di realizzare uno scambio tra le terre ducali bavaresi e quelle dei Paesi Bassi austriaci, nella speranza di acquisire una corona regale, ma anche tale secondo tentativo venne fermato da Federico il Grande, con la formazione del \"F\u00fcrstenbund\". Questi ripetuti tentativi sono stati spiegati dagli storici con l'ideale che accompagn\u00f2 sempre Carlo Teodoro nella sua vita, dettato dai suoi studi e dalla propria ambizione, quella di ricostituire l'antico regno borgognone sotto il proprio dominio.\nIl 26 aprile 1782 ricevette papa Pio VI a Monaco di Baviera. Nel 1785, Carlo Teodoro pose fuori legge l'ordine degli Illuminati di Adam Weishaupt.\nNel 1785, nomin\u00f2 il lealista americano in esilio Benjamin Thompson quale suo aiutante di campo e ciambellano. Nei successivi 11 anni, Thompson riform\u00f2 l'esercito bavarese sotto molti aspetti, venendo infine nobilitato dallo stesso Carlo Teodoro col titolo di conte di Rumford.\nIn Baviera, intanto, si innescarono crescenti tensioni e nel 1788, dopo una disputa con il consiglio cittadino di Monaco, Carlo Teodoro spost\u00f2 la propria residenza a Mannheim nel Palatinato, per poi ritornare a Monaco l'anno successivo.\nQuando le armate rivoluzionarie francesi invasero il ducato di J\u00fclich nel 1794, passando poi al Palatinato nel 1795 e procedettero quindi in Baviera nel 1796, Carlo Teodoro promise a Francesco II d'Asburgo che in cambio del suo aiuto, la Baviera sarebbe divenuta uno stato satellite dell'Austria.\nQuando mor\u00ec d'infarto a Monaco nel 1799, la popolazione celebr\u00f2 l'evento per diversi giorni. \u00c8 sepolto nella chiesa dei Teatini a Monaco, ma il suo cuore \u00e8 conservato in una teca argentata presso la \"Gnadenkapelle\" di Alt\u00f6tting. Non potendo i suoi figli illegittimi, per quanto legittimati, succedere regolarmente al suo trono, la sua eredit\u00e0 pass\u00f2 al cugino Massimiliano IV Giuseppe di Baviera.\nInflusso culturale.\nCarlo Teodoro fu un sovrano che lasci\u00f2 un'impronta notevole alla citt\u00e0 di Monaco: fu sotto il suo regno che sorse il \"Englischer Garten\", il pi\u00f9 grande parco della citt\u00e0, edificato sui resti delle antiche mura, smantellate per consentire l'espansione urbana. La \"Karlsplatz\" di Monaco prende da lui il nome.\nL'architetto capo di Carlo Teodoro, Nicolas de Pigage, venne incaricato del completamento del palazzo di Mannheim, del disegno dello \"Schlosstheater\" e dei giardini del castello di Schwetzingen (inclusi i numerosi padiglioni, gruppi di rovine romane artificiali e addirittura una moschea di stile moresco) come del resto di progettare il castello di Benrath. Tutti questi lavori vennero realizzati in stile francese dell'epoca (una transizione tra il barocco ed il primo neoclassicismo), mentre altri architetti impiegati da Carlo Teodoro lavorarono prevalentemente secondo i canoni stilistici italiani. Carlo Teodoro avvi\u00f2 inoltre la costruzione dell'Alte Br\u00fccke di Heidelberg, che infatti porta ancora oggi il nome di \"Karl-Theodor-Br\u00fccke\".\nA livello letterario, sostenne largamente Voltaire ed i suoi scritti. \nNel 1763 fond\u00f2 l'Accademia delle Scienze di Mannheim con le due classi di storia e di scienze naturali ed il \"Collegium Anatomico-Chirurgicum\" di D\u00fcsseldorf. Nel 1780 fond\u00f2 la \"Societas Meteorologica Palatina\" come terza classe dell'Accademia di Mannheim, qualificandola come la prima istituzione meteorologica internazionale.\nNon a caso Carlo Teodoro fu un fervido amante delle arti, incluso il teatro e predilesse sopra tutte la musica. Commission\u00f2 l\"'Idomeneo\" a Mozart nel 1780 ed assunse quali musicisti a corte Johann Stamitz e Christian Cannabich. L'orchestra di corte a Mannheim (Scuola di Mannheim) era considerata una delle migliori nella Germania del suo tempo.\nLa citt\u00e0 di Mannheim crebbe di riflesso notevolmente sotto il suo governo, fondandovi il primo nucleo della raccolta di stampe artistiche che attualmente costituisce la \"Staatliche Graphische Sammlung M\u00fcnchen\". Sempre a Mannheim nel 1769 fond\u00f2 l'Accademia di Disegno con il suo famoso teatro e fece realizzare una galleria pubblica di copie di famose opere dell'antichit\u00e0. La preesistente galleria artistica di D\u00fcsseldorf, che includeva molte opere di Rubens, venne dapprima trasferita a Mannheim, poi a Monaco ed infine incorporata nella Alte Pinakothek. Tra gli artisti che lavorarono a questi suoi progetti, Carlo Teodoro ebbe gli scultori Peter Anton von Verschaffelt, Simon Peter Lamine e Konrad Linck. Linck fu inoltre un apprezzato disegnatore di porcellane a Frankenthal.\nIl rapporto con la massoneria.\nCarlo Teodoro fu per lungo tempo membro della massoneria, prima di lasciarla in seguito alle ingiunzioni del suo confessore. Il 22 giugno 1784 e il 23 agosto 1785 eman\u00f2 gli editti di scioglimento delle logge massoniche e dell'Ordine degli Illuminati.\nCarattere.\nCarlo Teodoro era pi\u00f9 interessato alle arti ed alla filosofia che alla politica. Lo storico Thomas Carlyle lo ha definito una \"creatura povera e inerme, di natura puramente egoistica, ornamentale e dilettante; tutto devoto al teatro, ai suoi figli illegittimi ed al piacere; molto apprezzato da Voltaire, che sovente gli fece visita, e da Collini, per il quale egli fu quasi come un maestro.\"\nIl ministro degli esteri francese Charles Gravier, conte di Vergennes, lo descrisse cos\u00ec:\nNel corso della sua vita, Carlo Teodoro ebbe per segretario il nobile fiorentino Cosimo Alessandro Collini (1727\u20131806), il quale era gi\u00e0 stato segretario di Voltaire. Anche se Carlo Teodoro fu certamente desideroso di acquisire nuovi territori da governare, egli ebbe solamente figli illegittimi e per questo prefer\u00ec detenere territori che gli spettassero per regolare diritto di successione anzich\u00e9 per acquisizioni che avrebbero potuto essere soggette a contestazioni legali.\nCarlo Teodoro amava definirsi un \"principe di pace\" in contrasto ad altri principi della sua epoca come il suo principale oppositore, il guerriero Federico il Grande di Prussia. Allegoricamente, egli scelse come proprio simbolo la figura di Minerva, dea romana della saggezza e delle arti. Questo suo pensiero si pu\u00f2 riassumere correttamente nell'iscrizione ancora oggi presente in un piccolo monumento da lui fatto erigere a Schwetzingen: \"Qui, nell'anno 1765, venne scoperto un accampamento di guerra e morte di Romani e Germanici, assieme ad armi, urne ed ossa. \u2013 Per l'arte della pace, che sono le sole gioie della vita, l'elettore Carlo Teodoro ha fatto scavare questo luogo per sette piedi e ha eretto questo monumento nel 1768\".\nMatrimoni.\nCarlo Teodoro si spos\u00f2 due volte, la prima con Elisabetta Augusta del Palatinato-Sulzbach, dalla quale ebbe un figlio morto dopo pochi mesi dalla nascita e dalla quale non ebbe altri eredi:\nMalgrado questo e la presenza di molte amanti, Carlo Teodoro non ripudi\u00f2 mai la moglie animato da spirito cristiano e si rispos\u00f2 solo quando questa mor\u00ec nel 1795.\nLa seconda volta, il 15 febbraio 1795 si spos\u00f2 a Innsbruck con Maria Leopoldina d'Asburgo-Este, di 52 anni pi\u00f9 giovane di lui, figlia di Ferdinando d'Asburgo-Este e di Maria Beatrice d'Este, dalla quale per\u00f2 non ebbe figli.\nCarlo Teodoro ebbe anche numerosi figli illegittimi dalle sue molteplici relazioni amorose. \nDall'unione con la nobildonna Maria Cristina von Hauer (1734 - 1796), creata poi baronessa von Stengel, ebbe:\nDall'unione con l'attrice francese Fran\u00e7oise Despr\u00e9s-Verneuil (\u2020 1765), creata in seguito contessa di Parkstein, ebbe:\nDall'unione con Maria Josepha Seyffert (1748 - 24 dicembre 1771), creata in seguito contessa di Heydeck, ebbe:\nDall'unione con la contessa Maria Anna di Leiningen, vedova del conte Francesco Federico di Sayn-Wittgenstein-Hohenstein-Vallendar, nacque:\nDall'unione con la baronessa Elisabetta Schenk von Castell, ebbe:"}
{"id": "1196702", "revid": "729019", "url": "https://it.wikipedia.org/wiki?curid=1196702", "title": "Best Sound", "text": "Best Sound \u00e8 una etichetta discografica fondata nel 1976 da Franco Godi.\nStoria.\nInizialmente nata come etichetta di produzione cinematografica, pubblicitaria e televisiva, si \u00e8 poi occupata di produzione discografica vera e propria con distribuzione curata dalla RCA Italiana.\nFino ai tardi anni ottanta l'attivit\u00e0 principale della Best Sound \u00e8 stata rivolta al settore pubblicitario in virt\u00f9 del fatto che il suo patron, Franco Godi (soprannominato \"Mr Jingle\") \u00e8 stato autore di musiche per numerosi spot pubblicitari.\nNel 1989 la Best Sound, stabilita a Milano, \u00e8 divenuta la casa discografica di diversi artisti tra cui Chief, La Famiglia, Solo Zippo, Space One, DJ Enzo e Gemelli DiVersi. Proprio questi ultimi hanno conquistato il disco di platino all'uscita del loro album di esordio.\nFra gli artisti della Best Sound figuravano gli Articolo 31, uno dei primi gruppi di musica hip hop attivi in Italia. Il primo disco di successo del duo milanese (\"Cos\u00ec com'\u00e8\", del 1996) ha fruttato alla casa discografica un disco d'oro sei di platino e infine due di diamante per le 600.000 copie vendute."}
{"id": "1196703", "revid": "287204", "url": "https://it.wikipedia.org/wiki?curid=1196703", "title": "Scottish Premier Division 1989-1990", "text": "La Scottish Premier Division 1989-1990 \u00e8 stata la 93\u00aa edizione della massima serie del campionato scozzese di calcio, disputato tra il 12 agosto 1989 e il 5 maggio 1990 e concluso con la vittoria dei , al loro quarantesimo titolo, il secondo consecutivo. \nCapocannoniere del torneo \u00e8 stato John Robertson () con 17 reti.\nStagione.\nNovit\u00e0.\nSulla base del ranking UEFA 1989, la Scozia vide ridursi a due i posti disponibili per l'accesso in Coppa UEFA.\nFormula.\nLe 10 squadre si affrontarono in match di andata-ritorno-andata-ritorno, per un totale di 36 giornate.\nAvvenimenti.\nGi\u00e0 dopo due gare, nessuna squadra poteva pi\u00f9 vantare punteggio pieno ad eccezione del , che nelle settimane successive lott\u00f2 per il primo posto assieme a un gruppo di diverse squadre, dalle quali fu solo l' a staccarsi e a comandare la classifica in solitaria.. Nelle retrovie, la situazione di classifica si mostrava estremamente equilibrata, con i che si ritrovarono ultimi in solitaria dopo tre gare e oscillarono fra la zona retrocessione e la lotta al vertice per diverse giornate, fin quando il 23 dicembre assunsero in via definitiva la guida della graduatoria. L'inizio del nuovo anno vide il declino del Celtic e l'allungo della capolista, che all'inizio di febbraio si ritrov\u00f2 a +7 da Hearts e Aberdeen: grazie a questo vantaggio i \"Gers\" poterono marciare indisturbati verso il quarantesimo titolo, ottenuto con due gare di anticipo.\nA maggio, la vittoria dell'Aberdeen in coppa nazionale permise al di qualificarsi per la Coppa UEFA; in tal senso risult\u00f2 decisiva l'ultima giornata del torneo dove il Celtic, avvantaggiato da una miglior differenza reti nei confronti dei \"Terrors\", perse contro un Aberdeen in ogni caso qualificato per le competizioni europee.\nCon due giornate di anticipo si era conclusa anche la lotta per non retrocedere, con un mai in grado di lasciare l'ultima posizione che occupava dall'ottava giornata.\nClassifica finale.\nLegenda:\nRegolamento:"}
{"id": "1196705", "revid": "610351", "url": "https://it.wikipedia.org/wiki?curid=1196705", "title": "Pearl Jam 2007 European Tour", "text": "Pearl Jam 2007 European Tour \u00e8 un tour europeo intrapreso dalla band nell'estate 2007.\nIl tour consta di solamente 13 date, che si sono tenute in grandi stadi o festival nazionali. Il 15 giugno 2007, la band avrebbe dovuto suonare come headliner all'Heineken Jammin' Festival, ma a causa di una tromba d'aria, l'intero festival \u00e8 stato cancellato. Il 18 giugno 2007, invece, la band ha suonato alla Wembley Arena di Londra; in questa data, l'intero parterre fu messo a disposizione del Ten Club. Questo \u00e8 l'unico tour programmato dalla band per il 2007.\nFormazione.\nMusicisti addizionali:"}
{"id": "1196706", "revid": "391988", "url": "https://it.wikipedia.org/wiki?curid=1196706", "title": "Scatto (traghetto)", "text": ""}
{"id": "1196707", "revid": "228587", "url": "https://it.wikipedia.org/wiki?curid=1196707", "title": "Fioravanti", "text": ""}
{"id": "1196709", "revid": "88740", "url": "https://it.wikipedia.org/wiki?curid=1196709", "title": "Scottish Premier Division 1990-1991", "text": "La Scottish Premier Division 1990-1991 \u00e8 stata la 94\u00aa edizione della massima serie del campionato scozzese di calcio, disputato tra il 25 agosto 1990 e l'11 maggio 1991 e concluso con la vittoria dei , al loro quarantunesimo titolo, il terzo consecutivo. \nCapocannoniere del torneo \u00e8 stato Tommy Coyne () con 18 reti.\nStagione.\nFormula.\nLe 10 squadre si affrontarono in match di andata-ritorno-andata-ritorno, per un totale di 36 giornate.\nPer consentire l'allargamento del lotto delle partecipanti a 12 previsto per la stagione successiva, vennero abolite le retrocessioni.\nAvvenimenti.\nLa prima squadra ad ottenere punteggio pieno fu il , successivamente in grado di mantenere il primato per diverse giornate grazie a dei risultati utili ottenuti contro e . Alla decima giornata, i campioni in carica agganciarono la capolista, dando il via ad un duello con l' a seguire da vicino: inizialmente furono i \"Terrors\" ad avere la meglio vincendo lo scontro diretto programmato per alla 12\u00aa giornata, poi la sconfitta interna con l'Aberdeen lasci\u00f2 il via libera ai Rangers, i quali presero il comando solitario della classifica dopo due giornate di coabitazione con gli stessi \"Dons\". \nDi l\u00ec in poi i campioni in carica presero il largo, cominciando l'anno solare con cinque punti di vantaggio sull'Aberdeen, arrivando a +6 alla 23\u00aa giornata: tale vantaggio venne mantenuto fino a marzo quando, in seguito alle dimissioni da parte dell'allenatore Graeme Souness, i Rangers accusarono una frenata nel rendimento. Ad approfittarne fu l'Aberdeen che, alla penultima giornata, annull\u00f2 lo svantaggio nei confronti della capolista con ancora lo scontro diretto da giocare: una doppietta di Mark Hateley consegn\u00f2 infine il quarantunesimo titolo nazionale ai Rangers, nonch\u00e9 la partecipazione in Coppa dei Campioni.\nClassifica finale.\nLegenda:\nRegolamento:"}
{"id": "1196715", "revid": "124637132", "url": "https://it.wikipedia.org/wiki?curid=1196715", "title": "Scottish Premier Division 1991-1992", "text": "La Scottish Premier Division 1991-1992 \u00e8 stata la 95\u00aa edizione della massima serie del campionato scozzese di calcio, disputato tra il 10 agosto 1991 e il 2 maggio 1992 e concluso con la vittoria dei , al loro quarantaduesimo titolo, il quarto consecutivo. \nCapocannoniere del torneo \u00e8 stato Ally McCoist () con 34 reti.\nStagione.\nNovit\u00e0.\nIl numero di accessi in Coppa UEFA aument\u00f2 di uno, occupando il posto lasciato libero dalla soppressione della Germania Est.\nFormula.\nCon l'allargamento del lotto delle partecipanti a 12 venne reintrodotta la zona retrocessione, costituita dalle ultime due posizioni della classifica.\nLe 12 squadre si affrontarono in match di andata-ritorno-andata-ritorno, per un totale di 44 giornate.\nAvvenimenti.\nDa un grande gruppo di squadre venutosi a formare nelle prime due giornate emersero gradualmente gli , soli al comando dopo sei gare e in grado di resistere agli attacchi dell' e dei campioni in carica dei , che prevalsero nello scontro diretto in programma alla tredicesima giornata. Recuperata la testa della graduatoria con l'inizio di novembre, gli Hearts mantennero il comando della classifica fino al nuovo anno quando i Rangers, rimasti sulla scia, piazzarono dapprima il sorpasso e, vincendo lo scontro diretto del 1\u00ba febbraio, cominciarono a prendere il largo. Grazie ad un vantaggio di otto punti sugli Hearts, nel frattempo raggiunti dal , i Rangers poterono mettere le mani sul quarantaduesimo titolo con due gare di anticipo.\nL'accesso in Coppa UEFA spett\u00f2 agli Hearts e al Celtic e ai vincitori della coppa di Lega dell'. Assieme al , gi\u00e0 ultimo nelle prime giornate e praticamente mai in gara per il resto del torneo, retrocesse in First Division un che perse il contatto con le concorrenti a met\u00e0 stagione, uscendo dai giochi con quattro settimane di anticipo.\nClassifica finale.\nLegenda:\nRegolamento:"}
{"id": "1196716", "revid": "599013", "url": "https://it.wikipedia.org/wiki?curid=1196716", "title": "Cyril Dessel", "text": "Professionista dal 2000 al 2011, aveva caratteristiche di scalatore ed era anche abile in discesa.\nCarriera.\nPassato professionista nel 2000 con la Jean Delatour, ora milita nella AG2R La Mondiale.\nNel 2006 Dessel vinse il Giro del Mediterraneo, arriv\u00f2 secondo in una tappa del Tour de France e vest\u00ec la maglia gialla di leader della classifica generale. Fin\u00ec quel Tour al settimo posto della classifica (poi sesto in seguito alla squalifica per doping di Floyd Landis). Nel 2008 ha vinto la sedicesima tappa del Tour de France da Cuneo a Jausiers al termine di una lunga fuga.\nSi \u00e8 ritirato al termine del 2011."}
{"id": "1196718", "revid": "124629095", "url": "https://it.wikipedia.org/wiki?curid=1196718", "title": "Scottish Premier Division 1992-1993", "text": "La Scottish Premier Division 1992-1993 \u00e8 stata la 96\u00aa edizione della massima serie del campionato scozzese di calcio, disputato tra il 1\u00ba agosto 1992 e il 15 maggio 1993 e concluso con la vittoria dei , al loro quarantatreesimo titolo, il quinto consecutivo. \nCapocannoniere del torneo \u00e8 stato Ally McCoist () con 34 reti.\nStagione.\nFormula.\nLe 12 squadre si affrontarono in match di andata-ritorno-andata-ritorno, per un totale di 44 giornate.\nClassifica finale.\nLegenda:\nRegolamento:"}
{"id": "1196719", "revid": "767487", "url": "https://it.wikipedia.org/wiki?curid=1196719", "title": "Polo dell'inaccessibilit\u00e0 (base antartica)", "text": "La base polo dell'inaccessibilit\u00e0 (in russo \"\u041f\u043e\u043b\u044e\u0441 \u043d\u0435\u0434\u043e\u0441\u0442\u0443\u043f\u043d\u043e\u0441\u0442\u0438\", \"Poljus nedostupnosti\") era una base antartica estiva sovietica ubicata nei pressi del Polo dell'inaccessibilit\u00e0 nella Terra di Enderby, Territorio antartico australiano.\nLocalizzata ad una latitudine di 82\u00b006' sud e ad una longitudine di 54\u00b058' est a 3 718 metri di altezza, la base si trovava nel punto del continente antartico pi\u00f9 lontano da qualsiasi oceano.\nLa stazione si trovava a 463 km dal Polo Sud ed approssivativamente a 600\u00a0km dalla base Sovetskaya. Installata durante la seconda spedizione antartica sovietica per l'anno internazionale della geofisica del 1958, la stazione ha operato come stazione meteorologica dal 14 dicembre 1958 al 26 dicembre 1958 con un codice WMO 89550.\nLa stazione grande solo 24 m\u00b2 ha ospitato 4 persone.\nL'edificio della stazione, oggi quasi completamente coperto dalla neve con l'eccezione di un busto di Lenin posto in cima alla costruzione, \u00e8 protetto come sito di interesse storico."}
{"id": "1196721", "revid": "146644", "url": "https://it.wikipedia.org/wiki?curid=1196721", "title": "Poljus Nedostupnosti (stazione di ricerca antartica)", "text": ""}
{"id": "1196723", "revid": "1086846", "url": "https://it.wikipedia.org/wiki?curid=1196723", "title": "Scottish Premier Division 1993-1994", "text": "La Scottish Premier Division 1993-1994 \u00e8 stata la 97\u00aa edizione della massima serie del campionato scozzese di calcio, disputato tra il 7 agosto 1993 e il 14 maggio 1994 e concluso con la vittoria dei , al loro quarantaquattresimo titolo, il sesto consecutivo. \nCapocannoniere del torneo \u00e8 stato Mark Hateley (Rangers) con 22 reti.\nStagione.\nNovit\u00e0.\nIn vista della riduzione delle squadre partecipanti a 10 dalla stagione successiva aumentarono a tre le retrocessioni, mentre dalla Scottish First Division sar\u00e0 promossa una sola squadra.\nSulla base del ranking UEFA 1993, la Scozia vide ridursi a due i posti disponibili per l'accesso in Coppa UEFA.\nFormula.\nLe 12 squadre si affrontarono in match di andata-ritorno-andata-ritorno, per un totale di 44 giornate.\nClassifica finale.\nLegenda:\nRegolamento:"}
{"id": "1196724", "revid": "146644", "url": "https://it.wikipedia.org/wiki?curid=1196724", "title": "Poljus Nedostupnosti", "text": ""}
{"id": "1196725", "revid": "146644", "url": "https://it.wikipedia.org/wiki?curid=1196725", "title": "Base polo dell'inaccessibilit\u00e0", "text": ""}
{"id": "1196727", "revid": "124629100", "url": "https://it.wikipedia.org/wiki?curid=1196727", "title": "Scottish Premier Division 1994-1995", "text": "La Scottish Premier Division 1994-1995 \u00e8 stata la 98\u00aa edizione della massima serie del campionato scozzese di calcio, disputato tra il 13 agosto 1994 e il 13 maggio 1995 e concluso con la vittoria dei , al loro quarantacinquesimo titolo, il settimo consecutivo. \nCapocannoniere del torneo \u00e8 stato Tommy Coyne () con 16 reti.\nStagione.\nNovit\u00e0.\nIl numero di squadre partecipanti \u00e8 sceso a 10. Il numero di squadre retrocesse da tre si \u00e8 risotto ad uno solo, con una promossa dalla Scottish First Division. Venne introdotto uno spareggio promozione-retrocessione tra la nona squadra classificata in Scottish Premier Division e la seconda classificata in Scottish First League. Chi si aggiudicava lo spareggio, da tenere in un doppio match di andata e ritorno, guadagnava il titolo per disputare la massima serie l'anno successivo.\n\u00c8 stato il primo torneo della massima serie scozzese in cui la vittoria comportava l'assegnazione di tre punti in classifica.\nA causa del ranking UEFA 1994 e la concomitante creazione della Coppa Intertoto UEFA, la Scozia perse un ulteriore posto valido per la Coppa UEFA. \nFormula.\nLe 10 squadre si affrontarono in match di andata-ritorno-andata-ritorno, per un totale di 36 giornate.\nClassifica finale.\nLegenda:\nRegolamento:\nSpareggi.\nSpareggio promozione-retrocessione.\nA disputare lo spareggio furono la nona classificata della Premier Division, l', contro la seconda classificata della Scottish First Division, il . Il doppio confronto vide trionfare i \"Dons\" in entrambi i match."}
{"id": "1196729", "revid": "599013", "url": "https://it.wikipedia.org/wiki?curid=1196729", "title": "Renaud Dion", "text": "Carriera.\nPassato professionista nel 2004 con la RAGT Semences-MG Rover, squadra francese, dal 2006 al 2009 ha militato nella AG2R La Mondiale, formazione del circuito Pro Tour. Nel 2010 si \u00e8 trasferito alla Roubaix-Lille M\u00e9tropole e nel 2011 alla Bretagne-Schuller, tra le cui file \u00e8 rimasto fino al termine del 2013. Conta due vittorie da professionista, la Le Samyn 2006 e la Route Ad\u00e9lie de Vitr\u00e9 2011."}
{"id": "1196732", "revid": "124629088", "url": "https://it.wikipedia.org/wiki?curid=1196732", "title": "Scottish Premier Division 1995-1996", "text": "La Scottish Premier Division 1995-1996 \u00e8 stata la 99\u00aa edizione della massima serie del campionato scozzese di calcio, disputato tra il 26 agosto 1995 e il 4 maggio 1996 e concluso con la vittoria dei , al loro quarateseiesimo titolo, l'ottavo consecutivo. \nCapocannoniere del torneo \u00e8 stato Pierre van Hooijdonk () con 26 reti.\nStagione.\nNovit\u00e0.\nIl posto del retrocesso venne preso dal .\nFormula.\nLe 10 squadre si affrontarono in match di andata-ritorno-andata-ritorno, per un totale di 36 giornate. Al termine della stagione, l'ultima squadra retrocedeva direttamente in Scottish First Division mentre la penultima disputava uno spareggio promozione-retrocessione con la seconda classificata della serie cadetta. Chi si aggiudicava lo spareggio, da tenere in un doppio match di andata e ritorno, guadagnava il titolo per disputare la massima serie l'anno successivo.\nClassifica finale.\nLegenda:\nRegolamento:\nSpareggi.\nSpareggio promozione-retrocessione.\nA disputare lo spareggio furono la nona classificata della Premier Division, il , contro la seconda classificata della Scottish First Division, il . Il doppio confronto vide trionfare i \"Tangerines\"."}
{"id": "1196733", "revid": "124634229", "url": "https://it.wikipedia.org/wiki?curid=1196733", "title": "Scottish Premier Division 1996-1997", "text": "La Scottish Premier Division 1996-1997 \u00e8 stata la 100\u00aa edizione della massima serie del campionato scozzese di calcio, disputato tra il 10 agosto 1996 e il 10 maggio 1997 e concluso con la vittoria dei , al loro quarantesettisimo titolo, il nono consecutivo. \nCapocannoniere del torneo \u00e8 stato Jorge Cadete () con 25 reti.\nStagione.\nNovit\u00e0.\nIl posto dei retrocessi e venne preso dal e dal .\nFormula.\nLe 10 squadre si affrontarono in match di andata-ritorno-andata-ritorno, per un totale di 36 giornate. Al termine della stagione, l'ultima squadra retrocedeva direttamente in Scottish First Division mentre la penultima disputava uno spareggio promozione-retrocessione con la seconda classificata della serie cadetta. Chi si aggiudicava lo spareggio, da tenere in un doppio match di andata e ritorno, guadagnava il titolo per disputare la massima serie l'anno successivo.\nAvvenimenti.\nI vinsero il loro non titolo consecutivo, eguagliando il record del che conquist\u00f2 nove titoli consecutivi dalla stagione 1965-1966 alla stagione 1973-1974\nClassifica finale.\nLegenda:\nRegolamento:\nSpareggi.\nSpareggio promozione-retrocessione.\nA disputare lo spareggio furono la nona classificata della Premier Division, il , contro la seconda classificata della Scottish First Division, l'. Il doppio confronto vide trionfare gli \"Hibees\" in entraambi i match."}
{"id": "1196737", "revid": "146644", "url": "https://it.wikipedia.org/wiki?curid=1196737", "title": "Base Polo dell'inaccessibilit\u00e0", "text": ""}
{"id": "1196738", "revid": "124634187", "url": "https://it.wikipedia.org/wiki?curid=1196738", "title": "Scottish Premier Division 1997-1998", "text": "La Scottish Premier Division 1997-1998 \u00e8 stata la 101\u00aa edizione della massima serie del campionato scozzese di calcio, disputato tra il 2 agosto 1997 e il 9 maggio 1998 e concluso con la vittoria del , al suo trentaseiesimo titolo. \nCapocannoniere del torneo \u00e8 stato Marco Negri () con 32 reti.\nStagione.\nNovit\u00e0.\nIl posto del retrocesso fu preso dal .\nFormula.\nLe 10 squadre si affrontarono in match di andata-ritorno-andata-ritorno, per un totale di 36 giornate. Venne abolito lo spareggio promozione-retrocessione riducendo di fatto le retrocessioni ad una sola compagine.\nAvvenimenti.\nLa stagione, l'ultima con questo nome prima di divenire la Scottish Premier League, si \u00e8 conclusa con il successo del sui rivali del per soli due punti. La vittoria dei \"Bhoys\" interruppe la striscia vincente dei Rangers che durava ormai da nove anni. \nI \"Gers\" sono stati molto attivi sul mercato, ingaggiando gli italiani Lorenzo Amoruso e Marco Negri (pagato 3,5 mln di sterline) e lasciando partire Paul Gascoigne, direzione . \nMarco Negri \u00e8 diventato il secondo giocatore della storia del campionato scozzese a segnare cinque gol in una partita della Premier Division, eguagliando il record di Paul Sturrock, durante un Rangeers- terminato 5-1.\nClassifica finale.\nLegenda:\nRegolamento:"}
{"id": "1196739", "revid": "765341", "url": "https://it.wikipedia.org/wiki?curid=1196739", "title": "Back to the Light", "text": "Back to the Light \u00e8 l'album di debutto da solista di Brian May, pubblicato nel 1992, dopo la morte di Freddie Mercury. Precedentemente a questo, aveva realizzato (in collaborazione con altri musicisti, tra i quali Eddie Van Halen) \"Star Fleet Project\" (1983), attribuito a \"Brian May &amp; Friends\".\nIl disco.\nTra le canzoni, \"Driven By You\", composta originariamente da May per la pubblicit\u00e0 della Ford e contenuta anche nella raccolta Greatest Hits III dei Queen; \"Resurrection,\" con Cozy Powell alla batteria e Don Airey alle tastiere, che riflette il superamento di un momento difficile della sua vita, causato dalla perdita dell'amico Freddie Mercury e dalla separazione dalla moglie; la strumentale \"Last Horizon\" ispirata a Europa di Carlos Santana e \"Nothing But Blue\" suonata con una Ibanez regalata dal suo amico chitarrista Joe Satriani con John Deacon al basso. Tra i crediti, si pu\u00f2 trovare una sentita dedica dell'autore e un ringraziamento a tutti coloro che lo hanno supportato e aiutato a superare questi anni difficili, nei quali ha dovuto far fronte a una battuta d'arresto con i Queen, alla separazione dalla prima moglie e alla perdita del padre. In questa dichiarazione si pu\u00f2 riscontrare tutta la sensibilit\u00e0 e l'umanit\u00e0 di un artista che si \u00e8 sempre distinto anche per la sua sobriet\u00e0 e umilt\u00e0.\nLe canzoni dei Queen \"Headlong\" e \"I Can't Live With You\" erano originariamente destinate all'inserimento in quest'album, ma quando Brian May sent\u00ec Freddie Mercury cantarle decise immediatamente che sarebbe stato meglio utilizzarle per il disco \"Innuendo\" dei Queen."}
{"id": "1196740", "revid": "62004", "url": "https://it.wikipedia.org/wiki?curid=1196740", "title": "Samuel Dumoulin", "text": " Professionista dal 2002 al 2019, ha vinto una tappa al Tour de France 2008. Dal 2020 \u00e8 direttore sportivo del team B&amp;B Hotels-Vital Concept.\nCarriera.\nNato vicino a Lione, tra i dilettanti gareggia con il V\u00e9lo Club Lyon-Vaulx-en-Velin, e nel 2001 vince tra le altre una Parigi-Tours Espoirs e una tappa al Tour de l'Ain. Diventa professionista nel 2002 con la squadra Jean Delatour, poi nel 2004 passa alla AG2R Pr\u00e9voyance, formazione con cui nel 2005 vince una frazione al Crit\u00e9rium du Dauphin\u00e9 Lib\u00e9r\u00e9.\nDal 2008 al 2012 corre per la Cofidis: durante tale quinquennio vince la terza tappa del Tour de France 2008, quella con arrivo a Nantes, al termine di una lunga fuga con altri quattro uomini, oltre a tre tappe alla Volta Ciclista a Catalunya, una nell'edizione 2010 e due in quella 2011, e alla classifica generale della Coppa di Francia. Nel 2013 ritorna all'AG2R La Mondiale, bissando la vittoria in Coppa di Francia.\n\u00c8 sposato con la figlia di Vincent Lavenu, suo direttore sportivo all'AG2R La Mondiale."}
{"id": "1196748", "revid": "124637158", "url": "https://it.wikipedia.org/wiki?curid=1196748", "title": "Scottish Premier League 1998-1999", "text": "La Scottish Premier League 1998-1999 (denominata per ragioni di sponsorizzazione \"Bank of Scotland Scottish Premier League\") \u00e8 stata la 102\u00aa edizione della massima serie del campionato scozzese di calcio (la prima con la nuova denominazione Scottish Premier League), disputato tra il 1\u00ba agosto 1998 e il 23 maggio 1999 e concluso con la vittoria dei , al loro quarantottesimo titolo.\nCapocannoniere del torneo \u00e8 stato Henrik Larsson () con 29 reti.\nStagione.\nNovit\u00e0.\nLa stagione 1998-99 \u00e8 strata ricca di cambiamenti nel panorama calcistico scozzese. L'8 settembre 1997, i club che facevano parte della Premier Division decisero di separarsi dalla Scottish Football League e formare una lega a s\u00e9 stante, sulla falsariga di quanto successo in Inghilterra nel 1992. Nacque cos\u00ec la Scottish Premier League (SPL). Questa decisione \u00e8 stata alimentata dalla volont\u00e0 dei migliori club scozzesi di trattenere una parte maggiore delle entrate generate da campionato. In origine, infatti, le entrate generate grazie alle sponsorizzazioni e ai diritti televisivi erano divisi in modo proporzionale tra tutti i club delle quattro divisioni. Dopo la formazione della Premier League, i club trattennero invece tutti i guadagni ad eccezione di un pagamento annuale alla SFL e a un paracadute per le squadre retrocesse.\nIl nuovo campionato ha seguito lo stesso formato della Premier Division della stagione precedente, con le dieci squadre che si affrontano quattro volte, due in casa e due in trasferta, per un totale di 36 giornate. L', retrocesso in Prima Divisione dopo essere arrivato ultimo nella Premier Division 1997-98 \u00e8 stato sostituito dal , campione della Prima Divisione della stagione precedente.\nIn ambito europeo, l'abolizione della Coppa delle Coppe e il cambio di formula della Coppa UEFA videro ridurre a 2 gli slot dedicati alla Scozia. La Federazione decise di qualificare la seconda migliore squadra del campionato pi\u00f9 la vincente della Scottish Cup.\nAvvenimenti.\nI Rangers hanno vinto il titolo il 2 maggio 1999, con 3 partite ancora da disputare.\nClassifica finale.\nLegenda:\nRegolamento:"}
{"id": "1196754", "revid": "1528507", "url": "https://it.wikipedia.org/wiki?curid=1196754", "title": "Telefonia mobile", "text": "La telefonia mobile \u00e8 un tipo di accesso a una rete telefonica, in particolare destinato all'utente finale. L'accesso alla rete telefonica inoltre \u00e8 di tipo privato (la telefonia mobile si contrappone quindi alla telefonia pubblica), cio\u00e8 di propriet\u00e0 dell'utente finale o ad esso riservato dal proprietario dell'accesso o da chi lo ha in gestione, e realizzato per mezzo di onde radio.\nLa telefonia mobile, utilizzando onde radio sotto forma di una radiocomunicazione, \u00e8 in grado di servire intere aree geografiche in modo continuo con il vantaggio della mobilit\u00e0 dell'utente contrapponendosi quindi alla telefonia fissa in grado di servire solo punti geografici fissi, vincolo solo in parte ovviato dall'utilizzo di apparecchi telefonici cordless.\nTipi di telefonia mobile.\nLa telefonia mobile si distingue nelle seguenti due tipologie:\nCon \"telefonia cellulare\" s'intende l'accesso ad una rete telefonica attraverso ricetrasmettitori terrestri di onde radio, cio\u00e8 ubicati sulla superficie terrestre; mentre \"telefonia satellitare\" designa l'accesso ad una rete telefonica attraverso ricetrasmettitori satellitari di onde radio ossia ubicati su satelliti per telecomunicazioni. \nApparecchi telefonici per l'utente finale.\nGli apparecchi telefonici per l'utente finale utilizzati nella telefonia mobile sono di norma terminali mobili e alimentati a batterie proprio per poter sfruttare la completa mobilit\u00e0 offerta dalla telefonia mobile. In particolare possono essere di tipo palmare (destinati ad essere trasportati dall'utente) o di tipo veicolare (destinati all'installazione fissa su veicoli).\nEsclusivamente nella telefonia cellulare, negli ultimi anni si sono diffusi comunque anche apparecchi telefonici non destinati all'uso in mobilit\u00e0. Tali tipi di apparecchi telefonici sono alimentati attraverso la rete elettrica e sono destinati quindi ad essere utilizzati all'interno di edifici. La diffusione di questa tipologia di apparecchi telefonici \u00e8 finalizzata a favorire l'utilizzo della telefonia cellulare in sostituzione della telefonia fissa."}
{"id": "1196758", "revid": "181263", "url": "https://it.wikipedia.org/wiki?curid=1196758", "title": "Charlie &amp; The Cats", "text": ""}
{"id": "1196770", "revid": "633110", "url": "https://it.wikipedia.org/wiki?curid=1196770", "title": "Veicoli militari anfibi", "text": "I veicoli militari anfibi furono utilizzati a partire dalla Seconda guerra mondiale per l'uso sia come natanti sia come veicoli terrestri. Nel corso della guerra alcuni veicoli terrestri furono messi in grado di operare su fiumi o con mare calmo, tuttavia questi veicoli non possono essere considerati veri e propri anfibi, dato che appena l'ambiente diventava ostile non erano pi\u00f9 gestibili. Analogamente non possono essere definiti anfibi tutti i veicoli da trasporto prodotti in ambito NATO negli anni che vanno dal 1960 al 1980, per cui erano richieste \"capacit\u00e0 anfibie\", che, pi\u00f9 correttamente, avrebbero dovuto essere definite \"capacit\u00e0 di guado\", in quanto questi veicoli non erano in grado di operare con onde appena accennate n\u00e9 in mare n\u00e9 in acque dolci. Ci\u00f2 che contraddistingue i veicoli anfibi in conclusione \u00e8 essenzialmente la capacit\u00e0 di operare in ambienti non ottimali come fiumi con forti correnti o mare sensibilmente mosso.\nSviluppo nel corso della seconda guerra mondiale.\nNel corso della Seconda guerra mondiale i veicoli propriamente anfibi furono sviluppati solo da Stati Uniti e Giappone. In Germania fu sviluppata la Volkswagen Schwimmwagen che era un modello di Volkswagen K\u00fcbelwagen con la carrozzeria realizzata in modo tale da dare al veicolo una capacit\u00e0 di galleggiamento sufficiente a superare acque calme. Invece i veicoli statunitensi erano progettati in modo tale da poter garantire il movimento in acque relativamente mosse, come per esempio il superamento delle barriere coralline attorno agli atolli dell'Oceano Pacifico. I due veicoli anfibi statunitensi che ebbero maggiore diffusione furono il DUKW ruotato 6x6 (utilizzato principalmente dall'esercito) ed i vari modelli di LVT cingolati (utilizzati principalmente dai marines). La distinzione tattica fra i due veicoli \u00e8 abbastanza sensibile: mentre il DUKW era un veicolo ruotato che poteva anche muovere in acqua, gli AMTRAC erano veicoli destinati a scaricare sulla costa la prima ondata da sbarco, fornendo una sia pur limitata protezione alla truppe nel veicolo, da qui la diversa evoluzione dei due veicoli nel periodo successivo alla guerra.\nIn Giappone fu sviluppato un unico veicolo anfibio, a cura della Toyota, il Suki, costruito in soli 198 esemplari, utilizzato solo come mezzo da trasporto, di dimensioni limitate, quindi con una capacit\u00e0 di carico inferiore alle 2 t.\nAltri mezzi anfibi cingolati furono studiati in Germania, senza che nessuno arrivasse alla produzione di serie (tranne il gi\u00e0 citato \"Schwimmwagen\").\nSviluppo successivo alla seconda guerra mondiale.\nSuccessivamente alla Seconda guerra mondiale i veicoli anfibi furono sviluppati principalmente dalle grandi potenze (Stati Uniti e Unione Sovietica), interessate ad una proiezione di potenza globale, mentre anche potenze di un certo rango preferirono approvvigionarsi dalle grandi potenze.\nNegli Stati Uniti furono sviluppati nuovi veicoli cingolati delle serie LVTP derivati dagli \"AMTRAC\" e progettati dall'Ufficio studi della Marina (\"Bureau of Ships\"), ma questi veicoli erano affetti da dimensioni eccessive, che li rendevano inadatti al movimento terrestre. Invece diversi accorgimenti, fra cui la protezione anche superiore e l'apertura anteriore della rampa, li rendevano adatti all'assalto anfibio ed alla conquista di forza di spiagge difese. I veicoli ruotati invece non ebbero uno sviluppo particolare, in quanto per tutti gli anni '60 una delle specifiche richieste per i veicoli terrestri era la capacit\u00e0 anfibia. Tuttavia un veicolo ottimizzato per il movimento terrestre poteva avere una spinta idrostatica (galleggiabilit\u00e0) appena sufficiente per non affondare in acque calme, mentre non poteva avere una riserva di spinta tale da permettergli la sopravvivenza in acque anche appena mosse. Eccezioni a questa politica sono stati il LARC 5 e successivamente il LARC 15, che avevano caratteristiche decisamente anfibie, in quanto destinati proprio a trasferire carichi da navi in mare a depositi situati nell'entroterra.\nInvece i veicoli anfibi ruotati, tutti derivati pi\u00f9 o meno alla lontana dal DUKW, furono sviluppati in altre nazioni, il BAV-485 in Unione Sovietica, il CAMANF in Brasile, il Pegaso in Spagna. In Italia \u00e8 stato prodotto il Fiat 6640A, che non \u00e8 mai stato acquistato dal Ministero della difesa, ma solo dal Ministero degli Interni per equipaggiare i Vigili del Fuoco.\nVeicoli parzialmente anfibi.\nCome gi\u00e0 indicato, oltre ai veicoli effettivamente anfibi molti veicoli sono stati adattati ad operare in ambiente anfibio o sono stati progettati per avere capacit\u00e0 anfibie limitate a condizioni sufficientemente calme.\nGli adattamenti per veicoli in ambiente anfibio possono essere divisi in due classi principali:\nNel primo caso il veicolo opera sotto il livello dell'acqua, mentre dispositivi appositi portano l'aria all'equipaggio ed al motore ed evacuano i fumi di scarico del motore stesso. Il movimento \u00e8 assicurato dal contatto del sistema di propulsione (ruote o cingoli) con il letto del corso d'acqua entro cui muove il veicolo. I primi veicoli equipaggiati con questi sistemi furono i Panzer III utilizzati all'inizio dell'Operazione Barbarossa per attraversare il corso del Bug. Dopo la Seconda guerra mondiale i kit di modifica, che pi\u00f9 che rendere anfibio il veicolo lo rendono adatto al guado profondo, furono realizzati praticamente per qualsiasi carro armato da combattimento sia della NATO sia del Patto di Varsavia.\nNel secondo caso al veicolo sono aggiunti volumi a basso peso, in modo tale che possa galleggiare sull'acqua. In genere questi volumi sono realizzati con camere d'aria che sostengono il veicolo. In questo caso, dato che non si ha contatto con il fondo, deve essere previsto un sistema di movimentazione in acqua. Mentre nei primi veicoli che utilizzavano questo sistema venivano aggiunte eliche mosse dal motore (Sherman DD), le tendenze successive alla Seconda guerra mondiale sono quelle di far muovere i veicoli solo con il movimento dei cingoli o delle ruote, eventualmente munendo queste ultime di pneumatici particolari.\nI veicoli capaci di muovere in acqua, ma che non possono essere definiti anfibi, in quanto le condizioni in cui possono operare sono estremamente limitate sia come forza del vento sia come altezza delle onde sono praticamente tutti i veicoli studiati per uso militare negli anni '50 e '60, fra questi spiccano il trasporto truppe M113 (USA) e l'autoblindo Luchs (Germania)."}
{"id": "1196773", "revid": "732240", "url": "https://it.wikipedia.org/wiki?curid=1196773", "title": "Il Pergolese", "text": ""}
{"id": "1196775", "revid": "1702319", "url": "https://it.wikipedia.org/wiki?curid=1196775", "title": "Chiesa di San Michele", "text": ""}
{"id": "1196777", "revid": "57342", "url": "https://it.wikipedia.org/wiki?curid=1196777", "title": "Martin Elmiger", "text": " Professionista dal 2001 al 2017, specialista delle corse di un giorno, vinse quattro campionati nazionali in linea.\nCarriera.\nPassato professionista nel 2001, dal 2007 al 2012 ha militato nell'AG2R La Mondiale. In precedenza ha vestito le divise del Post Swiss Team e della Phonak Hearing Systems, entrambe squadre svizzere. Dal 2013 al 2016 ha gareggiato per il team IAM Cycling, mentre dal 2017 \u00e8 tra le file della BMC Racing Team.\n\u00c8 stato protagonista della prova in linea dei campionati mondiali 2007 a Stoccarda: in quella gara ha chiuso al decimo posto, nel secondo gruppetto a 8\" dal vincitore Paolo Bettini. Nel 2009 \u00e8 stato lontano dalle corse per tre mesi e mezzo a causa di un'operazione all'arteria iliaca."}
{"id": "1196778", "revid": "94647", "url": "https://it.wikipedia.org/wiki?curid=1196778", "title": "Olio di girasole", "text": ""}
{"id": "1196780", "revid": "122267666", "url": "https://it.wikipedia.org/wiki?curid=1196780", "title": "Massimiliano III di Baviera", "text": "Tra i maggiori statisti della Baviera del suo tempo, tra le prime mosse come principe giunto al governo, a differenza del suo predecessore, concluse una riappacificazione con l'imperatrice Maria Teresa. Durante la guerra dei sette anni si alle\u00f2 con Austria e Francia cercando di lasciare il conflitto nel pi\u00f9 breve tempo possibile per limitare i danni al proprio stato. Sul piano della gestione interna, promosse una nuova codificazione della legge bavarese e persegu\u00ec una politica di sviluppo economico del paese. Come sovrano assolutista, cerc\u00f2 inoltre di limitare l'influenza della chiesa negli affari di stato, mantenendola saldamente sotto il proprio controllo. Morto senza eredi, dopo di lui si scaten\u00f2 la guerra di successione bavarese.\nBiografia.\nI primi anni.\nNato a Monaco nel 1727, Massimiliano era il figlio primogenito dell'allora principe ereditario Carlo Alberto di Baviera (futuro imperatore Carlo VII) e di sua moglie Maria Amalia d'Asburgo. I suoi nonni materni erano l'Imperatore Giuseppe I e Guglielmina Amalia di Brunswick-L\u00fcneburg.\nTrascorse la giovent\u00f9 a Francoforte dove suo padre si era esiliato con la propria corte imperiale dopo aver perso la Baviera nello scontro diretto con Maria Teresa d'Austria per la successione al Sacro Romano Impero. Grande impatto sulla sua educazione ebbero il gesuita Daniel Stadler che per diversi anni fu il suo confessore e consigliere, oltre all'avvocato costituzionale Johann Adam von Ickstatt. Studi\u00f2 quindi presso l'Universit\u00e0 di Ingolstadt e coltiv\u00f2 sempre una grande passione per la musica come molti altri principi del suo tempo.\nIl regno.\nAlla morte del padre, nel 1745, in virt\u00f9 delle leggi di famiglia, eredit\u00f2 la successione al trono della Baviera, in procinto di essere invasa dalle armate austriache nell'ambito della guerra di successione austriaca, barcamenandosi tra il \"partito pacifista\" guidato da sua madre Maria Amalia d'Austria e il comandante dell'esercito bavarese, Friedrich Heinrich von Seckendorff, e il \"partito interventista\" guidato dal suo ministro degli esteri, il generale Ignaz von T\u00f6rring, e dall'inviato francese Chavigny.\nAbbandon\u00f2 presto le pretese al trono imperiale in nome del padre, sottoscrivendo una pace con Maria Teresa con il trattato di F\u00fcssen, in cui garant\u00ec il proprio voto per l'elezione a Imperatore del Sacro Romano Impero al di lei marito, Francesco I di Lorena, che assurgeva cos\u00ec al titolo imperiale.\nPolitica estera.\nDopo la morte del padre, come si \u00e8 detto, Massimiliano III Giuseppe eredit\u00f2 il proprio paese nel bel mezzo della guerra di successione austriaca. Massimiliano pens\u00f2 sicuramente per qualche tempo di poter succedere al padre nella pretesa del trono imperiale e quindi proseguire la guerra contro l'Austria ma vide coi propri occhi che la disponibilit\u00e0 della Francia a sostenere la politica bavarese era di molto calata negli anni e senza questo sostegno la situazione si poneva per lui profondamente critica. Dopo che le truppe austriache attaccarono la Baviera varcando il confine il 23 marzo 1745 e la Baviera del nord il 15 aprile successivo, con la sconfitta dei bavaresi nella battaglia di Pfaffenhofen, l'elettore si dichiar\u00f2 disposto a deporre le proprie ambizioni ed a concludere con Maria Teresa un trattato di pace, ma gli venne riconosciuta la piena sovranit\u00e0 su tutta la Baviera con la restituzione delle aree occupate, col pagamento della somma di 40.000 fiorini a vantaggio dell'impero, somma di cui evidentemente la martoriata Baviera non disponeva e che si impegn\u00f2 a versare gradualmente con sovvenzioni provenienti da Austria, Inghilterra e Paesi Bassi. Questo fatto costrinse la politica nazionale bavarese a rimanere orientata interamente verso l'Austria ed i suoi alleati, oltre alla fornitura di un corpo ausiliario per la pace di Aquisgrana che venne impiegato nel 1748 nei Paesi Bassi.\nA partire dal 1754, Massimiliano persegu\u00ec con la Baviera una politica di riavvicinamento alla Francia in coincidenza con la scadenza dei debiti accumulati. Anche nella guerra dei sette anni la Baviera si mantenne cauta e cerc\u00f2 di non favorire eccessivamente l'indebolimento della Prussia che vedeva come l'unico contrappeso alla monarchia asburgica. Cerc\u00f2, per quanto possibile, di rimanere fuori delle ostilit\u00e0. Un ulteriore avvicinamento alla politica dell'Austria si ebbe nel 1767 quando Massimiliano diede in sposa sua sorella Maria Giuseppa all'imperatore Giuseppe II, fatto che tra l'altro aument\u00f2 la quota legittima di successione degli Asburgo in caso di estinzione dei Wittelsbach nella successione al trono bavarese.\nPolitica interna.\nMassimiliano fu un monarca illuminato ed attu\u00f2 gran parte delle riforme per il consolidamento della propria politica interna dopo la guerra dei sette anni. \nDi grande importanza sotto il suo governo fu lo sviluppo del primo codice di diritto civile e penale, sviluppato sotto la direzione del cancelliere di stato Wigul\u00e4us von Kreittmayr. L'auspicio di questa riforma era quello di ridurre notevolmente i costi della giustizia di stato e garantire procedure pi\u00f9 brevi ed una maggiore certezza del diritto. Il prodotto fu nel 1756 il \"Codex Maximilianeus Bavaricus Civilis\" che ad ogni modo apparve piuttosto retrogrado rispetto alle riforme illuministe varate da stati all'avanguardia come Austria e Prussia nella medesima epoca. La tortura non venne abolita n\u00e9 misconosciuti crimini come la stregoneria o l'eresia, per i quali tra l'altro continuava ad utilizzarsi la pena di morte nelle forme di crudeli modalit\u00e0 di esecuzione come il rogo.\nVista la situazione di tracollo finanziario che lo stato bavarese stava attraversando, Massimiliano Giuseppe si impegn\u00f2 da subito per risollevare le sorti dell'economia nazionale. Gi\u00e0 dal 1747 aveva promosso la fondazione di una fabbrica di porcellana finissima presso il castello di Nymphenburg, diretta da Franz Anton Bustelli, che in breve tempo divenne uno dei centri di produzione del settore pi\u00f9 rinomati al mondo. Incoraggi\u00f2 notevolmente l'agricoltura, le industrie in generale e l'esplorazione del sottosuolo nazionale per la ricerca e l'utilizzo di minerali.\nOltre a queste riforme, promosse una politica demografica ben pianificata che comprendeva il divieto di emigrazione, oltre alla popolazione di nuove aree ottenuta dal prosciugamento di zone paludose e stagnanti. Il primo censimento di stato venne fatto nel 1771. Il suo attaccamento alla religione cattolica e la sua fede incrollabile, non gli impedirono ad ogni modo di emanare decreti che richiamavano le istituzioni ad una maggiore sobriet\u00e0, in aperto contrasto con la pomposit\u00e0 del cattolicesimo rococ\u00f2. Accolse il decreto papale del 1773 per la soppressione dell'ordine dei gesuiti, di cui aveva gi\u00e0 abolito la censura sulla stampa. Giunse quasi contemporaneamente a proibire anche la \"Oberammergau Passion\", una rappresentazione teatrale della passione eseguita appunto nella localit\u00e0 di Oberammergau, in Baviera, perch\u00e9 giudicata da lui una \"ridicola messa in scena del mistero pi\u00f9 grande della nostra religione\". \nDurante la carestia del 1770 Massimiliano vendette la propria corona ed i gioielli di stato per pagare il rifornimento di grano per venire in soccorso alla popolazione della Baviera, gesto che gli attir\u00f2 le simpatie di molti. Nel 1771 si occup\u00f2 della riforma scolastica.\nPatrono delle arti e delle scienze.\nMassimiliano III fu un grande patrono delle arti e delle scienze, contribuendo notevolmente allo sviluppo culturale del proprio paese. A lui si deve infatti la prima istituzione accademica di Monaco di Baviera, l'Accademia Bavarese delle Scienze, che venne da lui fondata nel 1759. Poco dopo fond\u00f2 l'Accademia delle Belle Arti Bavarese. Entrambe queste istituzioni si dimostrarono fondamentali nella creazione e nella diffusione della cultura di stampo illuminista in Baviera e a farne un centro di studio e sviluppo: gi\u00e0 dal 1771, sotto l'influsso del riformatore dell'educazione nazionale Heinrich Braun fu tra i primi sovrani al mondo a proporre per i suoi sudditi l'istruzione obbligatoria.\nGrande amante dell'opera, del teatro e della musica, fu lui a ordinare nel 1751 a Fran\u00e7ois de Cuvilli\u00e9s la costruzione dello splendido teatro rococ\u00f2 che da lui prese il nome, oltre a ricostruire il palazzo di Schleissheim. I problemi finanziari che attanagliavano le sue casse, per\u00f2, gli impedirono di assumere come musicista di corte Wolfgang Amadeus Mozart che pure aveva fatto domanda per essere assunto alla sua corte. Malgrado ci\u00f2, la prima de \"La finta giardiniera\", opera in italiano dello stesso Mozart, venne rappresentata per la prima volta nel 1775 al \"Salvatortheater\" di Monaco.\nCome tutti i Wittelsbach, anche il giovane Massimiliano Giuseppe dovette compiere un apprendistato di natura tecnica che completasse i suoi studi ed egli opt\u00f2 per la tornitura del legno, concentrandosi poi in particolare sulla lavorazione dell'avorio. Alcune delle opere da lui realizzate sono ancora oggi conservate nelle collezioni di stato.\nLa morte e la guerra di successione bavarese.\nNegli ultimi anni della sua vita, Massimiliano Giuseppe continu\u00f2 a portare avanti le riforme iniziate anni prima, sino al 1777. Nel dicembre di quell'anno, Massimiliano stava attraversando la citt\u00e0 di Monaco con la propria carrozza quando, lungo il percorso, incroci\u00f2 uno dei campanili di cui la citt\u00e0 era dotata. Il meccanismo della torre campanaria si incepp\u00f2 e l'orologio batt\u00e9 per 77 volte. Secondo i racconti dell'epoca, Massimiliano comment\u00f2 col suo seguito che questo evento era da lui interpretato come un fosco presagio e che la sua fine era ormai vicina. Nel giro di pochi giorni, infatti, inizi\u00f2 a soffrire di uno strano male. Nessuno dei suoi 15 dottori di corte, tra i migliori di tutto l'elettorato, riusc\u00ec ad emettere una diagnosi definitiva ed a proporre quindi una cura efficace. Passato il Natale in famiglia, il principe continuava a stare male ed era ormai divenuto chiaro che la causa del suo malessere era una forma particolarmente virulenta di vaiolo, chiamata dai contemporanei col nome di vaiolo viola.\nIn breve tempo Massimiliano Giuseppe mor\u00ec senza eredi. Come ultimo erede della propria famiglia, formatasi dopo la decisioni del trattato di Pavia (1329), che derivava da Luigi IV del Sacro Romano Impero e che aveva governato la Baviera sin dai primi decenni del XIV sec., la sua morte diede origine alla guerra di successione bavarese. La consorte di Massimiliano, Maria Anna Sofia di Sassonia si accord\u00f2 con la Prussia per assicurare alla Baviera l'indipendenza contro l'Austria. Infine, il suo successore risult\u00f2 un suo lontano cugino, Carlo Teodoro del ramo principale della dinastia, che assunse il nome di Carlo IV.\nLa salma di Massimiliano III Giuseppe \u00e8 sepolta nella cripta della chiesa dei Teatini di Monaco, ma il suo cuore \u00e8 conservato in una teca argentata presso la \"Gnadenkapelle\" di Alt\u00f6tting."}
{"id": "1196782", "revid": "79454", "url": "https://it.wikipedia.org/wiki?curid=1196782", "title": "ISDN", "text": ""}
{"id": "1196784", "revid": "110157", "url": "https://it.wikipedia.org/wiki?curid=1196784", "title": "Aarbergen", "text": "Aarbergen \u00e8 un comune tedesco di 6.266 abitanti, situato nel land dell'Assia."}
{"id": "1196785", "revid": "110157", "url": "https://it.wikipedia.org/wiki?curid=1196785", "title": "Abtsteinach", "text": "Abtsteinach \u00e8 un comune tedesco di 2.419 abitanti, situato nel Land dell'Assia."}
{"id": "1196786", "revid": "119047828", "url": "https://it.wikipedia.org/wiki?curid=1196786", "title": "Ahnatal", "text": "Ahnatal \u00e8 un comune tedesco di abitanti, situato nel land dell'Assia.\nNon esiste alcun centro abitato con tale denominazione; si tratta pertanto di un comune sparso.\nAmministrazione.\nGemellaggi.\nAhnatal \u00e8 gemellata con:"}
{"id": "1196787", "revid": "110157", "url": "https://it.wikipedia.org/wiki?curid=1196787", "title": "Alheim", "text": "Alheim \u00e8 un comune tedesco di 5.273 abitanti, situato nel land dell'Assia.\n\u00c8 attraversato, nei suoi sobborghi di Baumbach e Niederellenbach, dalla Fulda."}
{"id": "1196788", "revid": "110157", "url": "https://it.wikipedia.org/wiki?curid=1196788", "title": "Allendorf (Eder)", "text": "Allendorf (Eder) \u00e8 un comune tedesco di 5.736 abitanti, situato nel land dell'Assia.\nNel suo territorio il fiume Eder accoglie le acque dell'affluente Linspher."}
{"id": "1196789", "revid": "1543377", "url": "https://it.wikipedia.org/wiki?curid=1196789", "title": "Allendorf (Lumda)", "text": "Allendorf (Lumda) \u00e8 una citt\u00e0 tedesca di 4.092 abitanti, situato nel land dell'Assia."}
{"id": "1196790", "revid": "767487", "url": "https://it.wikipedia.org/wiki?curid=1196790", "title": "Alsbach-H\u00e4hnlein", "text": "Alsbach-H\u00e4hnlein \u00e8 un comune tedesco di 9.269 abitanti, situato nel Land dell'Assia."}
{"id": "1196791", "revid": "1776051", "url": "https://it.wikipedia.org/wiki?curid=1196791", "title": "Alsfeld", "text": "Alsfeld \u00e8 una citt\u00e0 tedesca di abitanti, situata nel land dell'Assia.\nStoria.\nLa localit\u00e0 viene menzionata per la prima volta in documenti ufficiali nel 1069. Gli scavi archeologici della \"Walpurgiskirche\" hanno dimostrato la presenza di una chiesa risalente al IX secolo-X secolo."}
{"id": "1196792", "revid": "110157", "url": "https://it.wikipedia.org/wiki?curid=1196792", "title": "Altenstadt (Assia)", "text": "Altenstadt \u00e8 un comune tedesco di 12.041 abitanti, situato nel land dell'Assia.\nStoria.\nNelle sue vicinanze fu costruito un antico forte ausiliario dei Romani a partire dalle campagne germaniche di Domiziano dell'83-84, e che rimase attivo fino all'abbandono del limes germanico-retico nel 260 (vedi a tal proposito invasioni barbariche del III secolo)."}
{"id": "1196793", "revid": "110157", "url": "https://it.wikipedia.org/wiki?curid=1196793", "title": "Am\u00f6neburg", "text": "Am\u00f6neburg \u00e8 un comune tedesco di 5.279 abitanti, situato nel land dell'Assia.\nAm\u00f6neburg ha 3 frazioni, di cui una di queste, Rosdorf \u00e8 gemellata con Tuoro sul Trasimeno."}
{"id": "1196794", "revid": "110157", "url": "https://it.wikipedia.org/wiki?curid=1196794", "title": "Angelburg", "text": "Angelburg \u00e8 un comune tedesco di 3.659 abitanti, situato nel land dell'Assia."}
{"id": "1196795", "revid": "110157", "url": "https://it.wikipedia.org/wiki?curid=1196795", "title": "Antrifttal", "text": "Antrifttal \u00e8 un comune tedesco di 2.094 abitanti, situato nel land dell'Assia.\nDall'ottobre 2007 \u00e8 gemellato con il comune di Rosora (AN)"}
{"id": "1196796", "revid": "112066967", "url": "https://it.wikipedia.org/wiki?curid=1196796", "title": "A\u00dflar", "text": "A\u00dflar \u00e8 un comune tedesco di 13.875 abitanti, situato nel land dell'Assia."}
{"id": "1196797", "revid": "110157", "url": "https://it.wikipedia.org/wiki?curid=1196797", "title": "Babenhausen (Assia)", "text": "Babenhausen \u00e8 una citt\u00e0 tedesca di abitanti, situata nel Land dell'Assia."}
{"id": "1196798", "revid": "118189696", "url": "https://it.wikipedia.org/wiki?curid=1196798", "title": "Bad Arolsen", "text": "Bad Arolsen \u00e8 un comune tedesco di 16.664 abitanti, situato nel land dell'Assia. Degno di nota il Castello di Arolsen."}
{"id": "1196799", "revid": "110157", "url": "https://it.wikipedia.org/wiki?curid=1196799", "title": "Bad Camberg", "text": "Bad Camberg \u00e8 un comune tedesco di 14.378 abitanti, situato nel land dell'Assia."}
{"id": "1196800", "revid": "119048202", "url": "https://it.wikipedia.org/wiki?curid=1196800", "title": "Bad Emstal", "text": "Bad Emstal \u00e8 un comune tedesco di abitanti, situato nel land dell'Assia."}
{"id": "1196801", "revid": "110157", "url": "https://it.wikipedia.org/wiki?curid=1196801", "title": "Bad Endbach", "text": "Bad Endbach \u00e8 un comune tedesco di 8.581 abitanti, situato nel land dell'Assia."}
{"id": "1196802", "revid": "110157", "url": "https://it.wikipedia.org/wiki?curid=1196802", "title": "Bad Hersfeld", "text": "Bad Hersfeld \u00e8 un comune tedesco di abitanti, situato nel land dell'Assia. Degna di nota l'Abbazia di Hersfeld.\nA Bad Hersfeld i fiumi Haune, Geisbach e Solz confluiscono nella Fulda.\nOgni anno vi si svolge il festival teatrale Bad Hersfelder Festspiele durante il quale viene assegnato il premio Hersfeld-Preis."}
{"id": "1196803", "revid": "110157", "url": "https://it.wikipedia.org/wiki?curid=1196803", "title": "Bad Homburg vor der H\u00f6he", "text": "Bad Homburg vor der H\u00f6he (nome ufficiale: \"Bad Homburg v.d. H\u00f6he\") \u00e8 una citt\u00e0 di abitanti dell'Assia, in Germania.\n\u00c8 capoluogo del circondario dell'Alto Taunus (targa HG), ed una delle sette citt\u00e0 dell'Assia a fregiarsi del titolo di \"Citt\u00e0 con status speciale\" (\"Sonderstatusstadt\").\nBad Homburg \u00e8 una citt\u00e0 termale e congressuale direttamente confinante con Francoforte sul Meno, ed \u00e8 internazionalmente conosciuta anche per il suo Casin\u00f2, denominato \"la madre di Monte-Carlo\". La citt\u00e0 \u00e8 conosciuta come centro residenziale esclusivo con vari quartieri costituiti da ville prestigiose. Come altre citt\u00e0 del Taunus, Bad Homburg \u00e8 la residenza di molti pendolari che lavorano a Francoforte ma \u00e8 anche la sede di varie aziende la cui forza lavoro \u00e8 costituita a sua volta da non residenti.\nSecondo i dati del 2012, Bad Homburg ha un indice di potere d'acquisto del 156% rispetto alla media della Germania. In tutto il circondario dell'Alto Taunus solo K\u00f6nigstein con il 191% e Kronberg con il 179% hanno un indice di potere d'acquisto superiore.\nGeografia fisica.\nBad Homburg \u00e8 situata a pochi chilometri a nord di Francoforte ai piedi del Taunus. Si situa ad un'altezza compresa tra i 137 e i 250 metri sul livello del mare, con una media di 194 metri.\nStoria.\nIl nome della citt\u00e0 Homburg deriva dal castello Hohenberg. Il termine \"H\u00f6he\" (l'altezza) \u00e8 il nome tradizionale del promontorio del Taunus, quest'ultimo si afferm\u00f2 solo a partire dal XVIII secolo. Il termine \"vor der H\u00f6he\" significa letteralmente \"di fronte all'altezza\", cio\u00e8 [citt\u00e0] sita di fronte al monte del Taunus.\nAnticamente denominata citt\u00e0 di Homburg, la pi\u00f9 antica documentazione circa questa localit\u00e0 risale al 1180, e prove archeologiche confermano insiedamenti risalenti a questo periodo.\nAmministrazione.\nSuddivisione amministrativa.\nBad Homburg si divide in 6 zone (\"Stadtteil\"), corrispondenti all'area urbana (\"Innenstadt\") e a 5 frazioni:"}
{"id": "1196804", "revid": "110157", "url": "https://it.wikipedia.org/wiki?curid=1196804", "title": "Bad Karlshafen", "text": "Bad Karlshafen \u00e8 un comune tedesco di 4.047 abitanti, situato nel land dell'Assia."}
{"id": "1196805", "revid": "110157", "url": "https://it.wikipedia.org/wiki?curid=1196805", "title": "Bad K\u00f6nig", "text": "Bad K\u00f6nig \u00e8 una citt\u00e0 tedesca situata nel land dell'Assia."}
{"id": "1196806", "revid": "74801", "url": "https://it.wikipedia.org/wiki?curid=1196806", "title": "John Gadret", "text": "Carriera.\nAttivo nella categoria Elite del cross a partire dal 2001, nelle stagioni successive vince due campionati nazionali francesi e due Challenge la France Cycliste. In totale nel cross ottiene una decina di successi, partecipando anche a numerose edizioni dei campionati del mondo (miglior risultato l'ottavo posto nel 2007 a Hooglede-Gits).\nPassa professionista su strada nel 2004, e dopo una stagione alla Chocolade Jacques-Wincor Nixdorf e una alla Jartazi-Revor, nel 2006 si accasa alla AG2R La Mondiale, squadra del circuito Pro Tour. Dotato di un fisico minuto, da scalatore, si mette in evidenza al Giro d'Italia 2006, rendendosi protagonista di buone prestazioni in salita, prima di cadere e fratturarsi la clavicola. Nel 2007 ottiene le prime tre vittorie da \"pro\" su strada, una tappa e la classifica finale del Tour de l'Ain, e il Gran Premio del Canton Argovia; si ripete nel 2008 aggiudicandosi una frazione al Tour de l'Ain.\nNella 2010 partecipa sia al Giro d'Italia che al Tour de France. Al Giro si fa notare nella tappa con arrivo sul Terminillo con continui scatti; l'unico piazzamento di rilievo \u00e8 tuttavia il terzo posto rimediato nella cronoscalata di San Vigilio di Marebbe: chiude al tredicesimo posto in classifica, con un ritardo superiore ai 20 minuti dal vincitore Ivan Basso. Al Tour non trova n\u00e9 successi n\u00e9 podi concludendo al diciannovesimo posto a pi\u00f9 di 24 minuti da Alberto Contador, risultando tuttavia il migliore dell'AG2R e il miglior corridore francese nella classifica generale.\nNel 2011 ritorna sulle strade del Giro d'Italia. Questa volta vince l'undicesima tappa, da Tortoreto Lido a Castelfidardo, dedicando il successo allo sfortunato corridore Wouter Weylandt, deceduto per un incidente nove giorni prima. Chiude la corsa al quarto posto (poi divenuto terzo a seguito della squalifica di Alberto Contador), ottenendo il miglior risultato in carriera in un Grande Giro."}
{"id": "1196807", "revid": "110157", "url": "https://it.wikipedia.org/wiki?curid=1196807", "title": "Bad Nauheim", "text": "Bad Nauheim \u00e8 una citt\u00e0 tedesca di abitanti situata nel land dell'Assia.\nStoria.\nFu insediamento militare romano di un'unit\u00e0 ausiliaria (a partire dalla fine del I secolo sotto la dinastia dei Flavi), al termine delle campagne germaniche di Domiziano degli anni 83-84."}
{"id": "1196808", "revid": "110157", "url": "https://it.wikipedia.org/wiki?curid=1196808", "title": "Bad Orb", "text": "Bad Orb \u00e8 una citt\u00e0 tedesca situata nel land dell'Assia."}
{"id": "1196810", "revid": "110157", "url": "https://it.wikipedia.org/wiki?curid=1196810", "title": "Bad Salzschlirf", "text": "Bad Salzschlirf \u00e8 un comune tedesco di 3.091 abitanti, situato nel land dell'Assia.\nNel suo territorio confluiscono i fiumi Lauter e Altefeld formando la Schlitz."}
{"id": "1196813", "revid": "74801", "url": "https://it.wikipedia.org/wiki?curid=1196813", "title": "Bad Schwalbach", "text": "Bad Schwalbach \u00e8 un comune tedesco di abitanti, situato nel land dell'Assia."}
{"id": "1196814", "revid": "110157", "url": "https://it.wikipedia.org/wiki?curid=1196814", "title": "Bad Soden am Taunus", "text": "Bad Soden am Taunus \u00e8 un comune tedesco di abitanti, situato nel land dell'Assia."}
{"id": "1196816", "revid": "110157", "url": "https://it.wikipedia.org/wiki?curid=1196816", "title": "Bad Soden-Salm\u00fcnster", "text": "Bad Soden-Salm\u00fcnster \u00e8 una citt\u00e0 tedesca situata nel land dell'Assia.\nAmministrazione.\nGemellaggi.\nBad Soden-Salm\u00fcster \u00e8 gemellato con:"}
{"id": "1196817", "revid": "110157", "url": "https://it.wikipedia.org/wiki?curid=1196817", "title": "Bad Sooden-Allendorf", "text": "Bad Sooden-Allendorf \u00e8 un comune tedesco di 8.782 abitanti, situato nel land dell'Assia, Germania."}
{"id": "1196819", "revid": "228587", "url": "https://it.wikipedia.org/wiki?curid=1196819", "title": "Bad Vilbel", "text": "Bad Vilbel \u00e8 una citt\u00e0 tedesca situata nel land dell'Assia.\nLa citt\u00e0 \u00e8 famosa per i suoi numerosi centri termali. Il centro cittadino \u00e8 situato a soli 8\u00a0km da Francoforte sul Meno ed \u00e8 attraversato dal fiume Nidda.\nStoria.\nBad Vilbel fu fondata nel 774 (come attestato da alcuni documenti) ma nella zona sono stati ritrovati artefatti di molto precedenti. Nel 1848 durante gli scavi per costruire una ferrovia, fu scoperta una Villa romana in cui vi erano presenti delle Terme romane e un Mosaico; una replica di quest'ultimo \u00e8 esposta nelle moderne spa.\nXX secolo.\nEvoluzione demografica\n La citt\u00e0 di Vilbel ebbe la denominazione di \"Bad\" (spa) nel 1948 per le sue numerose sorgenti d'acqua. L'economia, basata fino agli anni '60 principalmente sulle spa, oggi \u00e8 strettamente correlata all'industria dell'acqua minerale grazie all'acquedotto che collega le numerose sorgenti di Wetterau all'impianto di imbottigliamento \"Hassia\" a Bad Vilbel.\nIl governo del land, con una riforma datata 1971/72, un\u00ec Bad Vilbel (con Heilsberg), Dortelweil, Gronau and Massenheim nella nuova citt\u00e0 di Bad Vilbel. Sin dal 1997 sono state sviluppate grandi aeree residenziali o dedite ad attivit\u00e0 commerciali come il complesso residenziale della zona di Dortelweil-West o il centro commerciale \"Quellenpark\" tra Bad Vilbel, Massenheim e Dortelweil.\nInfrastrutture e trasporti.\n\"Bad Vilbel\" possiede quattro stazione ferroviarie (Bad Vilbel, Bad Vilbel S\u00fcd, Dortelweil and Gronau) sulla Main\u2013Weser Railway, \u00e8 collegata a Francofrote dalla linea S6 della S-Bahn Reno-Meno e dalla linea 34 della RE). Ha accessi alla strada statale A661 e all'autostrada B3."}
{"id": "1196821", "revid": "1305772", "url": "https://it.wikipedia.org/wiki?curid=1196821", "title": "Bad Wildungen", "text": "Bad Wildungen \u00e8 un comune tedesco di 17.891 abitanti, situato nel land dell'Assia."}
{"id": "1196822", "revid": "110157", "url": "https://it.wikipedia.org/wiki?curid=1196822", "title": "Bad Zwesten", "text": "Bad Zwesten \u00e8 un comune tedesco di 4.175 abitanti, situato nel land dell'Assia."}
{"id": "1196823", "revid": "110157", "url": "https://it.wikipedia.org/wiki?curid=1196823", "title": "Battenberg (Eder)", "text": "Battenberg (Eder) \u00e8 una citt\u00e0 tedesca di 5.622 abitanti, situata nel land dell'Assia.\nAmministrazione.\nGemellaggi.\nBattenberg \u00e8 gemellata con:\nLa citt\u00e0 di Battenberg cura un patronato sui profughi di Obergeorgenthal (dal 1951) e Oberleutensdorf (dal 1982); ha relazioni amichevoli con Battenberg (Pfalz) e Loon op Zand."}
{"id": "1196824", "revid": "119047840", "url": "https://it.wikipedia.org/wiki?curid=1196824", "title": "Baunatal", "text": "Baunatal \u00e8 una citt\u00e0 tedesca di abitanti, situata nel \"Land\" dell'Assia.\nNon esiste alcun centro abitato con tale denominazione; si tratta pertanto di un comune sparso.\nGeografia fisica.\n\u00c8 attraversata, nel suo sobborgo di Guntershausen, dalla Fulda."}
{"id": "1196825", "revid": "767487", "url": "https://it.wikipedia.org/wiki?curid=1196825", "title": "Bebra", "text": "Bebra \u00e8 una citt\u00e0 tedesca di 14.520 abitanti, situata nel \"Land\" dell'Assia.\n\u00c8 attraversata dalla Fulda."}
{"id": "1196826", "revid": "88740", "url": "https://it.wikipedia.org/wiki?curid=1196826", "title": "Beerfelden", "text": "Beerfelden \u00e8 una frazione della citt\u00e0 tedesca di Oberzent, nel land dell'Assia. Copre un'area di 71,18 km\u00b2. La popolazione \u00e8 di 6.571 persone (al 31 dicembre 2010).\nStoria.\nIl 1\u00ba gennaio 2018 la citt\u00e0 di Beerfelden venne fusa con i comuni di Hesseneck, Rothenberg e Sensbachtal, formando la citt\u00e0 di Oberzent."}
{"id": "1196827", "revid": "110157", "url": "https://it.wikipedia.org/wiki?curid=1196827", "title": "Berkatal", "text": "Berkatal \u00e8 un comune tedesco di 1.754 abitanti, situato nel land dell'Assia."}
{"id": "1196828", "revid": "74801", "url": "https://it.wikipedia.org/wiki?curid=1196828", "title": "Beselich", "text": "Beselich \u00e8 un comune tedesco di abitanti, situato nel land dell'Assia."}
{"id": "1196829", "revid": "1776051", "url": "https://it.wikipedia.org/wiki?curid=1196829", "title": "Biblis", "text": "Biblis \u00e8 un comune tedesco di 8.907 abitanti, situato nel Land dell'Assia."}
{"id": "1196830", "revid": "196390", "url": "https://it.wikipedia.org/wiki?curid=1196830", "title": "Ghiacciaio di Ross", "text": ""}
{"id": "1196831", "revid": "2196201", "url": "https://it.wikipedia.org/wiki?curid=1196831", "title": "Bickenbach (Assia)", "text": "Bickenbach \u00e8 un comune tedesco di 5.423 abitanti, situato nel Land dell'Assia."}
{"id": "1196832", "revid": "110157", "url": "https://it.wikipedia.org/wiki?curid=1196832", "title": "Biebergem\u00fcnd", "text": "Biebergem\u00fcnd \u00e8 un comune tedesco di 8.381 abitanti, situato nel land dell'Assia."}
{"id": "1196833", "revid": "110157", "url": "https://it.wikipedia.org/wiki?curid=1196833", "title": "Biebertal", "text": "Biebertal \u00e8 un comune tedesco di 10.285 abitanti, situato nel land dell'Assia."}
{"id": "1196834", "revid": "110157", "url": "https://it.wikipedia.org/wiki?curid=1196834", "title": "Biebesheim am Rhein", "text": "Biebesheim am Rhein \u00e8 un comune tedesco di 6.503 abitanti, situato nel land dell'Assia.\nAmministrazione.\nGemellaggi.\nBiebesheim \u00e8 gemellata con:"}
{"id": "1196836", "revid": "767487", "url": "https://it.wikipedia.org/wiki?curid=1196836", "title": "Biedenkopf", "text": "Biedenkopf \u00e8 un comune tedesco di 13.599 abitanti, situato nel land dell'Assia."}
{"id": "1196837", "revid": "110157", "url": "https://it.wikipedia.org/wiki?curid=1196837", "title": "Birkenau (Germania)", "text": "Birkenau \u00e8 un comune tedesco di 10.977 abitanti, situato nel Land dell'Assia."}
{"id": "1196838", "revid": "144796", "url": "https://it.wikipedia.org/wiki?curid=1196838", "title": "Massimiliano III Giuseppe di Baviera", "text": ""}
{"id": "1196839", "revid": "146644", "url": "https://it.wikipedia.org/wiki?curid=1196839", "title": "Stazione Zucchelli", "text": ""}
{"id": "1196841", "revid": "125686578", "url": "https://it.wikipedia.org/wiki?curid=1196841", "title": "Campionato mondiale di calcio femminile 2007", "text": "Il Campionato mondiale di calcio femminile 2007, quinta edizione ufficiale della manifestazione, si \u00e8 disputato in Cina dal 10 al 30 settembre 2007. In origine la Cina era stata scelta per ospitare il torneo del 2003, ma lo diffusione dell'epidemia di SARS nel paese costrinse la FIFA a spostare l'evento negli Stati Uniti d'America. Di conseguenza, la FIFA assegn\u00f2 l'evento successivo alla Cina.\nIl torneo si apr\u00ec a Shanghai con una vittoria record della sull' per 11-0, facendo registrare allora la pi\u00f9 ampia vittoria e il pi\u00f9 alto numero di gol realizzati in una gara nella storia del campionato mondiale di calcio femminile. Ancora la Germania fu protagonista nella finale in cui batt\u00e9 il 2-0, concludendo il torneo senza subire reti e diventando la prima nazionale a vincere due titoli consecutivi.\nCitt\u00e0 e stadi.\nCinque stadi furono scelti per ospitare le gare della competizione.\nQualificazioni.\nLa FIFA annunci\u00f2 la distribuzione dei posti per le sei federazioni per la definizione delle 16 squadre nazionali partecipanti al campionato mondiale 2007:\nArbitri.\nPer la competizione vennero scelti dal \"FIFA's Refereeing Department\" 14 arbitri e 22 assistenti da tutto il mondo, per dirigere le 32 gare del torneo.\nDella rosa iniziale dei 42 arbitri a disposizione, 6 furono esclusi dopo i test atletici e rimase un gruppo di 36 ufficiali di gara. Gli Stati Uniti furono l'unico paese rappresentato da due direttori di gara.\nSorteggio.\nIl sorteggio dei gruppi avvenne il 22 aprile 2007 a Wuhan, dopo il completamento della fase di qualificazione. La FIFA sorteggi\u00f2 automaticamente la nazione ospitante e la campionessa in carica in due gironi diversi, mettendo la nel gruppo D e la nel gruppo A. Per determinate quali squadre dovessero occupare la prima posizione nei gruppi B e C fu usata la classifica mondiale femminile della FIFA del marzo 2007, che vedeva la nazionale degli al primo posto, la Germania seconda e la terza, quindi Stati Uniti e Norvegia vennero selezionate.\nIn un girone non potevano affrontarsi squadre della stessa confederazione, escluse quelle della UEFA che potevano essere al massimo due per ogni gruppo. Il gruppo B venne denominato il \"gruppo della morte\", per la presenza di tre delle cinque migliori squadre del ranking del giugno 2007, l'ultimo rilasciato prima della competizione: Stati Uniti (prima), (terza) e (quinta) che, insieme alla , furono le stesse quattro squadre che si affrontarono nel gruppo A nell'edizione del 2003, quando Stati Uniti e Svezia passarono il turno.\nStatistiche.\nClassifica marcatrici.\nAutoreti"}
{"id": "1196844", "revid": "110157", "url": "https://it.wikipedia.org/wiki?curid=1196844", "title": "Birstein", "text": "Birstein \u00e8 un comune tedesco di 6.598 abitanti, situato nel land dell'Assia."}
{"id": "1196845", "revid": "110157", "url": "https://it.wikipedia.org/wiki?curid=1196845", "title": "Bischoffen", "text": "Bischoffen \u00e8 un comune tedesco di 3.554 abitanti, situato nel land dell'Assia."}
{"id": "1196846", "revid": "113708358", "url": "https://it.wikipedia.org/wiki?curid=1196846", "title": "Bischofsheim (Assia)", "text": "Bischofsheim \u00e8 un comune tedesco di 12.365 abitanti, situato nel land dell'Assia."}
{"id": "1196847", "revid": "110157", "url": "https://it.wikipedia.org/wiki?curid=1196847", "title": "Borken (Hessen)", "text": "Borken (Hessen) \u00e8 una citt\u00e0 tedesca di 13.451 abitanti, situata nel land dell'Assia."}
{"id": "1196848", "revid": "117331468", "url": "https://it.wikipedia.org/wiki?curid=1196848", "title": "Brachttal", "text": "Brachttal \u00e8 un comune tedesco di 5.133 abitanti nel 2013, situato nel land dell'Assia."}
{"id": "1196849", "revid": "439868", "url": "https://it.wikipedia.org/wiki?curid=1196849", "title": "Braunfels", "text": "Braunfels \u00e8 un comune tedesco di abitanti, situato nel land dell'Assia."}
{"id": "1196850", "revid": "110157", "url": "https://it.wikipedia.org/wiki?curid=1196850", "title": "Brechen", "text": "Brechen \u00e8 un comune tedesco di 6.744 abitanti, situato nel land dell'Assia."}
{"id": "1196851", "revid": "110157", "url": "https://it.wikipedia.org/wiki?curid=1196851", "title": "Breidenbach (Germania)", "text": "Breidenbach \u00e8 un comune tedesco di 7.018 abitanti, situato nel land dell'Assia."}
{"id": "1196852", "revid": "110157", "url": "https://it.wikipedia.org/wiki?curid=1196852", "title": "Breitenbach am Herzberg", "text": "Breitenbach am Herzberg (ufficialmente Breitenbach a. Herzberg) \u00e8 un comune tedesco di 1.919 abitanti, situato nel land dell'Assia."}
{"id": "1196853", "revid": "110157", "url": "https://it.wikipedia.org/wiki?curid=1196853", "title": "Breitscheid (Assia)", "text": "Breitscheid \u00e8 un comune tedesco di 5.081 abitanti, situato nel land dell'Assia."}
{"id": "1196854", "revid": "110157", "url": "https://it.wikipedia.org/wiki?curid=1196854", "title": "Brensbach", "text": "Brensbach \u00e8 un comune tedesco di 5.423 abitanti, situato nel land dell'Assia."}
{"id": "1196855", "revid": "110157", "url": "https://it.wikipedia.org/wiki?curid=1196855", "title": "Breuberg", "text": "Breuberg \u00e8 una citt\u00e0 tedesca situata nel land dell'Assia."}
{"id": "1196856", "revid": "119048209", "url": "https://it.wikipedia.org/wiki?curid=1196856", "title": "Breuna", "text": "Breuna \u00e8 un comune tedesco di abitanti, situato nel land dell'Assia."}
{"id": "1196857", "revid": "767487", "url": "https://it.wikipedia.org/wiki?curid=1196857", "title": "Brombachtal", "text": "Brombachtal \u00e8 un comune tedesco di 3.693 abitanti, situato nel land dell'Assia."}
{"id": "1196858", "revid": "110157", "url": "https://it.wikipedia.org/wiki?curid=1196858", "title": "Bromskirchen", "text": "Bromskirchen \u00e8 un comune tedesco di 1.962 abitanti, situato nel land dell'Assia."}
{"id": "1196859", "revid": "110157", "url": "https://it.wikipedia.org/wiki?curid=1196859", "title": "Bruchk\u00f6bel", "text": "Bruchk\u00f6bel \u00e8 una citt\u00e0 tedesca situata nel land dell'Assia."}
{"id": "1196860", "revid": "110157", "url": "https://it.wikipedia.org/wiki?curid=1196860", "title": "B\u00fcdingen", "text": "B\u00fcdingen \u00e8 una citt\u00e0 tedesca situata nel land dell'Assia."}
{"id": "1196861", "revid": "110157", "url": "https://it.wikipedia.org/wiki?curid=1196861", "title": "Burghaun", "text": "Burghaun \u00e8 un comune tedesco di 6.699 abitanti, situato nel land dell'Assia."}
{"id": "1196862", "revid": "62004", "url": "https://it.wikipedia.org/wiki?curid=1196862", "title": "Simon Gerrans", "text": "Professionista dal 2005 al 2018, in carriera ha vinto la Milano-Sanremo 2012, la Liegi-Bastogne-Liegi 2014, due tappe al Tour de France, una al Giro d'Italia e una alla Vuelta a Espa\u00f1a, quattro edizioni del Tour Down Under e due titoli nazionali in linea. Nel 2014 \u00e8 stato vicecampione del mondo, classificandosi secondo nella prova in linea iridata a Ponferrada dietro a Micha\u0142 Kwiatkowski.\nCarriera.\nGli esordi.\nSimon Gerrans cominci\u00f2 a praticare il ciclismo all'et\u00e0 di 17 anni come rieducazione dopo un incidente in motocross in cui si era infortunato ad un ginocchio: a consigliargli tale attivit\u00e0 fu l'ex corridore professionista Phil Anderson, all'epoca suo vicino di tenuta nella citt\u00e0 rurale di Jamieson e in seguito suo primo allenatore. Nel 2002 Gerrans si classific\u00f2 quinto al campionato australiano Elite su strada, e vinse il titolo nazionale Under-23.\nL'anno successivo pass\u00f2 tra le file della squadra norvegese Team Ringerike, in cui rest\u00f2 fino ad agosto, per poi passate nella squadra portoghese Carvalhelhos-Boavista come tirocinante. Partecip\u00f2 al Tour de l'Avenir, concludendolo al cinquantaduesimo posto, ma non prosegu\u00ec oltre l'esperienza europea. Di ritorno in Australia al termine della stagione, vinse la Melbourne to Warrnambool Classic con la maglia della sua societ\u00e0, il Carnegie Caulfield Cycling Club.\nSu consiglio del connazionale Baden Cooke, Gerrans si trasfer\u00ec nel 2004 alla Union Cycliste Nantes Atlantique: quell'anno gareggi\u00f2 nella categoria dilettanti in Francia, e si aggiudic\u00f2 la classifica nazionale della Federciclismo francese, con sette successi in corse nazionali e piazzamenti al Ringerike Grand Prix (secondo) e al Ruban Granitier Breton (terzo).\nDurante l'estate pass\u00f2 alla AG2R Pr\u00e9voyance come tirocinante, per poi firmare un contratto da professionista di due anni valido a partire dalla stagione 2005. Nel finale di stagione si classific\u00f2 secondo alla Paris-Corr\u00e8ze; partecip\u00f2 infine per la prima volta ai campionati del mondo, a Verona: impegnato nella prova in linea Elite, si ritir\u00f2 durante la corsa.\n2005-2008: i primi anni da professionista.\nNel 2005, al primo anno da \"pro\", conquist\u00f2 quattro successi: il Tour du Finist\u00e8re, il Gran Premio Industria Commercio Artigianato Carnaghese e una tappa e la classifica generale dello Herald Sun Tour. Aggiunse piazzamenti al Circuit des Ardennes (quarto), al Gran Premio Industria e Commercio di Prato (sesto), al Tour Down Under (settimo) e alla Freccia del Brabante (ottavo). Partecip\u00f2 nello stesso anno al suo primo Tour de France, ottenendo un terzo posto nella diciassettesima tappa, quella pirenaica con arrivo a Revel.\nAll'inizio del 2006 vinse la principale corsa a tappe australiana, il Tour Down Under. In febbraio si frattur\u00f2 la clavicola al Grand Prix d'Ouverture La Marseillaise: venne operato, ma la cicatrice s'infett\u00f2 durante la Tirreno-Adriatico, e dovette cos\u00ec sottoporsi nuovamente ad un'operazione, dovendo rifiutare la convocazione per i Giochi del Commonwealth. Partecip\u00f2 successivamente al Tour de France e vinse nuovamente, alla fine dell'anno, lo Herald Sun Tour in Australia. Nel 2007 vinse il Grand Prix de Plumelec-Morbihan, poi firm\u00f2 per la stagione seguente con la Cr\u00e9dit Agricole.\nCon la divisa della nuova squadra conquist\u00f2 la prima vittoria in marzo, al Crit\u00e9rium International, aggiudicandosi la semitappa con arrivo a Montherm\u00e9 e la classifica scalatori. In giugno vinse la prima tappa della Route du Sud e si classific\u00f2 quarto nella classifica generale. A seguire partecip\u00f2 al suo quarto Tour de France, aggiudicandosi la quindicesima tappa: nell'occasione, dopo essere andato in una fuga con Egoi Mart\u00ednez, Danny Pate e Jos\u00e9 Luis Arrieta, li stacc\u00f2 all'arrivo a Prato Nevoso. Alla sua vittoria della tappa \u00e8 stato dedicato nel 2018 il nome del tornante n.7 della salita dei campioni. In agosto venne selezionato per i Giochi olimpici di Pechino: partecip\u00f2 alla corsa in linea, classificandosi trentasettesimo.\n2009-2012: l'affermazione e la vittoria alla Sanremo.\nDopo lo scioglimento della Cr\u00e9dit Agricole, avvenuto al termine dell'anno, Gerrans firm\u00f2 un contratto di due anni con la nuova formazione svizzera Cerv\u00e9lo TestTeam; lo stesso fecero quattro suoi compagni di squadra, tra cui il velocista Thor Hushovd. Nelle classiche delle Ardenne in aprile l'australiano ottenne i migliori risultati della squadra: settimo all'Amstel Gold Race, ottavo alla Freccia Vallone e sesto alla Liegi-Bastogne-Liegi. Nel mese seguente port\u00f2 la Cerv\u00e9lo alla prima vittoria in un Grande giro, in occasione della quattordicesima tappa del Giro d'Italia, con arrivo in salita al Santuario di San Luca.\nIn agosto vinse anche il Grand Prix de Ouest-France a Plouay, mentre in settembre fece sua la decima tappa della Vuelta a Espa\u00f1a, diventando in tal modo il primo australiano capace di vincere tappe in tutti e tre i Grandi Giri. Concluse al decimo posto la gara in linea Elite dei campionati del mondo di Mendrisio. Dal 2010 al 2011 gareggi\u00f2 per il Team Sky: consegu\u00ec un solo successo, quella nella classifica finale del Giro di Danimarca 2011, ma anche alcuni piazzamenti di rilievo come il terzo posto all'Amstel Gold Race 2011 e il secondo al Grand Prix de Ouest-France dello stesso anno. Partecip\u00f2 inoltre al Tour de France sia nel 2010 (dovette per\u00f2 ritirarsi a causa di una frattura al braccio) che nel 2011.\nNel 2012 si trasfer\u00ec tra le file della neonata formazione australiana GreenEDGE Cycling Team. Si aggiudic\u00f2 la vittoria del titolo nazionale in linea, e diede poi alla GreenEDGE il primo successo nel World Tour, con la vittoria finale nel Tour Down Under. Il 17 marzo si aggiudic\u00f2 quindi la vittoria della Milano-Sanremo, una delle cinque \"classiche monumento\": nell'occasione super\u00f2 in volata ristretta lo svizzero Fabian Cancellara e l'italiano Vincenzo Nibali. Tra agosto e settembre si classific\u00f2 infine secondo alla Cl\u00e1sica San Sebasti\u00e1n, primo al Grand Prix de Qu\u00e9bec e quarto al Grand Prix de Montr\u00e9al. Concluse la stagione al sesto posto nella classifica individuale World Tour.\n2013-2014: le vittorie alla Liegi e al Tour.\nInizia il 2013 aggiudicandosi una tappa del Tour Down Under. Tra marzo e aprile fa quindi sue una frazione alla Volta Ciclista a Catalunya e alla Vuelta al Pa\u00eds Vasco, e conclude quindi terzo all'Amstel Gold Race e decimo alla Liegi-Bastogne-Liegi. Al seguente Tour de France conquista la terza tappa a Calvi davanti a Peter Sagan e l'indomani, con il successo della sua Orica-GreenEDGE nella cronometro a squadre di Nizza, veste la maglia gialla di \"leader\" della generale. Mantiene il primato per due giorni, perdendo la maglia dopo la tappa di Montpellier.\nApre la stagione 2014 vincendo il titolo nazionale in linea e quindi una tappa e la classifica finale del Tour Down Under; in aprile riesce a tagliare il traguardo per primo della Liegi-Bastogne-Liegi, che diventa cos\u00ec la sua seconda classica monumento vinta. In settembre, dopo aver trionfato nelle due corse canadesi del World Tour (Grand Prix Cycliste de Qu\u00e9bec e Grand Prix Cycliste de Montr\u00e9al), ottiene il secondo posto nella prova in linea Elite dei campionati del mondo su strada svoltisi a Ponferrada.\nNell'agosto 2018, dopo aver disputato il Tour de France vincendo la cronometro a squadre in maglia BMC, annuncia il ritiro al termine della stagione."}
{"id": "1196863", "revid": "767487", "url": "https://it.wikipedia.org/wiki?curid=1196863", "title": "Burgwald", "text": "Burgwald \u00e8 un comune tedesco di 5.169 abitanti, situato nel land dell'Assia."}
{"id": "1196864", "revid": "110157", "url": "https://it.wikipedia.org/wiki?curid=1196864", "title": "B\u00fcrstadt", "text": "B\u00fcrstadt \u00e8 una citt\u00e0 tedesca di 15.972 abitanti, situata nel Land dell'Assia."}
{"id": "1196865", "revid": "110157", "url": "https://it.wikipedia.org/wiki?curid=1196865", "title": "Buseck", "text": "Buseck \u00e8 un comune tedesco di 13.315 abitanti, situato nel land dell'Assia."}
{"id": "1196866", "revid": "110157", "url": "https://it.wikipedia.org/wiki?curid=1196866", "title": "B\u00fcttelborn", "text": "B\u00fcttelborn \u00e8 un comune tedesco di 13.125 abitanti, situato nel land dell'Assia."}
{"id": "1196867", "revid": "110157", "url": "https://it.wikipedia.org/wiki?curid=1196867", "title": "Butzbach", "text": "Butzbach \u00e8 una citt\u00e0 tedesca situata nel land dell'Assia.\nStoria.\nFu un forte militare romano del limes germanico-retico di un'unit\u00e0 ausiliaria dalla fine del principato di Domiziano/ inizi di quello di Traiano (93-100 circa)."}
{"id": "1196868", "revid": "119048217", "url": "https://it.wikipedia.org/wiki?curid=1196868", "title": "Calden", "text": "Calden \u00e8 un comune tedesco di abitanti, situato nel land dell'Assia."}
{"id": "1196869", "revid": "110157", "url": "https://it.wikipedia.org/wiki?curid=1196869", "title": "C\u00f6lbe", "text": "C\u00f6lbe \u00e8 un comune tedesco di 7.037 abitanti, situato nel land dell'Assia."}
{"id": "1196870", "revid": "110157", "url": "https://it.wikipedia.org/wiki?curid=1196870", "title": "Cornberg", "text": "Cornberg \u00e8 un comune tedesco di 1.619 abitanti, situato nel land dell'Assia."}
{"id": "1196871", "revid": "767487", "url": "https://it.wikipedia.org/wiki?curid=1196871", "title": "Dautphetal", "text": "Dautphetal \u00e8 un comune tedesco di 12.008 abitanti, situato nel land dell'Assia."}
{"id": "1196872", "revid": "110157", "url": "https://it.wikipedia.org/wiki?curid=1196872", "title": "Dieburg", "text": "Dieburg \u00e8 una citt\u00e0 tedesca di 15.319 abitanti, situata nel Land dell'Assia."}
{"id": "1196873", "revid": "110157", "url": "https://it.wikipedia.org/wiki?curid=1196873", "title": "Diemelsee", "text": "Diemelsee \u00e8 un comune tedesco di 5.834 abitanti, situato nel land dell'Assia."}
{"id": "1196874", "revid": "110157", "url": "https://it.wikipedia.org/wiki?curid=1196874", "title": "Diemelstadt", "text": "Diemelstadt \u00e8 un comune tedesco di 5.575 abitanti, situato nel land dell'Assia."}
{"id": "1196875", "revid": "110157", "url": "https://it.wikipedia.org/wiki?curid=1196875", "title": "Dietzenbach", "text": "Dietzenbach \u00e8 un comune tedesco di abitanti, situato nel land dell'Assia."}
{"id": "1196876", "revid": "1684799", "url": "https://it.wikipedia.org/wiki?curid=1196876", "title": "Dietzh\u00f6lztal", "text": "Dietzh\u00f6lztal \u00e8 un comune tedesco di 6.693 abitanti, situato nel land dell'Assia."}
{"id": "1196877", "revid": "110157", "url": "https://it.wikipedia.org/wiki?curid=1196877", "title": "Dillenburg", "text": "Dillenburg \u00e8 un comune tedesco di 24.533 abitanti, situato nel land dell'Assia, sulle rive della Dill."}
{"id": "1196878", "revid": "110157", "url": "https://it.wikipedia.org/wiki?curid=1196878", "title": "Dipperz", "text": "Dipperz \u00e8 un comune tedesco di 3.405 abitanti, situato nel land dell'Assia."}
{"id": "1196880", "revid": "149727", "url": "https://it.wikipedia.org/wiki?curid=1196880", "title": "Dornburg (Assia)", "text": ""}
{"id": "1196881", "revid": "110157", "url": "https://it.wikipedia.org/wiki?curid=1196881", "title": "Dreieich", "text": "Dreieich (IPA: ) \u00e8 una citt\u00e0 tedesca di 41.345 abitanti, situato nel land dell'Assia. Il nome Dreieich originalmente denominava una riserva di caccia (\"Wildbann\") dell'Imperatore del Sacro Romano Impero. Il territorio del Wildbann Dreieich era pi\u00f9 grande del territorio della citt\u00e0 moderna, che risult\u00f2 dalla fusione dei comuni di Buchschlag, G\u00f6tzenhain e Offenthal con le citt\u00e0 di Dreieichenhain e Sprendlingen. Questa fusione venne effettuata per la riforma comunale dell'Assia nel 1977.\nGeografia fisica.\nDreieich \u00e8 situato nel Circondario di Offenbach tra Francoforte e Darmstadt.\nLa frazione pi\u00f9 grande di Dreieich \u00e8 Sprendlingen con circa 20.000 abitanti. L'ex strada statale 3 da Francoforte a Darmstadt attraversa Sprendlingen completamente da nord a sud. Buchschlag \u00e8 situato all'ovest di Sprendlingen accanto alla Ferrovia da Francoforte a Darmstadt. A sud-est di Sprendlingen si trova Dreieichenhain e G\u00f6tzenhain \u00e8 situato a sud-est di Dreieichenhain. Entrambi sono attraversato dal 50\u00ba parallelo di latitudine nord. Le frazioni G\u00f6tzenhain, Dreieichenhain, Sprendlingen e Buschschlag sono traversato del Hengstbach, che sbocca nel Reno.\nOffenthal \u00e8 situato a sud di G\u00f6tzenhain. La strada statale 486 da R\u00fcsselsheim a Dieburg costeggia Offenthal.\nIl punto pi\u00f9 basso del territorio di Dreieich \u00e8 vicino a Buchschlag, dove lo Hengstbach esce dal territorio del comune. A est di Offenthal si trova il punto pi\u00f9 alto al pendio della Bulau.\nStemmi.\nStemma di Dreieich.\n\"In Silber ein roter Schild mit silbernem Hirsch, dar\u00fcber wachsender, f\u00fcnfbl\u00e4ttriger Eichenzweig mit drei goldenen Eicheln.\"\n\"D'argento uno scudo rosso caricato da un cervo d'argento, di sopra crescendo un ramo di quercia con cinque foglie e tre ghiande d'oro\"\nLo stemma venne conferito a Dreieich il 5 ottobre 1979. Il cervo ricorda della leggenda dello \"Hirschsprung\" (salto del cervo) nel campo di Sprendlingen. Le cinque foglie simboleggiano le cinque frazioni e le tre ghiande il nome Dreieich, che significa \"tre querce\".\nStoria.\nI pi\u00f9 vecchi paesi di Dreieich sono Sprendlingen e Offenthal. La loro primo testimonianza storica risale all'834, una chiesa a Sprendlingen venne menzionata nell'880. Per il suffisso \"-ingen\", che indica un'origine alemanna, e per la chiesa dedicata a san Lorenzo, \u00e8 probabile che Sprendlingen sia ancora pi\u00f9 antica.\nNell'XI secolo il castello \"Burg Hayn\" venne costruito da Eberhard von Hagen in luogo di una villa di caccia, preteso fondata di Carlomagno. Accanto al questo castello si form\u00f2 il paese di Hayn in der Dreieich (dopo il 1840 Dreieichenhain), che venne dichiarato citt\u00e0 nel 1256.\nG\u00f6tzenhain venne fondato alla fine dell'XI secolo. Il primo testimonio del paese fu nel 1318.\nFino alla loro estinzione nel 1255, i signori di Hagen (pi\u00f9 tardi chiamati Hagen-M\u00fcnzenberg) governavano a nome dell'Imperatore il territorio del \"Wildbann Dreieich\". I signori di Falkenstein ereditarono il dominio del territorio di Dreieich. Dopo l'estinzione dei signori di Falkenstein i conti d'Isenburg presero il potere sul territorio.\nI langravi d'Assia avevano il diritto di designare il parroco di Sprendlingen. Nel 1528 Filippo I d'Assia design\u00f2 il teologo luterano Erasmus Alberus. Dunque i paesi di Dreieich si convertirono al protestantesimo, pi\u00f9 precisamente al luteranesimo. Alla fine del XVI secolo i conti d'Isenburg si convertirono al calvinismo. Ne risultarono controversie tra la popolazione e l'autorit\u00e0 per pi\u00f9 di 200 anni. A Dreieichenhain c'erano anche conflitti tra le truppe d'Isenburg e di Hanau, perch\u00e9 un sesto di Dreieichenhain appartenne ai conti luterani di Hanau-M\u00fcnzenberg.\nTra 1806 e 1813 il principato d'Isenburg faceva parte della Confederazione del Reno. Dopo il Congresso di Vienna, l'Austria ottenne il dominio del principato d'Isenburg nel 1815. Gi\u00e0 1816 l'imperatore austriaco cedette Isenburg al Granduce d'Assia. I paesi di Dreieich facevano parte del Granducato d'Assia.\nNel 1879 s'inaugur\u00f2 la stazione di Sprendlingen (dal 1927 Buchschlag-Sprendlingen e dal 1998 Dreieich-Buchschlag) sulla ferrovia da Francoforte a Darmstadt. Al momento della sua inaugurazione la stazione si trovava nel bosco Mitteldick all'ovest di Sprendlingen. Accanto a questa stazione Jakob Latscha fond\u00f2 Buchschlag nel 1904. Lo scopo di Latscha era creare una zona residenziale per i francofortesi, che volevano vivere nel verde. Nel 1905 s'inaugur\u00f2 la \"Dreieichbahn, \"una ferrovia, che corre dalla stazione a Buchschlag per Sprendlingen, Dreieichenhain, G\u00f6tzenhain, Offenthal e Urberach a Ober-Roden.\nPer l'incremento demografico dopo la seconda guerra mondiale, Sprendlingen contava pi\u00f9 di 10.000 abitanti. Perci\u00f2 il Ministero dello Stato dell'Assia confer\u00ec il titolo di citt\u00e0 a Sprendlingen il 28 maggio 1947.\nLa riforma comunale dell'Assia nel 1977 forz\u00f2 la fusione di Buchschlag, Sprendlingen, Dreieichenhain, G\u00f6tzenhain e Offenthal. L'amministrazione di Dreieich prima risiedeva nel vecchio municipio di Sprendlingen. 2005 un nuovo municipio venne edificato a Sprendlingen.\nNel 1977 Dreieich ospit\u00f2 lo Hessentag, la festa annuale dell'Assia.\nCultura e luoghi d'interesse.\nDreieichenhain \u00e8 conosciuto per la sua sagra (\"Kerb\" in dialetto locale), chiamata \"Haaner Kerb\", che si tiene ogni anno a Pentecoste. Questa sagra \u00e8 una delle pi\u00f9 grande dell'Assia meridionale. Anche nelle frazione di Sprendlingen, G\u00f6tzenhain e Offenthal \u00e8 celebrata una \"Kerb\". La data della \"Sprendlinger Kerb\" \u00e8 il 10 agosto, il giorno del martirio di san Lorenzo. Se il 10 agosto cade di domenica, la \"Kerb\" \u00e8 celebrata durante questa fine settimana, altrimenti nella fine settimana seguente. Le \"Kerb\" di G\u00f6tzenhain e Offenthal si celebra in autunno. Si \u00e8 celebrata la 300\u00b0 \"Kerb\" a Sprendlingen nel 2016 e a Dreieichenhain nel 2018.\nIl 3 ottobre, Giorno dell'unit\u00e0 tedesca, si celebra il \"Stadtfest\" (festa della citt\u00e0) per la \"Frankfurter Stra\u00dfe\" a Sprendlingen.\nNei centri storici di Dreieich si trovano molte case a graticcio, particolarmente nel borgo medievale di Dreieichenhain, che \u00e8 quasi completamente recinto delle mura medievali. Inoltre si trova la rovina del castello \"Burg Hayn\", dove sono situati la chiesa di Dreieichenhain e il museo storico della Dreieich. Nella corte del castello c'\u00e8 un teatro all'aperto, che \u00e8 regolarmente usato durante l'estate.\nNotevole sono anche le chiese protestanti di Sprendlingen e di G\u00f6tzenhain, che sono esempi del barocco rurale tedesco, e la chiesa gotica di Offenthal.\nA Buchschlag si trovano molte case rappresentative dell'Art Nouveau.\nTra G\u00f6tzenhain e Offenthal si trova il castello di Philippseich, che era una delle residenze dei conti d'Isenburg. Il castello \u00e8 propriet\u00e0 privata, per\u00f2 la chiesa di Philippseich \u00e8 usata dalla parrocchia protestante di G\u00f6tzenhain.\nLo \"Hofgut Neuhof\" \u00e8 un podere situata alla strada da G\u00f6tzenhain a Neu-Isenburg, a est di Sprendlingen. Al \"Neuhof\" appartiene anche un campo da golf. Vicino al \"Neuhof\", nella collina \"Die Hub\", si trova una piramide formata da bastoni di legno. La piramide \u00e8 un belvedere ben noto perch\u00e9 da essa si possono vedere i grattacieli di Francoforte e la montagna del Taunus. \nSociet\u00e0.\nPopolazione.\nLa citt\u00e0 di Dreieich ha 41.345 abitanti. La tabella seguente mostra l'evoluzione del numero di abitanti."}
{"id": "1196882", "revid": "110157", "url": "https://it.wikipedia.org/wiki?curid=1196882", "title": "Driedorf", "text": "Driedorf \u00e8 un comune tedesco di 5.235 abitanti, situato nel land dell'Assia."}
{"id": "1196883", "revid": "110157", "url": "https://it.wikipedia.org/wiki?curid=1196883", "title": "Ebersburg", "text": "Ebersburg \u00e8 un comune tedesco di 4.585 abitanti, situato nel land dell'Assia."}
{"id": "1196884", "revid": "110157", "url": "https://it.wikipedia.org/wiki?curid=1196884", "title": "Ebsdorfergrund", "text": "Ebsdorfergrund \u00e8 un comune tedesco di 8.993 abitanti, situato nel land dell'Assia.\nIl comune \u00e8 costituito da diverse localit\u00e0: Beltershausen-Frauenberg, Dreihausen, Ebsdorf, Hachborn, Heskem con M\u00f6lln, Ilschhausen, Leidenhofen, Rauischholzhausen, Ro\u00dfberg, Wermertshausen, Wittelsberg."}
{"id": "1196885", "revid": "110157", "url": "https://it.wikipedia.org/wiki?curid=1196885", "title": "Echzell", "text": "Echzell \u00e8 un comune tedesco di 5.951 abitanti, situato nel land dell'Assia.\nStoria.\nFu uno dei forti militari romani di un'unit\u00e0 ausiliaria pi\u00f9 grandi dell'intero Limes germanico-retico con i suoi 5,2 ettari (a partire dal 90 circa, sotto Domiziano)."}
{"id": "1196886", "revid": "1186766", "url": "https://it.wikipedia.org/wiki?curid=1196886", "title": "Ederm\u00fcnde", "text": "Ederm\u00fcnde \u00e8 un comune tedesco di 7.359 abitanti, situato nel land dell'Assia.\nNel sobborgo di Grifte ha luogo la confluenza dell'Eder nella Fulda."}
{"id": "1196887", "revid": "110157", "url": "https://it.wikipedia.org/wiki?curid=1196887", "title": "Edertal", "text": "Edertal \u00e8 un comune tedesco di 7.171 abitanti, situato nel land dell'Assia.\n\u00c8 bagnato dal fiume Eder."}
{"id": "1196888", "revid": "2091899", "url": "https://it.wikipedia.org/wiki?curid=1196888", "title": "Egelsbach", "text": "Egelsbach \u00e8 un comune tedesco di 9.570 abitanti, situato nel land dell'Assia.\nGeografia.\nTerritorio.\nEgelsbach \u00e8 uno dei 13 comuni del distretto di Offenbach. Si trova a 117 metri sul livello del mare e si estende per 14,82 km\u00b2 (10 dei quali composti da boschi, fattorie e terreni). Confina a nord-est con il comune di Langen, a sud con la citt\u00e0 di Darmstadt ed a ovest con la cittadina di M\u00f6rfelden-Walldorf.\nStoria.\nNel 1275, Egelsbach ebbe la sua prima menzione documentaria, apparteneva alla Dinastia dei Falkenstein. Nel 1486, conclusasi la dinastia maschile degli stessi, il territorio fu ereditato dalla Contea di Isenburg. Nel 1526 dopo la riforma dei territori, divenne un villaggio.\nEconomia.\nLa popolazione ha un reddito di 24724 euro procapite, 119,9% rispetto alla quota nazionale.\nInfrastrutture e trasporti.\nIl comune beneficia della sua posizione centrale. \u00c8 collegato alla rete Rhine-Main S-Bahn tramite la linea Main-Neckar-Eisenbahn sulla sezione Frankfurt-Darmstadt. La vicinanza delle Autostrade Bundesautobahn 661 e Bundesautobahn 5, la rendono ben collegata al vicino aeroporto di Francoforte, uno dei principali di tutta la Germania.\nSport.\nSono presenti due squadre di calcio: la SG Egelsbach e la TSC Egelsbach."}
{"id": "1196889", "revid": "110157", "url": "https://it.wikipedia.org/wiki?curid=1196889", "title": "Ehrenberg (Rh\u00f6n)", "text": "Ehrenberg (Rh\u00f6n) \u00e8 un comune tedesco di 2.744 abitanti, situato nel land dell'Assia."}
{"id": "1196890", "revid": "1684799", "url": "https://it.wikipedia.org/wiki?curid=1196890", "title": "Ehringshausen", "text": "Ehringshausen \u00e8 un comune tedesco di 9.963 abitanti, situato nel land dell'Assia."}
{"id": "1196891", "revid": "110157", "url": "https://it.wikipedia.org/wiki?curid=1196891", "title": "Eichenzell", "text": "Eichenzell \u00e8 un comune tedesco di 11.594 abitanti, situato nel land dell'Assia."}
{"id": "1196892", "revid": "110157", "url": "https://it.wikipedia.org/wiki?curid=1196892", "title": "Einhausen (Assia)", "text": "Einhausen \u00e8 un comune tedesco di 6.067 abitanti, situato nel land dell'Assia."}
{"id": "1196893", "revid": "110157", "url": "https://it.wikipedia.org/wiki?curid=1196893", "title": "Elbtal", "text": "Elbtal \u00e8 un comune tedesco di 2.568 abitanti, situato nel land dell'Assia."}
{"id": "1196896", "revid": "110157", "url": "https://it.wikipedia.org/wiki?curid=1196896", "title": "Elz (Assia)", "text": "Elz \u00e8 un comune tedesco di 7.962 abitanti, situato nel land dell'Assia."}
{"id": "1196897", "revid": "767487", "url": "https://it.wikipedia.org/wiki?curid=1196897", "title": "Eppertshausen", "text": "Eppertshausen \u00e8 un comune tedesco di 5.805 abitanti, situato nel Land dell'Assia."}
{"id": "1196898", "revid": "247222", "url": "https://it.wikipedia.org/wiki?curid=1196898", "title": "Eppstein", "text": "Eppstein \u00e8 una citt\u00e0 tedesca di abitanti, situata nel \"Land\" dell'Assia.\nStoria.\nIl 1\u00ba gennaio 1977 il comune di Eppstein venne fuso con i comuni limitrofi di Bremthal, Ehlhalten, Niederjosbach e Vockenhausen, formando la nuova citt\u00e0 di Eppstein.\nGeografia antropica.\nLa citt\u00e0 di Eppstein \u00e8 suddivisa nelle frazioni di Eppstein, Bremthal, Ehlhalten, Niederjosbach e Vockenhausen."}
{"id": "1196899", "revid": "110157", "url": "https://it.wikipedia.org/wiki?curid=1196899", "title": "Erbach (Assia)", "text": "Erbach \u00e8 una citt\u00e0 tedesca situata nel land dell'Assia.\nVi ha origine l'omonima nobile famiglia.\nGli Erbach.\nLa famiglia, che pose la propria residenza nella citt\u00e0 omonima nell'Odenwald, pretende di discendere da Eginhard detto poi anche Carlo Magno ed Emma. La linea comitale ha origine nel 1213 con Georg I (1213-30) e nel 1423, divengono conti immediati. Appartenenti al circolo equestre dei conti franconi del cantone di Odenwald, hanno voto collegiale alla Dieta (Reichstag) e sono signori di Breuberg (1552) e Wildenstein. Conti dell'impero con Eberhard XV (1481-39) nel 1532, alla morte di Georg Albrecht (1618-47) si dividono in varie linee:\nLa linea diretta si estingue nel 1731 e la nuova linea \u00e8 generata da Georg Wilhelm (1731-57) del ramo di Fuerstenau, a cui succede Franz (-1803). Nel 1804 il conte \u00e8 adottato dall'ultimo conte von Wartenberg, acquistando cos\u00ec beni e terre della famiglia. Aggiungendo al proprio il nome di Wartenberg Roth ed al proprio patrimonio la signoria di Roth e Reichenbach in Assia, le signorie di Wildenstein e Steinbach (Baviera), mentre il ramo degli Erbach Schoenberg hanno Schoenberg, Koenig e la met\u00e0 della signoria di Breuberg (Assia). I possessi che hanno una estensione di circa 523\u00a0km\u00b2. Sono mediatizzati nel 1806.\nTutte le linee sono secolarizzate (1806) e molti dei loro membri nel corso del XIX secolo passano al servizio del granducato d'Assia, dell'Austria e della Baviera."}
{"id": "1196900", "revid": "110157", "url": "https://it.wikipedia.org/wiki?curid=1196900", "title": "Erlensee", "text": "Erlensee \u00e8 una citt\u00e0 tedesca di 13.500 abitanti, situata nel land dell'Assia."}
{"id": "1196901", "revid": "767487", "url": "https://it.wikipedia.org/wiki?curid=1196901", "title": "Erzhausen", "text": "Erzhausen \u00e8 un comune tedesco di 7.186 abitanti, situato nel Land dell'Assia."}
{"id": "1196902", "revid": "1442080", "url": "https://it.wikipedia.org/wiki?curid=1196902", "title": "Eschborn", "text": "Eschborn \u00e8 un comune tedesco di 20.732 abitanti, situato nel land dell'Assia.\nStoria.\nEschborn fu menzionato per la prima volta all\u2019inizio del regno di Carlo Magno come rei dei Franchi. Il motive della prima menzione scritta di Eschborn nella variante ortografica \"Aschenbrunne\" \u00e9 stato l\u2019atto di donazione al martire Nazario (Nazario e Celso) nel monastero benedettino di Lorsch \u2013 cio\u00e8 ca. 60 km di distanza:\n\"770, 12. Giugno. \"\n\"In nome di Dio, io, Risolf e mi fratello Hadalmar, doniamo al santo martire Nazarius, nel momento in cui il venerabile abate Gunduland presiede il monastero, con la certezza che \u00e8 valido per sempre, sostenuto da contratto, ad Aschenbrunne in il Niddagau un Hufe di acri (\"questo \u00e8 una misura della zona\") e 44 servi e un vigneto. Fatto all\u2019Abbazia di Lorsch il 12 giugno, il secondo anno di re Carlo.\"\nIl nome \"Aschenbrunne\" significa qualcosa come \"fontana di frassino\".\nAmministrazione.\nGemellaggi.\nIl comune di Eschborn \u00e8 gemellato con:"}
{"id": "1196903", "revid": "110157", "url": "https://it.wikipedia.org/wiki?curid=1196903", "title": "Eschenburg", "text": "Eschenburg \u00e8 un comune tedesco di 11.296 abitanti, situato nel land dell'Assia."}
{"id": "1196904", "revid": "110157", "url": "https://it.wikipedia.org/wiki?curid=1196904", "title": "Eschwege", "text": "Eschwege \u00e8 un comune tedesco di abitanti, situato nel land dell'Assia.\n\u00c8 attraversato dal fiume Werra."}
{"id": "1196905", "revid": "110157", "url": "https://it.wikipedia.org/wiki?curid=1196905", "title": "Espenau", "text": "Espenau \u00e8 un comune tedesco di 4.973 abitanti, situato nel land dell'Assia."}
{"id": "1196906", "revid": "110157", "url": "https://it.wikipedia.org/wiki?curid=1196906", "title": "Feldatal", "text": "Feldatal \u00e8 un comune tedesco di 2.864 abitanti, situato nel land dell'Assia."}
{"id": "1196907", "revid": "767487", "url": "https://it.wikipedia.org/wiki?curid=1196907", "title": "Felsberg (Germania)", "text": "Felsberg \u00e8 un comune tedesco di 11.152 abitanti, situato nel land dell'Assia.\nNel suo territorio scorre il fiume Eder."}
{"id": "1196908", "revid": "110157", "url": "https://it.wikipedia.org/wiki?curid=1196908", "title": "Fernwald", "text": "Fernwald \u00e8 un comune tedesco di 6.670 abitanti, situato nel land dell'Assia."}
{"id": "1196909", "revid": "74801", "url": "https://it.wikipedia.org/wiki?curid=1196909", "title": "Fischbachtal", "text": "Fischbachtal \u00e8 un comune tedesco di abitanti, situato nel Land dell'Assia."}
{"id": "1196910", "revid": "110157", "url": "https://it.wikipedia.org/wiki?curid=1196910", "title": "Flieden", "text": "Flieden \u00e8 un comune tedesco di 8.755 abitanti, situato nel land dell'Assia."}
{"id": "1196911", "revid": "110157", "url": "https://it.wikipedia.org/wiki?curid=1196911", "title": "Fl\u00f6rsbachtal", "text": "Fl\u00f6rsbachtal \u00e8 un comune tedesco di 2.593 abitanti, situato nel land dell'Assia."}
{"id": "1196912", "revid": "110157", "url": "https://it.wikipedia.org/wiki?curid=1196912", "title": "Fl\u00f6rsheim am Main", "text": "Fl\u00f6rsheim am Main \u00e8 un comune tedesco di 19.950 abitanti, situato nel land dell'Assia."}
{"id": "1196913", "revid": "110157", "url": "https://it.wikipedia.org/wiki?curid=1196913", "title": "Florstadt", "text": "Florstadt \u00e8 un comune tedesco di 8.792 abitanti, situato nel land dell'Assia."}
{"id": "1196914", "revid": "110157", "url": "https://it.wikipedia.org/wiki?curid=1196914", "title": "Frankenau", "text": "Frankenau \u00e8 un comune tedesco di 3.466 abitanti, situato nel land dell'Assia."}
{"id": "1196915", "revid": "1543377", "url": "https://it.wikipedia.org/wiki?curid=1196915", "title": "Frankenberg (Eder)", "text": "Frankenberg (Eder) \u00e8 una citt\u00e0 tedesca di 19.206 abitanti, situato nel land dell'Assia."}
{"id": "1196916", "revid": "287204", "url": "https://it.wikipedia.org/wiki?curid=1196916", "title": "Giovanni Andrea Carlone", "text": "Biografia.\nLe sue origini artistiche, in realt\u00e0, risalivano per\u00f2 ancora pi\u00f9 indietro nel tempo: la famiglia Carlone, proveniente dal Canton Ticino, era infatti attiva a Genova sin dal secolo precedente, a partire dall'attivit\u00e0 di Taddeo Carlone, scultore e architetto. Il padre, Giovanni Battista e lo zio, Giovanni, erano a loro volta pittori. Giovanni Andrea, a differenza del padre, dopo aver lavorato nella sua bottega, si era per\u00f2 formato sugli artisti dell'Italia centrale, operando da apprendista nella bottega romana di Carlo Maratta (da cui apprese il gusto per il classicismo, che unito a quello di Andrea Sacchi fu per lui fonte di ispirazione) e da qui spostandosi in numerose citt\u00e0 (Napoli, Palermo, Messina, Venezia, Padova, Ferrara, Bologna, Modena, Parma e Piacenza) e studiando da vicino l'arte umbra. \nIl suo esordio fu a Perugia, esegu\u00ec cicli ad affresco nella Chiesa del Ges\u00f9, nella Chiesa Nuova di San Filippo Neri (1666-1669) e nella Chiesa di Sant'Ercolano. Nella citt\u00e0 umbra diede vita a un'Accademia artistica nella quale espresse le sue forme, permeate dalle contaminazioni di Pietro da Cortona e Giovanni Battista Gaulli. Trasferitosi a Roma nel 1673, nella Chiesa del Ges\u00f9 esegu\u00ec gli affreschi con le \"Storie di san Francesco Saverio\" nella cappella Negroni, decor\u00f2 un soffitto in Palazzo Altieri (1674-1677) e fu ammesso all'Accademia di San Luca (1675), dipingendo nel frattempo per il Pantheon.\nDopo il periodo perugino, per\u00f2, nel 1677 Carlone torn\u00f2 a Genova, dove fu autore di vasti cicli di affreschi, a carattere sacro e profano, e di numerose pale d'altare. Suoi affreschi sono conservati nella Chiesa di Nostra Signora del Carmine e Sant'Agnese (1677-1682), oltre a due soffitti in Palazzo Rosso, con l\"Allegoria delle Arti liberali\", e l\"Allegoria della Vita dell'Uomo\" (1691-1692), due salotti in Palazzo Balbi Senarega, affreschi nell'Aula Magna del Palazzo dell'Universit\u00e0 (1683) in San Bartolomeo dell'Olivella e nella Basilica della Santissima Annunziata del Vastato (1694-1696). In Liguria la sua attivit\u00e0 si estese anche alla riviera.\nOpere.\nAll'elenco vanno aggiunti gli affreschi, ormai distrutti per un crollo avvenuto nel 1868, realizzati nel tetto dell'Aula Magna del Palazzo dell'Universit\u00e0 (ex Collegio dei Gesuiti) di Genova."}
{"id": "1196917", "revid": "110157", "url": "https://it.wikipedia.org/wiki?curid=1196917", "title": "Fr\u00e4nkisch-Crumbach", "text": "Fr\u00e4nkisch-Crumbach \u00e8 un comune tedesco di 3.342 abitanti, situato nel land dell'Assia."}
{"id": "1196918", "revid": "110157", "url": "https://it.wikipedia.org/wiki?curid=1196918", "title": "Freiensteinau", "text": "Freiensteinau \u00e8 un comune tedesco di 3.454 abitanti, situato nel land dell'Assia."}
{"id": "1196919", "revid": "110157", "url": "https://it.wikipedia.org/wiki?curid=1196919", "title": "Freigericht", "text": "Freigericht \u00e8 un comune tedesco di 15.017 abitanti, situato nel land dell'Assia."}
{"id": "1196920", "revid": "1272592", "url": "https://it.wikipedia.org/wiki?curid=1196920", "title": "Friedberg (Assia)", "text": "Friedberg \u00e8 una citt\u00e0 tedesca situata nel circondario della Wetterau nel land dell'Assia.\nStoria.\nFu insediamento militare romano (Castellum) di un'unit\u00e0 ausiliaria (a partire dalla fine del I secolo sotto la dinastia dei Flavi), molto probabilmente al termine delle campagne germaniche di Domiziano, divenendo un caposaldo del Limes germanico. Il centro fu ricostruito sotto gli Hohenstaufen essendo un crocevia commerciale strategico, e presto divenuto famoso per la sua fiera annuale, rivaleggiando con la vicina Francoforte.\nLa cittadina ebbe spesso la sua tranquillit\u00e0 sociale scossa dalle contese di due entit\u00e0 politiche: la citt\u00e0, divenuta libera e sovrana (1211) e il castello, amministrato da una consorteria di famiglie nobili (cavalieri e baroni dell'impero che dal 1217 fino al 1806 eleggono i propri burgravi della fortezza), in continua competizione con la vita urbana. Nel 1543 accolse la fede protestante evangelica e come citt\u00e0 imperiale acquist\u00f2 il voto al Reichstag nel circolo dell'Alto Reno, finch\u00e9 nel 1802 fu annessa dall'Assia-Darmstadt.\nAmministrazione.\nGemellaggi.\nFriedberg \u00e8 gemellata con:\nFriedberg intrattiene rapporti d'amicizia con:\nFriedberg esercita un patronato sui rifugiati dalla citt\u00e0 boema di Erv\u011bnice."}
{"id": "1196923", "revid": "110157", "url": "https://it.wikipedia.org/wiki?curid=1196923", "title": "Friedewald (Assia)", "text": "Friedewald \u00e8 un comune tedesco di 2.470 abitanti, situato nel land dell'Assia."}
{"id": "1196924", "revid": "1543377", "url": "https://it.wikipedia.org/wiki?curid=1196924", "title": "Friedrichsdorf", "text": "Friedrichsdorf \u00e8 una citt\u00e0 tedesca di 24.522 abitanti, situata nel land dell'Assia. Nota soprattutto per essere il luogo natale della famosa Dingo Pictures, casa produttrice di cartoni animati per bambini, divenuta popolare grazie a mockbusters come \"Dinosauri\", \"Il Re Leone e suo figlio\" e \"Hercules il figlio degli Dei\"."}
{"id": "1196925", "revid": "110157", "url": "https://it.wikipedia.org/wiki?curid=1196925", "title": "Frielendorf", "text": "Frielendorf \u00e8 un comune tedesco di 8.704 abitanti, situato nel land dell'Assia."}
{"id": "1196926", "revid": "74801", "url": "https://it.wikipedia.org/wiki?curid=1196926", "title": "Fritzlar", "text": "Fritzlar \u00e8 un comune tedesco di abitanti, situato nel land dell'Assia. La fondazione della citt\u00e0 risale a una chiesa e monastero fondato da Bonifacio. La cattedrale e la citt\u00e0 sono considerate il luogo in cui sia iniziata la cristianizzazione della Germania centrale e settentrionale. Il nome \"Fritzlar\" deriva dal nome originale \"Friedeslar\", significa \"luogo di pace\".\nFritzlar ha un paesaggio urbano d\u2019influenza medievale ben conservato con numerose case a graticcio. Lo sviluppo urbano inizi\u00f2 nell'VIII secolo con la costruzione del monastero e della chiesa collegiata di San Pietro. La cattedrale di Fritzlar fu ampliata in due fasi di costruzione nell'XI e nel XIII secolo. Il municipio \u00e8 il pi\u00f9 antico documentario menzionato (1109) e ancora usato come tal edificio per uffici in Germania. Molte case a schiera, soprattutto attorno al mercato, risalgono al XV e XVII secolo e sono state accuratamente restaurate. La piazza del mercato oggi offre uno sfondo pittoresco.\nAmministrazione.\nGemellaggi.\n\u00c8 gemellato con:"}
{"id": "1196927", "revid": "767487", "url": "https://it.wikipedia.org/wiki?curid=1196927", "title": "Fronhausen", "text": "Fronhausen \u00e8 un comune tedesco di 4.091 abitanti, situato nel land dell'Assia."}
{"id": "1196928", "revid": "119047863", "url": "https://it.wikipedia.org/wiki?curid=1196928", "title": "Fuldabr\u00fcck", "text": "Fuldabr\u00fcck (letteralmente: \u00abponte sulla Fulda\u00bb) \u00e8 un comune tedesco di 8.974 abitanti, situato nel land dell'Assia.\nNon esiste alcun centro abitato con tale denominazione; si tratta pertanto di un comune sparso.\nGeografia antropica.\n\u00c8 attraversato dalla Fulda."}
{"id": "1196929", "revid": "119047867", "url": "https://it.wikipedia.org/wiki?curid=1196929", "title": "Fuldatal", "text": "Fuldatal \u00e8 un comune tedesco di abitanti, situato nel \"Land\" dell'Assia.\nNon esiste alcun centro abitato con tale denominazione; si tratta pertanto di un comune sparso.\nGeografia fisica.\nI suoi sobborghi di Wahnhausen e Wilhelmshausen sono attraversati dal fiume Fulda."}
{"id": "1196930", "revid": "110157", "url": "https://it.wikipedia.org/wiki?curid=1196930", "title": "F\u00fcrth (Assia)", "text": "F\u00fcrth \u00e8 un comune tedesco di 11.135 abitanti, situato nel land dell'Assia."}
{"id": "1196931", "revid": "110157", "url": "https://it.wikipedia.org/wiki?curid=1196931", "title": "Gedern", "text": "Gedern \u00e8 una citt\u00e0 tedesca situata nel land dell'Assia."}
{"id": "1196932", "revid": "110157", "url": "https://it.wikipedia.org/wiki?curid=1196932", "title": "Geisenheim", "text": "Geisenheim \u00e8 un comune tedesco di 11.733 abitanti, situato nel land dell'Assia.\nLa scuola enologica di Geisenheim fu istituita nel 1872 un anno dopo il Trattato di Francoforte, come scuola di Viticoltura ed Enologia."}
{"id": "1196933", "revid": "116539787", "url": "https://it.wikipedia.org/wiki?curid=1196933", "title": "Gelnhausen", "text": "Gelnhausen \u00e8 una citt\u00e0 tedesca situata nel land dell'Assia.\nStoria.\nGelnhausen fu prescelta da Federico Barbarossa quale sede di un palazzo imperiale, ultimato nel 1186 e presso il quale (nel novembre del medesimo anno) l'imperatore tenne una grande dieta imperiale."}
{"id": "1196934", "revid": "110157", "url": "https://it.wikipedia.org/wiki?curid=1196934", "title": "Gem\u00fcnden (Felda)", "text": "Gem\u00fcnden (Felda) \u00e8 un comune tedesco di 3.248 abitanti, situato nel land dell'Assia."}
{"id": "1196935", "revid": "767487", "url": "https://it.wikipedia.org/wiki?curid=1196935", "title": "Gem\u00fcnden (Wohra)", "text": "Gem\u00fcnden (Wohra) \u00e8 una citt\u00e0 tedesca di 4.160 abitanti, situata nel land dell'Assia."}
{"id": "1196936", "revid": "439868", "url": "https://it.wikipedia.org/wiki?curid=1196936", "title": "Gernsheim", "text": "Gernsheim \u00e8 una citt\u00e0 tedesca di abitanti, situata nel land dell'Assia."}
{"id": "1196937", "revid": "110157", "url": "https://it.wikipedia.org/wiki?curid=1196937", "title": "Gersfeld (Rh\u00f6n)", "text": "Gersfeld (Rh\u00f6n) \u00e8 una citt\u00e0 tedesca di 6.359 abitanti, situata nel land dell'Assia."}
{"id": "1196938", "revid": "788093", "url": "https://it.wikipedia.org/wiki?curid=1196938", "title": "Gie\u00dfen", "text": "Gie\u00dfen \u00e8 una citt\u00e0 di abitanti dell'Assia, in Germania. \u00c8 capoluogo del distretto governativo (\"Regierungsbezirk\") omonimo, e del circondario (\"Landkreis\") omonimo (targa GI).\nGie\u00dfen si fregia del titolo di \"Citt\u00e0 con status speciale\" (\"Sonderstatusstadt\"), ed \u00e8 inoltre sede di un'importante universit\u00e0, di un'universit\u00e0 tecnica (\"Technische Hochschule\") e di un istituto superiore di teologia (\"Freie Theologische Hochschule Gie\u00dfen\"). Si trova a circa 50\u00a0km a nord di Francoforte sul Meno sul fiume Lahn, che divide la citt\u00e0 in due parti.\nStoria.\nLe prime tracce di una comunit\u00e0 nella zona risalgono al 775, e corrispondono all'odierno sobborgo di Wieseck. Nel 1152 il conte Wilhelm von Gleiberg vi costru\u00ec un castello, e nel 1567 la citt\u00e0 entr\u00f2 a far parte del langraviato di Assia-Marburgo e successivamente nel principato di Assia-Darmstadt nel 1604. La famosa Universit\u00e0 risale al 1607, fondata come Universit\u00e0 luterana da Ludovico V di Assia-Darmstadt.\nLa citt\u00e0 di Gie\u00dfen sub\u00ec importanti danneggiamenti durante la II Guerra Mondiale per via dei bombardamenti degli Alleati, perdendo parte del suo patrimonio artistico e architettonico. Dal 1977 al 1979 Gie\u00dfen fece parte della citt\u00e0 di Lahn, con la citt\u00e0 di Wetzlar e altri 13 comuni, tentativo di rinnovamento dell'amministrazione locale che per\u00f2 ebbe breve durata. La citt\u00e0 \u00e8 stata inoltre sede di un campo militare americano per molti anni dopo la seconda guerra mondiale.\nCultura.\nLa citt\u00e0 \u00e8 sede di un'importante Universit\u00e0: fondata nel 1607 e con pi\u00f9 di studenti, l'Universit\u00e0 Justus Liebig rende Gie\u00dfen una citt\u00e0 eminentemente universitaria. Presso l'Universit\u00e0 di Gie\u00dfen hanno insegnato scienziati come R\u00f6ntgen e Langhans. L'Universit\u00e0 porta il nome di Justus von Liebig, famoso chimico agrario. Il policlinico universitario \"UKGM\", fuso dal 2005 con quello di Marburgo e privatizzato nel 2006, conta oltre 1190 letti nella sede di Gie\u00dfen, e altri 1185 nella sede di Marburgo.\nAltri istituti di formazione superiore sono la \"Technische Hochschule Mittelhessen\" (universit\u00e0 di scienze applicate), la \"Freie Theologische Hochschule Gie\u00dfen\" (istituto superiore di teologia) e altri istituti minori. Nella biblioteca cittadina si trova l'unico frammento conosciuto della \"Constitutio antoniniana\".\nLa citt\u00e0 \u00e8 sede del collettivo di artisti 3Steps.\nEconomia.\nUniversit\u00e0.\nTrattandosi di una piccola citt\u00e0 universitaria, i tre istituti universitari di Gie\u00dfen (la \"Justus-Liebig-Universit\u00e4t\"; la \"THM\" e la \"Freie Theologische Hochschule\") assorbono gran parte della forza lavoro di Gie\u00dfen, impiegando complessivamente oltre persone.\nTurismo.\nFra i siti d'interesse si annoverano l\"'Orto Botanico\" (il primo della Germania, fondato nel 1609 e con 7500 tipi di piante), il \"Museo Liebig\", il \"Mathematikum\" (museo di scienze matematiche), il teatro comunale e gli edifici storici dell'Universit\u00e0 Justus Liebig.\nIndustria.\nDa annoverare sono la piccola fabbrica di chitarre acustiche \"Lakewood\" e il birrificio \"Gie\u00dfener Brauerei\". Inoltre a 15 km da Gie\u00dfen, precisamente nella cittadina di Lich, si trova il birrificio \"Licher\", che produce una delle birre pi\u00f9 vendute in Assia.\nSuddivisione amministrativa.\nGie\u00dfen si divide in 6 zone, corrispondenti all'area urbana e a 5 frazioni (\"Stadtteil\"):\nAmministrazione.\nGemellaggi.\nGie\u00dfen intrattiene \"rapporti di cooperazione\" (\"Kooperationspartnerschaft\") con:\nGie\u00dfen intrattiene rapporti di patronato (\"Patenschaft\") con:"}
{"id": "1196939", "revid": "110157", "url": "https://it.wikipedia.org/wiki?curid=1196939", "title": "Gilserberg", "text": "Gilserberg \u00e8 un comune tedesco di 3.512 abitanti, situato nel land dell'Assia."}
{"id": "1196940", "revid": "110157", "url": "https://it.wikipedia.org/wiki?curid=1196940", "title": "Ginsheim-Gustavsburg", "text": "Ginsheim-Gustavsburg \u00e8 una citt\u00e0 tedesca di 15.938 abitanti, situato nel land dell'Assia."}
{"id": "1196941", "revid": "1776051", "url": "https://it.wikipedia.org/wiki?curid=1196941", "title": "Gladenbach", "text": "Gladenbach \u00e8 un comune tedesco di 12.447 abitanti, situato nel land dell'Assia."}
{"id": "1196943", "revid": "834", "url": "https://it.wikipedia.org/wiki?curid=1196943", "title": "Glash\u00fctten (Assia)", "text": "Glash\u00fctten \u00e8 un comune tedesco di 5.439 abitanti, situato nel land dell'Assia."}
{"id": "1196944", "revid": "110157", "url": "https://it.wikipedia.org/wiki?curid=1196944", "title": "Glauburg", "text": "Glauburg \u00e8 un comune tedesco di 3.209 abitanti, situato nel land dell'Assia."}
{"id": "1196945", "revid": "110157", "url": "https://it.wikipedia.org/wiki?curid=1196945", "title": "Gorxheimertal", "text": "Gorxheimertal \u00e8 un comune tedesco di 4.140 abitanti, situato nel land dell'Assia."}
{"id": "1196946", "revid": "1776051", "url": "https://it.wikipedia.org/wiki?curid=1196946", "title": "Grasellenbach", "text": "Grasellenbach \u00e8 un comune tedesco di 3.873 abitanti, situato nel land dell'Assia."}
{"id": "1196947", "revid": "110157", "url": "https://it.wikipedia.org/wiki?curid=1196947", "title": "Gr\u00e4venwiesbach", "text": "Gr\u00e4venwiesbach \u00e8 un comune tedesco di 5.259 abitanti, situato nel land dell'Assia."}
{"id": "1196948", "revid": "1776051", "url": "https://it.wikipedia.org/wiki?curid=1196948", "title": "Grebenau", "text": "Grebenau \u00e8 una citt\u00e0 tedesca di abitanti, situata nel land dell'Assia."}
{"id": "1196949", "revid": "110157", "url": "https://it.wikipedia.org/wiki?curid=1196949", "title": "Grebenhain", "text": "Grebenhain \u00e8 un comune tedesco di 5.230 abitanti, situato nel land dell'Assia.\nEsso \u00e8 composto da 15 frazioni (\"Ortsteilen\"): Bannerod, Bermuthshain, Crainfeld, Grebenhain (con Oberwald), Hartmannshain, Heisters, Herchenhain, Ilbeshausen-Hochwaldhausen, Metzlos, Metzlos-Gehaag, N\u00f6sberts-Weidmoos, Vaitshain, Volkartshain, W\u00fcnschen-Moos e Zahmen; la sede amministrativa del comune \u00e8 Grebenhain.\nLa frazione di Ilbeshausen-Hochwaldhausen \u00e8 attraversata dal fiume Altefeld, tributario della Fulta attraverso il fiume Schlitz, che concorre a formare con la Lauter. "}
{"id": "1196951", "revid": "110157", "url": "https://it.wikipedia.org/wiki?curid=1196951", "title": "Grebenstein", "text": "Grebenstein \u00e8 un comune tedesco di 6.144 abitanti, situato nel land dell'Assia."}
{"id": "1196953", "revid": "110157", "url": "https://it.wikipedia.org/wiki?curid=1196953", "title": "Greifenstein (Assia)", "text": "Greifenstein \u00e8 un comune tedesco di 7.292 abitanti, situato nel land dell'Assia."}
{"id": "1196954", "revid": "767487", "url": "https://it.wikipedia.org/wiki?curid=1196954", "title": "Griesheim", "text": "Griesheim \u00e8 una citt\u00e0 tedesca di 26.592 abitanti, situata nel Land dell'Assia."}
{"id": "1196955", "revid": "767487", "url": "https://it.wikipedia.org/wiki?curid=1196955", "title": "Gro\u00df-Bieberau", "text": "Gro\u00df-Bieberau \u00e8 una citt\u00e0 tedesca di 4.594 abitanti, situata nel Land dell'Assia."}
{"id": "1196956", "revid": "767487", "url": "https://it.wikipedia.org/wiki?curid=1196956", "title": "Gro\u00df-Rohrheim", "text": "Gro\u00df-Rohrheim \u00e8 un comune tedesco di 3.730 abitanti, situato nel land dell'Assia."}
{"id": "1196957", "revid": "767487", "url": "https://it.wikipedia.org/wiki?curid=1196957", "title": "Gro\u00df-Umstadt", "text": "Gro\u00df-Umstadt \u00e8 una citt\u00e0 tedesca di 22.419 abitanti, situata nello Stato federato dell'Assia."}
{"id": "1196958", "revid": "131358", "url": "https://it.wikipedia.org/wiki?curid=1196958", "title": "Lierse S.K.", "text": ""}
{"id": "1196959", "revid": "767487", "url": "https://it.wikipedia.org/wiki?curid=1196959", "title": "Gro\u00df-Zimmern", "text": "Gro\u00df-Zimmern \u00e8 un comune tedesco di 14.570 abitanti, situato nel Land dell'Assia."}
{"id": "1196960", "revid": "110157", "url": "https://it.wikipedia.org/wiki?curid=1196960", "title": "Gro\u00dfalmerode", "text": "Gro\u00dfalmerode \u00e8 un comune tedesco di 7.485 abitanti, situato nel land dell'Assia."}
{"id": "1196961", "revid": "110157", "url": "https://it.wikipedia.org/wiki?curid=1196961", "title": "Gro\u00dfenl\u00fcder", "text": "Gro\u00dfenl\u00fcder \u00e8 un comune tedesco di 8.734 abitanti, situato nel land dell'Assia.\nLa sua frazione di M\u00fcs \u00e8 attraversata dal fiume Altefeld. "}
{"id": "1196962", "revid": "110157", "url": "https://it.wikipedia.org/wiki?curid=1196962", "title": "Gro\u00dfkrotzenburg", "text": "Gro\u00dfkrotzenburg \u00e8 un comune tedesco di 7.228 abitanti, situato nel land dell'Assia.\nStoria.\nSono presenti sul suo territorio le rovine di un forte di epoca romana appartenente al sistema difensivo del limes germanico-retico."}
{"id": "1196963", "revid": "131358", "url": "https://it.wikipedia.org/wiki?curid=1196963", "title": "Lierse SK", "text": ""}
{"id": "1196964", "revid": "110157", "url": "https://it.wikipedia.org/wiki?curid=1196964", "title": "Gr\u00fcnberg", "text": "Gr\u00fcnberg \u00e8 una citt\u00e0 tedesca di 14.194 abitanti, situata nel land dell'Assia."}
{"id": "1196965", "revid": "110157", "url": "https://it.wikipedia.org/wiki?curid=1196965", "title": "Gr\u00fcndau", "text": "Gr\u00fcndau \u00e8 un comune tedesco di 14.766 abitanti, situato nel land dell'Assia."}
{"id": "1196966", "revid": "110157", "url": "https://it.wikipedia.org/wiki?curid=1196966", "title": "Gudensberg", "text": "Gudensberg \u00e8 un comune tedesco di 9.100 abitanti, situato nel land dell'Assia."}
{"id": "1196967", "revid": "110157", "url": "https://it.wikipedia.org/wiki?curid=1196967", "title": "Guxhagen", "text": "Guxhagen \u00e8 un comune tedesco di 5.421 abitanti, situato nel land dell'Assia.\nIl suo territorio \u00e8 bagnato dalle acque del fiume Fulda."}
{"id": "1196968", "revid": "74801", "url": "https://it.wikipedia.org/wiki?curid=1196968", "title": "Habichtswald (comune)", "text": "Habichtswald \u00e8 un comune tedesco di abitanti, situato nel land dell'Assia.\nNon esiste alcun centro abitato con tale denominazione; si tratta pertanto di un comune sparso."}
{"id": "1196969", "revid": "793215", "url": "https://it.wikipedia.org/wiki?curid=1196969", "title": "Hadamar", "text": "Hadamar \u00e8 un comune tedesco di 12.365 abitanti, situato nel land dell'Assia.\nNS-T\u00f6tungsanstalt Hadamar.\nAi margini della citt\u00e0, nei pressi della Clinica di Psichiatria Forense/Centro di Psichiatria Sociale, \u00e8 situato il monumento detto \"Memorial Hadamar\". Questo commemora l'assassinio di circa 15.000 persone disabili durante il nazismo nell'ambito del programma di eugenetica \"Aktion T4\" presso l'allora \"NS-T\u00f6tungsanstalt Hadamar\". Dal gennaio all'agosto 1941, nella prima fase del programma di eugenetica, 10.072 bambini e adulti furono uccisi nelle camere a gas della \"clinica\". Altre 4.000 persone vennero uccise, fino al marzo 1945, per mezzo della privazione di cibo o dell'iniezione letale. I cadaveri venivano bruciati nel forno crematorio sito sempre all'interno dell'edificio."}
{"id": "1196970", "revid": "110157", "url": "https://it.wikipedia.org/wiki?curid=1196970", "title": "Haiger", "text": "Haiger \u00e8 un comune tedesco di 19.959 abitanti, situato nel land dell'Assia."}
{"id": "1196971", "revid": "110157", "url": "https://it.wikipedia.org/wiki?curid=1196971", "title": "Haina (Kloster)", "text": "Haina (Kloster) \u00e8 un comune tedesco di 3.675 abitanti, situato nel land dell'Assia."}
{"id": "1196972", "revid": "110157", "url": "https://it.wikipedia.org/wiki?curid=1196972", "title": "Hainburg", "text": "Hainburg \u00e8 un comune tedesco di 14.845 abitanti, situato nel land dell'Assia."}
{"id": "1196973", "revid": "110157", "url": "https://it.wikipedia.org/wiki?curid=1196973", "title": "Hammersbach", "text": "Hammersbach \u00e8 un comune tedesco di 4.749 abitanti, situato nel land dell'Assia.\nStoria.\nNelle sue vicinanze fu costruito un antico forte ausiliario dei Romani a partire dal II secolo e che rimase attivo fino all'abbandono del limes germanico-retico nel 260 (vedi a tal proposito invasioni barbariche del III secolo)."}
{"id": "1196974", "revid": "119971940", "url": "https://it.wikipedia.org/wiki?curid=1196974", "title": "Hanau", "text": "Hanau (pronuncia: \"H\u00e0nau\") \u00e8 una citt\u00e0 tedesca di circa abitanti situata nel land dell'Assia, precisamente nel circondario del Meno-Kinzig.\nHanau sorge sul fiume Meno, 25 km a est di Francoforte, ed \u00e8 un importante snodo dei trasporti. Si fregia del titolo di \"Citt\u00e0 con status speciale\" (\"Sonderstatusstadt\").\nGeografia fisica.\nNel suo territorio le acque del fiume Kinzig confluiscono in quelle del Meno.\nStoria.\nNelle sue vicinanze fu costruito un antico fortino ausiliario dei Romani a partire da Domiziano e che rimase attivo fino all'abbandono del limes germanico-retico nel 260 (vedi a tal proposito invasioni barbariche del III secolo).\nConti di Hanau.\nI conti di Hanau hanno origine nel 1168 con Reinhard di Dorfelde (1168-28) che possedeva alcune terre estese ad est di Francoforte. \nLa contea, temporaneamente annessa dall'elettore di Magonza (1404-19), diviene immediata dell'impero nel 1429.\nLa famiglia nel 1451, dopo Reinhard III (1419-51) si divise in due rami:\nL'intraprendenza del conte Friedrich Casimir (1642-85), cadetto di Lichtenberg, porta la contea, nella seconda met\u00e0 del XVII secolo ad associarsi alla Compagnia olandese delle Indie occidentali, costituendo la Hanauische Indische Compagnie (1673), per lo sfruttamento delle terre americane poste tra l'Orinoco e il Rio delle Amazzoni (Guyana). Privo di eredi lascia la contea in piena crisi economica, adottando il nipote Johann Reinhard III di Liechtenberg (1680) che gli succede all'et\u00e0 di 15 anni sotto la reggenza della madre e dello zio Christian II di Zweibruecken Birkenfeld, e unifica le due contee.\nCon Johann Reinhard III (1712-36), conte di Lichtenberg (1691), signore di Ochsenstein (1704), e principe di Hanau e Muenzenberg (1685), si estingue la famiglia (1736) e le terre degli Hanau sono ripartite per eredit\u00e0 tra i langraviati d'Assia Kassel (Hanau Lichtenberg e Willstatt di fronte a Strasburgo, dal 1648 i feudi con Philippsruhe passano sotto il protettorato francese e poi met\u00e0 della contea dal 1697 vengono annessi al regno francese, lasciando solo come feudi imperiali autonomi Lemberg, Lichtenau e Willstadt fino al 1789) e d'Assia Darmstadt nel 1740 (Lichtenberg, Lichtenau in Alsazia e Baden) attraverso il matrimonio di Charlotte Christine (1717), figlia di Johann Reinhard III con il futuro langravio Ludwig VIII d'Assia Darmstadt. \nNel 1777-82, per ordine del langravio d'Assia Kassel sono inviati 2.422 soldati mercenari della contea per combattere a fianco degli Inglesi nella guerra delle colonie nordamericane. Nel 1803 la contea \u00e8 elevata a principato a favore del langravio di Kassel, ma nel 1806 \u00e8 occupata dai Francesi e nel 1809 assorbita dal granducato di Francoforte, finch\u00e9 nel 1813 torna all'Assia elettorale fino al 1866.\nSport.\nA Hanau \u00e8 stata attiva la squadra di football americano degli Hanau Hawks, che ha vinto una Fed Cup."}
{"id": "1196975", "revid": "110157", "url": "https://it.wikipedia.org/wiki?curid=1196975", "title": "Hasselroth", "text": "Hasselroth \u00e8 un comune tedesco di 7.432 abitanti, situato nel land dell'Assia."}
{"id": "1196976", "revid": "1305772", "url": "https://it.wikipedia.org/wiki?curid=1196976", "title": "Hatzfeld (Eder)", "text": "Hatzfeld (Eder) \u00e8 una citt\u00e0 tedesca di 3.377 abitanti, situata nel land dell'Assia.\nGeografia fisica.\nPosizione geografica.\nHatzfeld si trova nell'Assia occidentale a nordovest di Marburgo ed a nord del monte Sackpfeife, nella valle del fiume Eder.\nComuni limitrofi.\nCon Hatzfeld confinano: a nord e ad est la citt\u00e0 di Battenberg (circondario di Waldeck-Frankenberg), a sud la citt\u00e0 di Biedenkopf (circondario di Marburg-Biedenkopf), e ad ovest la citt\u00e0 di Bad Berleburg (nel circondario di Siegen-Wittgenstein, nella Renania Settentrionale-Vestfalia).\nStoria.\nLa famiglia von Hatzfeld \u00e8 citata per la prima volta verso il 1138 come \"de Hepisvelt\". Come confinanti dei conti di Battenberg furono coinvolti come loro alleati nelle dispute dell'Alto e Basso Medioevo fra il marchesato dell'Assia e l'Elettorato di Magonza. La loro rocca (oggi in gran parte distrutta) venne citata nel 1282 ed ai suoi piedi nel 1340 fu fondata una citt\u00e0. Nel 1570 il territorio sotto la signoria degli Hatzfeld fu dimezzato e successivamente nel 1772 pass\u00f2 alla Casa d'Assia. Nel 1866 Hatzfeld entr\u00f2 a far parte del principato dell'Assia-Darmstadt e nel 1885 perse lo \"status\" prussiano di citt\u00e0 che, dopo lo scioglimento dello stato prussiano, riottenne nel 1950.\nPolitica.\nLe elezioni comunali del 26 marzo 2006 diedero i seguenti risultati:\nAmministrazione.\nGemellaggi.\nLa citt\u00e0 \u00e8 gemellata con:\nCultura e monumenti.\nChiesa di San Giovanni.\nLa chiesa evangelico-luterana di San Giovanni \u00e8 un edificio di culto con struttura a traliccio risalente al XIV secolo. L'anno di costruzione non \u00e8 ben noto ma la Cappella di Emmaus era indicata gi\u00e0 dal 1379 come \"antica chiesa\". Essa fu eretta in stile gotico dalla famiglia von Hatzfeld a mezza altezza della collina della rocca nel 1340. Nel coro, sospeso sull'altare, si trova un crocifisso del XV secolo.\nCappella di Emmaus.\nLa Cappella di Emmaus \u00e8 la pi\u00f9 antica delle chiese di Hatzfeld. Costruita come basilica a tre navate con una ben munita torre nel XII secolo, fu dedicata a San Ciriaco, un patrocinio che fu indicato fin dal X secolo. Essa appartenne alla fortificata \"Gran Corte di \"Nieder-Hatzfeld\"\". Fino alla creazione della Rocca nel tardi XII secolo essa fu la sede dei signori di Hatzfeld. Con la costruzione, non cinta da mura, del centro della citt\u00e0 nel XIV secolo, la sede vi fu inclusa. Da allora la Cappella fu la chiesa cimiteriale dei cittadini di Hatzfeld.\nChiesa cattolica di Sant'Uberto.\nSu una sporgenza della roccia sulla valle dell'Eder, in un bel posto, fu fatta costruire nel 1898, da parte del conte Alfred Korff, ispettore forestale del re, una cappella cattolica che l'appassionato cacciatore volle dedicata a Sant'Uberto.\nSull'ingresso vi \u00e8 attaccato un grosso palco di cervo. Dopo la sua costruzione il conte ne fece la chiesa di famiglia. Egli mor\u00ec nel 1936 e vi fu sepolto. Accanto a lui giacciono anche le salme di due suoi figli.\nLa nipote del conte don\u00f2, nel 1950, la cappella alla comunit\u00e0 cattolica ed a questo scopo la fece ristrutturare ed ampliare."}
{"id": "1196977", "revid": "110157", "url": "https://it.wikipedia.org/wiki?curid=1196977", "title": "Hauneck", "text": "Hauneck \u00e8 un comune tedesco di 3.329 abitanti, situato nel land dell'Assia."}
{"id": "1196978", "revid": "110157", "url": "https://it.wikipedia.org/wiki?curid=1196978", "title": "Haunetal", "text": "Haunetal \u00e8 un comune tedesco di 3.183 abitanti, situato nel land dell'Assia."}
{"id": "1196979", "revid": "110157", "url": "https://it.wikipedia.org/wiki?curid=1196979", "title": "Heidenrod", "text": "Heidenrod \u00e8 un comune tedesco di 8.097 abitanti, situato nel land dell'Assia."}
{"id": "1196980", "revid": "110157", "url": "https://it.wikipedia.org/wiki?curid=1196980", "title": "Helsa", "text": "Helsa \u00e8 un comune tedesco di 5.875 abitanti, situato nel land dell'Assia."}
{"id": "1196981", "revid": "1318658", "url": "https://it.wikipedia.org/wiki?curid=1196981", "title": "Heppenheim", "text": "Heppenheim (Bergstra\u00dfe) \u00e8 una citt\u00e0 tedesca di abitanti, situata nel land dell'Assia.\nStoria.\nLa citt\u00e0 fu fondata intorno al 755 nelle vicinanze del monastero di Lorsch. Nel 1065 fu costruito sopra Heppenheim il castello di Starkenburg. Il suo obiettivo era proteggere la citt\u00e0 e il monastero dagli invasori; nel 1066 resistette eroicamente a un attacco del duca di Brema. Nel XIII secolo Heppenheim divenne un insediamento urbano. Un incendio nel 1369 distrusse quasi completamente la citt\u00e0.\nOgni anno, Heppenheim intercambia studenti con West Bend, (Wisconsin) e Le Chesnay, (Francia).\nNel 1948 ad Heppenheim fu fondato il Partito Liberale Democratico, in tedesco \"Freie Demokratische Partei\" - FPD.\nNel 1987 nacque a Heppenheim il pilota di Formula 1 Sebastian Vettel"}
{"id": "1196982", "revid": "74801", "url": "https://it.wikipedia.org/wiki?curid=1196982", "title": "Herborn (Assia)", "text": "Herborn \u00e8 un comune tedesco di abitanti, situato nel land dell'Assia ed \u00e8 attraversato dal fiume Dill."}
{"id": "1196983", "revid": "110157", "url": "https://it.wikipedia.org/wiki?curid=1196983", "title": "Herbstein", "text": "Herbstein \u00e8 una citt\u00e0 tedesca di abitanti, situata nel land dell'Assia.\nIl territorio comunale \u00e8 attraversato, nelle frazioni di Altenschlirf, Schlechtenwegen e Stockhausen dal fiume Altefeld, che riceve qui le acque dell'Alte Hasel, suo affluente. "}
{"id": "1196984", "revid": "767487", "url": "https://it.wikipedia.org/wiki?curid=1196984", "title": "Heringen (Werra)", "text": "Heringen (Werra) \u00e8 una citt\u00e0 tedesca di 7.914 abitanti, situata nel land dell'Assia."}
{"id": "1196985", "revid": "110157", "url": "https://it.wikipedia.org/wiki?curid=1196985", "title": "Herleshausen", "text": "Herleshausen \u00e8 un comune tedesco di 3.101 abitanti, situato nel land dell'Assia."}
{"id": "1196986", "revid": "88740", "url": "https://it.wikipedia.org/wiki?curid=1196986", "title": "Hesseneck", "text": "Hesseneck \u00e8 una frazione della citt\u00e0 tedesca di Oberzent, nel land dell'Assia.\nStoria.\nIl 1\u00ba gennaio 2018 il comune di Hesseneck venne fuso con la citt\u00e0 di Beerfelden e i comuni di Rothenberg e Sensbachtal, formando la citt\u00e0 di Oberzent."}
{"id": "1196987", "revid": "110157", "url": "https://it.wikipedia.org/wiki?curid=1196987", "title": "Hessisch Lichtenau", "text": "Hessisch Lichtenau \u00e8 un comune tedesco di 13.290 abitanti, situato nel land dell'Assia."}
{"id": "1196988", "revid": "110157", "url": "https://it.wikipedia.org/wiki?curid=1196988", "title": "Heuchelheim", "text": "Heuchelheim \u00e8 un comune di 7.701 abitanti dell'Assia, in Germania.\nAppartiene al distretto governativo (\"Regierungsbezirk\") di Gie\u00dfen e al circondario (\"Landkreis\") di Gie\u00dfen (targa GI).\nStoria.\nDal 1977 al 1979 Heuchelheim fece parte, con altri 13 comuni e le citt\u00e0 di Gie\u00dfen e Wetzlar, dell'effimera citt\u00e0 di Lahn.\nSuddivisione amministrativa.\nIl territorio comunale si divide in 2 zone (\"Ortsteil\"), corrispondenti al centro abitato di Heuchelheim e a 1 frazione:"}
{"id": "1196989", "revid": "767487", "url": "https://it.wikipedia.org/wiki?curid=1196989", "title": "Hilders", "text": "Hilders \u00e8 un comune tedesco di 4.926 abitanti, situato nel land dell'Assia."}
{"id": "1196990", "revid": "110157", "url": "https://it.wikipedia.org/wiki?curid=1196990", "title": "Hirschhorn (Neckar)", "text": "Hirschhorn (Neckar) \u00e8 una citt\u00e0 tedesca di abitanti, situata nel land dell'Assia, conosciuta anche col nome di \"Perla del Neckar\". \nHirschhorn (Corno di Cervo), conosciuta anche come stazione climatica e di soggiorno si trova all'interno del Geo-Naturpark Bergstra\u00dfe-Odenwald."}
{"id": "1196992", "revid": "110157", "url": "https://it.wikipedia.org/wiki?curid=1196992", "title": "Hirzenhain", "text": "Hirzenhain \u00e8 un comune tedesco di 2.994 abitanti, situato nel land dell'Assia."}
{"id": "1196994", "revid": "110157", "url": "https://it.wikipedia.org/wiki?curid=1196994", "title": "Hochheim am Main", "text": "Hochheim am Main \u00e8 una citt\u00e0 tedesca di abitanti, situata nel land dell'Assia."}
{"id": "1196995", "revid": "110157", "url": "https://it.wikipedia.org/wiki?curid=1196995", "title": "H\u00f6chst im Odenwald", "text": "H\u00f6chst im Odenwald \u00e8 un comune tedesco di 9.919 abitanti, situato nel land dell'Assia."}
{"id": "1196997", "revid": "107405559", "url": "https://it.wikipedia.org/wiki?curid=1196997", "title": "Hofbieber", "text": "Hofbieber \u00e8 un comune tedesco di 6.361 abitanti, situato nel land dell'Assia."}
{"id": "1196998", "revid": "110157", "url": "https://it.wikipedia.org/wiki?curid=1196998", "title": "Hofheim am Taunus", "text": "Hofheim am Taunus \u00e8 un comune tedesco di 38.437 abitanti, situato nel land dell'Assia.\nStoria.\nIn epoca romana fu insediamento militare di un'unit\u00e0 ausiliaria a partire dalla fine del I secolo a.C. sotto la dinastia dei Flavi, al termine delle campagne germaniche di Domiziano degli anni 83-85.\nAmministrazione.\nGemellaggi.\nHofheim \u00e8 gemellata con:"}
{"id": "1196999", "revid": "1684799", "url": "https://it.wikipedia.org/wiki?curid=1196999", "title": "Hohenahr", "text": "Hohenahr \u00e8 un comune tedesco di 5.097 abitanti, situato nel land dell'Assia."}
{"id": "1197001", "revid": "110157", "url": "https://it.wikipedia.org/wiki?curid=1197001", "title": "Hohenroda", "text": "Hohenroda \u00e8 un comune tedesco di 3.374 abitanti, situato nel land dell'Assia."}
{"id": "1197003", "revid": "110157", "url": "https://it.wikipedia.org/wiki?curid=1197003", "title": "Hohenstein (Assia)", "text": "Hohenstein \u00e8 un comune tedesco di 6.166 abitanti, situato nel land dell'Assia."}
{"id": "1197004", "revid": "110157", "url": "https://it.wikipedia.org/wiki?curid=1197004", "title": "Homberg (Efze)", "text": "Homberg (Efze) \u00e8 una citt\u00e0 tedesca di 14.677 abitanti, situata nel land dell'Assia."}
{"id": "1197005", "revid": "287204", "url": "https://it.wikipedia.org/wiki?curid=1197005", "title": "Homberg (Ohm)", "text": "Homberg\u00a0(Ohm) \u00e8 una citt\u00e0 tedesca di abitanti, situata nel land dell'Assia.\nAmministrazione.\nGemellaggi.\nHomberg \u00e8 gemellata con:"}
{"id": "1197006", "revid": "110157", "url": "https://it.wikipedia.org/wiki?curid=1197006", "title": "Hosenfeld", "text": "Hosenfeld \u00e8 un comune tedesco di 4.875 abitanti, situato nel land dell'Assia."}
{"id": "1197007", "revid": "110157", "url": "https://it.wikipedia.org/wiki?curid=1197007", "title": "H\u00fcnfeld", "text": "H\u00fcnfeld \u00e8 un comune tedesco di 16.373 abitanti, situato nel land dell'Assia.\nH\u00fcnfeld ha dato i natali a Bonifacio Maria Krug, religioso benedettino, abate e compositore."}
{"id": "1197008", "revid": "110157", "url": "https://it.wikipedia.org/wiki?curid=1197008", "title": "H\u00fcnfelden", "text": "H\u00fcnfelden \u00e8 un comune tedesco di 10.299 abitanti, situato nel land dell'Assia."}
{"id": "1197009", "revid": "110157", "url": "https://it.wikipedia.org/wiki?curid=1197009", "title": "Hungen", "text": "Hungen \u00e8 un comune tedesco di 12.924 abitanti, situato nel land dell'Assia."}
{"id": "1197010", "revid": "1185701", "url": "https://it.wikipedia.org/wiki?curid=1197010", "title": "Campionato sudamericano di calcio femminile 2006", "text": "Il Campionato sudamericano di calcio femminile 2006 (in spagnolo \"Sudamericano Femenino 2006\") si disput\u00f2 dal 10 al 26 novembre 2006 a Mar del Plata, Argentina.\nIl torneo fu vinto dall', al primo titolo continentale, davanti a e . Argentine e brasiliane guadagnarono l'accesso al Campionato mondiale di calcio femminile 2007, mentre le argentine anche al torneo di calcio ai Giochi della XXIX Olimpiade.\nPartecipanti.\nPartecipano al torneo le rappresentative delle 10 associazioni nazionali affiliate alla Confederaci\u00f3n sudamericana de F\u00fatbol (CONMEBOL):\nCitt\u00e0 e Stadi.\nLa federazione argentina scelse una sola sede per tutte le 26 gare del torneo:"}
{"id": "1197011", "revid": "110157", "url": "https://it.wikipedia.org/wiki?curid=1197011", "title": "H\u00fcnstetten", "text": "H\u00fcnstetten \u00e8 un comune tedesco di 10.117 abitanti, situato nel land dell'Assia."}
{"id": "1197012", "revid": "110157", "url": "https://it.wikipedia.org/wiki?curid=1197012", "title": "H\u00fcttenberg (Germania)", "text": "H\u00fcttenberg \u00e8 un comune tedesco di 10.434 abitanti, situato nel land dell'Assia."}
{"id": "1197013", "revid": "110157", "url": "https://it.wikipedia.org/wiki?curid=1197013", "title": "Immenhausen", "text": "Immenhausen \u00e8 un comune tedesco di 7.285 abitanti, situato nel land dell'Assia."}
{"id": "1197014", "revid": "110157", "url": "https://it.wikipedia.org/wiki?curid=1197014", "title": "Jesberg", "text": "Jesberg \u00e8 un comune tedesco di 2.590 abitanti, situato nel land dell'Assia.\nSuddivisione amministrativa.\nJesberg si suddivide in 5 \"Ortsteile\", tra distretti cittadini e frazioni."}
{"id": "1197015", "revid": "110157", "url": "https://it.wikipedia.org/wiki?curid=1197015", "title": "Jossgrund", "text": "Jossgrund \u00e8 un comune tedesco di 3.777 abitanti, situato nel land dell'Assia."}
{"id": "1197016", "revid": "110157", "url": "https://it.wikipedia.org/wiki?curid=1197016", "title": "Kalbach", "text": "Kalbach \u00e8 un comune tedesco di 6.453 abitanti, situato nel land dell'Assia."}
{"id": "1197017", "revid": "110157", "url": "https://it.wikipedia.org/wiki?curid=1197017", "title": "Karben", "text": "Karben \u00e8 una citt\u00e0 tedesca situata nel land dell'Assia."}
{"id": "1197018", "revid": "767487", "url": "https://it.wikipedia.org/wiki?curid=1197018", "title": "Kaufungen", "text": "Kaufungen \u00e8 un comune tedesco di 13.500 abitanti, situato nel land dell'Assia."}
{"id": "1197019", "revid": "1776051", "url": "https://it.wikipedia.org/wiki?curid=1197019", "title": "Kefenrod", "text": "Kefenrod \u00e8 un comune tedesco di 3.038 abitanti, situato nel land dell'Assia."}
{"id": "1197020", "revid": "1305772", "url": "https://it.wikipedia.org/wiki?curid=1197020", "title": "Kelkheim (Taunus)", "text": "Kelkheim (Taunus) \u00e8 una citt\u00e0 tedesca di 27.100 abitanti, situata nel land dell'Assia.\nAmministrazione.\nGemellaggi.\nKelkheim \u00e8 gemellata con:"}
{"id": "1197021", "revid": "767487", "url": "https://it.wikipedia.org/wiki?curid=1197021", "title": "Kelsterbach", "text": "Kelsterbach \u00e8 una citt\u00e0 tedesca di 13.664 abitanti, situata nel land dell'Assia."}
{"id": "1197022", "revid": "767487", "url": "https://it.wikipedia.org/wiki?curid=1197022", "title": "Kerzell", "text": "Kerzell \u00e8 una frazione di 800 abitanti del comune tedesco di Eichenzell, situato nel land dell'Assia."}
{"id": "1197023", "revid": "110157", "url": "https://it.wikipedia.org/wiki?curid=1197023", "title": "Kiedrich", "text": "Kiedrich \u00e8 un comune tedesco di 3.925 abitanti, situato nel land dell'Assia.\nLa chiesa di San Valentino conserva un pregevole organo monumentale."}
{"id": "1197024", "revid": "110157", "url": "https://it.wikipedia.org/wiki?curid=1197024", "title": "Kirchhain", "text": "Kirchhain \u00e8 una citt\u00e0 di abitanti dell'Assia, in Germania.\nAppartiene al distretto governativo (\"Regierungsbezirk\") di Gie\u00dfen e al circondario di Marburgo-Biedenkopf (targa MR)."}
{"id": "1197025", "revid": "110157", "url": "https://it.wikipedia.org/wiki?curid=1197025", "title": "Kirchheim (Assia)", "text": "Kirchheim \u00e8 un comune tedesco di 3.937 abitanti, situato nel land dell'Assia.\nNel 2019 ha ospitato il campionato del mondo di sudoku e di puzzle."}
{"id": "1197026", "revid": "110157", "url": "https://it.wikipedia.org/wiki?curid=1197026", "title": "Kirtorf", "text": "Kirtorf \u00e8 una citt\u00e0 tedesca di abitanti, situata nel land dell'Assia."}
{"id": "1197028", "revid": "110157", "url": "https://it.wikipedia.org/wiki?curid=1197028", "title": "Kn\u00fcllwald", "text": "Kn\u00fcllwald \u00e8 un comune tedesco di 5.030 abitanti, situato nel land dell'Assia."}
{"id": "1197029", "revid": "31886", "url": "https://it.wikipedia.org/wiki?curid=1197029", "title": "K\u00f6nigstein im Taunus", "text": "K\u00f6nigstein im Taunus \u00e8 una citt\u00e0 tedesca di 15.959 abitanti, situato nel land dell'Assia.\nLocalit\u00e0 climatica posta sui primi rilievi sud-occidentali del complesso montagnoso scistoso del Taunus, parte del parco naturale dell'Alto Taunus e situata a soli 20\u00a0km da Francoforte sul Meno, K\u00f6nigstein im Taunus \u00e8 luogo di residenza per numerosi banchieri, finanzieri e manager di multinazionali con sede nella capitale finanziaria d'Europa che ne fanno una delle primissime citt\u00e0 della Germania per reddito pro-capite.\nLa citt\u00e0 ospita numerose cliniche, centri riabilitativi e case di riposo private, alberghi di lusso nonch\u00e9 quattro asili, tre scuole elementari, tre licei e scuole professionali.\nK\u00f6nigstein im Taunus comprende quattro frazioni: Falkenstein, Mammolshein, Schnedhain e K\u00f6nigstein-centro.\nLa frazione di Falkenstein \u00e8 la parte pi\u00f9 elevata della citt\u00e0 ed ospita delle rovine di fortificazione sul punto pi\u00f9 alto dell'omonimo rilievo. Mammolshain \u00e8 famosa per le sue pietre dure, la sua frutta e gli alberi di castagne. Schneidhain, un piccolo villaggio fino alla met\u00e0 dell'Ottocento, si \u00e8 espanso significativamente negli ultimi decenni come area residenziale.\nIl territorio comunale si trova ad un'altezza compresa tra i 180 e gli 800 metri sul livello del mare.\nStoria.\nLa storia di questa cittadina e del suo castello \u00e8 molto antica e si perde agli inizi dei primi secoli dopo Cristo. La leggenda narra che una prima fortezza sia stata eretta dal re Franco Clodoveo (466-511) nel luogo dell'attuale castello, assieme ad una cappella nella valle sottostante. La prima testimonianza documentale \u00e8 comunque del 1215.\nIl castello reale di K\u00f6nigstein \u00e8 posto a protezione della regione del Wetterau, sulla maggiore rotta commerciale tra Francoforte e Colonia.\nK\u00f6nigstein fu feudo dei conti di N\u00fcrings (Falkenstein), poi possedimento dei signori di Hagen-M\u00fcnzenberg e successivamente dei Bolanden-Falkenstein (1255\u20141418) fino a raggiungere nel 1313 lo status di citt\u00e0. Il suo castello fu di propriet\u00e0 della famiglia Eppstein (1418\u20141535), poi dei conti di Stolberg che introdussero la Riforma. L'elettore di Magonza, divenuto signore di K\u00f6nigstein nel 1581, inizi\u00f2 la Controriforma ed il castello venne fortificato ulteriormente. La fortezza sub\u00ec una prima distruzione nel 1796 durante la Rivoluzione francese.\nNel 1803 K\u00f6nigstein divenne parte del ducato di Nassau e, nel 1866, divenne dominio Prussiano.\nParte del distretto di Wiesbaden durante l'occupazione francese (1918\u20141928), a partire dal 1945 K\u00f6nigstein \u00e8 divenuto parte dello stato federale tedesco dell'Assia. Le riforme amministrative dell'Assia portarono nel 1972 alla fusione con i distretti dell'Obertaunus ed Usingen per formare il distretto dell'Alto Taunus (Hochtaunus in tedesco). Sempre nel 1972, Schneidhain (1\u00ba aprile), Mammolshain e Falkenstein (1\u00ba agosto) divennero parte di K\u00f6nigstein.\nDopo una buia fase di decadenza dovuta alle nuove rotte e forme di trasporto, la citt\u00e0 ricevette nuova linfa nell'Ottocento grazie al dottor Pingler che fond\u00f2 un centro termale nella valle del Billbach (1851). Da allora molti turisti vennero attratti dalla bellezza dei luoghi e numerose residenze estive vennero erette, con un periodo di massimo fulgore negli anni precedenti la prima guerra mondiale. Nel 1935 K\u00f6nigstein fu ufficialmente riconosciuta quale localit\u00e0 dal clima particolarmente salubre.\nPolitica.\nLe forze politiche rappresentate nel consiglio comunale sono la CDU (cristiano-democratici), l'SPD (socialisti), il FDP (liberali) ed i Verdi nonch\u00e9 la lista civica ALK (Aktionsgemeinschaft Lebenswertes K\u00f6nigstein). Al momento K\u00f6nigstein \u00e8 governata da una coalizione CDU/FDP.\nStemma comunale.\nLo stemma di K\u00f6nigstein fu conferito nel 1907 e riprende i temi di un sigillo civico del 1535. Le torri rappresentano quelle del castello e le bande giallo e oro sono i colori della famiglia Bolanden-Falkenstein. Il leone nero rappresenta i Conti di N\u00fcrings ed i tre cervi i signori di Eppstein.\nMonumenti e luoghi d'interesse.\nPrincipale attrazione \u00e8 il Castello di K\u00f6nigstein che domina da posizione sopraelevata il centro storico con i suoi bastioni del XVI secolo. Utilizzato come fortezza e prigione fino alla fine del XVIII secolo (nel 1792 il castello fu bombardato dai prussiani, ed attaccato con la dinamite dalle truppe francesi nel 1796), dalla sua terrazza si gode una vista panoramica su tutta la citt\u00e0 e sui rilievi boscosi circostanti. Attorno al castello sorgono edifici antichi come il vecchio municipio del XIII secolo che oggi ospita il museo della citt\u00e0, il castello Lussemburghese oggi sede del tribunale, villa Borgnis ed i suoi curati giardini.\nCuriosit\u00e0.\nK\u00f6nigstein ha ospitato la nazionale di calcio brasiliana durante i Mondiali di Germania del 2006.\nAmministrazione.\nGemellaggi.\nVi \u00e8 altres\u00ec uno stretto legame con:"}
{"id": "1197030", "revid": "767487", "url": "https://it.wikipedia.org/wiki?curid=1197030", "title": "Korbach", "text": "Korbach \u00e8 un comune tedesco di abitanti, situato nel land dell'Assia."}
{"id": "1197031", "revid": "115239226", "url": "https://it.wikipedia.org/wiki?curid=1197031", "title": "K\u00f6rle", "text": "K\u00f6rle \u00e8 un comune tedesco di 2.932 abitanti, situato nel land dell'Assia.\n\u00c8 attraversato dalla Fulda.\nViene nominato per la prima volta nel 1074 in un atto di donazione dall'Abbazia di Fulda."}
{"id": "1197032", "revid": "110157", "url": "https://it.wikipedia.org/wiki?curid=1197032", "title": "Kriftel", "text": "Kriftel \u00e8 un comune tedesco di 10.527 abitanti, situato nel land dell'Assia."}
{"id": "1197033", "revid": "466539", "url": "https://it.wikipedia.org/wiki?curid=1197033", "title": "Kronberg im Taunus", "text": "Kronberg im Taunus \u00e8 una citt\u00e0 tedesca di 18.232 abitanti, situata nel land dell'Assia, fra le dolci colline del Taunus.\nStoria.\nHa origini medioevali e nel suo centro storico, posto su una lieve collina, si trova la cosiddetta Burg, complesso di monumenti medioevali. Accanto alla torre si trova una piccola chiesa che venne bombardata durante l'ultima guerra. Di propriet\u00e0 dei principi d'Assia, venne da costoro ricostruita solo in parte. La parte a cielo aperto, ma dentro l'antica cinta, \u00e8 destinata a cimitero della famiglia d'Assia. Vi si trovano le tombe della principessa Mafalda di Savoia (perita nel campo di concentramento di Buchenwald), quella di suo marito Filippo, Margravio d'Assia, e della suocera Margherita, sorella dell'imperatore di Germania Guglielmo II. Il cimitero \u00e8 visitabile dal pubblico. Nei dintorni si trova il grande castello costruito dai principi d'Assia alla fine dell'Ottocento, per ospitare la loro parente, la regina Vittoria d'Inghilterra. Ora il castello \u00e8 adibito a Grand Hotel e il parco a campo golf.\nAmministrazione.\nGemellaggi.\nKronberg im Taunus \u00e8 gemellata con le seguenti citt\u00e0:"}
{"id": "1197034", "revid": "767487", "url": "https://it.wikipedia.org/wiki?curid=1197034", "title": "K\u00fcnzell", "text": "K\u00fcnzell \u00e8 un comune tedesco di 16.293 abitanti, situato nel land dell'Assia."}
{"id": "1197035", "revid": "110157", "url": "https://it.wikipedia.org/wiki?curid=1197035", "title": "Lahnau", "text": "Lahnau \u00e8 un comune di 8.182 abitanti dell'Assia, in Germania.\nAppartiene al distretto governativo (\"Regierungsbezirk\") di Gie\u00dfen e al circondario di Lahn-Dill (targa LDK).\nStoria.\nIl comune di Lahnau fu formato il 1\u00ba agosto 1979 dallo scioglimento dell'effimera citt\u00e0 di Lahn (creata nel 1977); il territorio di Lahnau corrispondeva all'ex distretto urbano di Lahntal, composto dai centri abitati di Dorlar (comune indipendente fino al 1972 e quindi frazione di Wetzlar), Atzbach e Waldgirmes (gi\u00e0 comuni indipendenti).\nSuddivisione amministrativa.\nIl territorio comunale comprende 3 centri abitati (\"Ortsteil\"):"}
{"id": "1197036", "revid": "110157", "url": "https://it.wikipedia.org/wiki?curid=1197036", "title": "Lahntal", "text": "Lahntal \u00e8 un comune tedesco di 6.904 abitanti, situato nel land dell'Assia."}
{"id": "1197037", "revid": "2221614", "url": "https://it.wikipedia.org/wiki?curid=1197037", "title": "Langen (Hessen)", "text": "Langen (Hessen) \u00e8 una citt\u00e0 tedesca di abitanti, situata nel land dell'Assia.\nGeografia fisica.\nPosizione geografica.\nLangen \u00e8 situata nel Circondario di Offenbach, nella conurbazione del Reno-Meno, una delle pi\u00f9 forti aree economiche in Germania. La citt\u00e0 occupa una posizione centrale tra le citt\u00e0 di Francoforte sul Meno e Darmstadt, e si trova nel triangolo formato dalle universit\u00e0 di Francoforte, Darmstadt e Magonza.\nComunit\u00e0 vicine.\nLangen confina a nord e nord-est con la citt\u00e0 di Dreieich, a sud con la citt\u00e0 di Egelsbach e a ovest con M\u00f6rfelden-Walldorf (Circondario di Gro\u00df-Gerau).\nQuartieri della citt\u00e0.\nLangen \u00e8 suddivisa nei seguenti quartieri:\nStemma.\nBlasone.\n\"In oro, un ramo di quercia verde con tre ghiande rosso fondo coperto da un ramo nero\".\nSimbolismo.\nLo stemma \u00e8 stato approvato solo nel 1959, ma si basa su un sigillo dal 1622, quando la citt\u00e0 si trovava nel distretto di caccia (Wildbann) di Dreieich. Il ramo orizzontale sullo stemma \u00e8 un simbolo locale, a differenza di quanto si vede in altri stemmi della zona (come Egelsbach). Fino al 1959, i colori non sono stati istituiti ufficialmente, cosicch\u00e9 molte combinazioni differenti si sono susseguite nel corso del tempo.\nBandiera.\nLa bandiera di Langen si compone di due strette bande rosse che fanno da cornice a una banda interna pi\u00f9 ampia, dove si inserisce lo stemma civico."}
{"id": "1197039", "revid": "110157", "url": "https://it.wikipedia.org/wiki?curid=1197039", "title": "Langenselbold", "text": "Langenselbold \u00e8 una citt\u00e0 tedesca situata nel land dell'Assia."}
{"id": "1197040", "revid": "116776198", "url": "https://it.wikipedia.org/wiki?curid=1197040", "title": "Langg\u00f6ns", "text": "Langg\u00f6ns \u00e8 un comune tedesco di 12.296 abitanti, situato nel land dell'Assia. Si trova a circa 10 km a sud di Gie\u00dfen e circa 10 km a nord di Butzbach."}
{"id": "1197041", "revid": "110157", "url": "https://it.wikipedia.org/wiki?curid=1197041", "title": "Lautertal (Odenwald)", "text": "Lautertal (Odenwald) \u00e8 un comune tedesco di abitanti, situato nel land dell'Assia."}
{"id": "1197042", "revid": "767487", "url": "https://it.wikipedia.org/wiki?curid=1197042", "title": "Lautertal (Vogelsberg)", "text": "Lautertal (Vogelsberg) \u00e8 un comune tedesco di 2.611 abitanti, situato nel land dell'Assia.\nLe sue tre frazioni di Engelrod, H\u00f6rgenau e Hopfmannsfeld sono attraversate dalla Lauter, un affluente del fiume Schlitz."}
{"id": "1197043", "revid": "110157", "url": "https://it.wikipedia.org/wiki?curid=1197043", "title": "Leun", "text": "Leun \u00e8 un comune tedesco di 6.035 abitanti, situato nel land dell'Assia."}
{"id": "1197044", "revid": "110157", "url": "https://it.wikipedia.org/wiki?curid=1197044", "title": "Lichtenfels (Assia)", "text": "Lichtenfels \u00e8 un comune tedesco di 4.346 abitanti, situato nel land dell'Assia."}
{"id": "1197045", "revid": "110157", "url": "https://it.wikipedia.org/wiki?curid=1197045", "title": "Liebenau (Assia)", "text": "Liebenau \u00e8 una citt\u00e0 tedesca di 3.604 abitanti situata nel land dell'Assia.\nAmministrazione.\nGemellaggi.\nLiebenau \u00e8 gemellata con:"}
{"id": "1197046", "revid": "110157", "url": "https://it.wikipedia.org/wiki?curid=1197046", "title": "Liederbach am Taunus", "text": "Liederbach am Taunus \u00e8 un comune tedesco di 8.380 abitanti, situato nel land dell'Assia."}
{"id": "1197047", "revid": "3115", "url": "https://it.wikipedia.org/wiki?curid=1197047", "title": "Flaminia (traghetto)", "text": "La Flaminia era una nave traghetto della classe \"Strade Consolari Romane\", appartenuta con questo nome dal 1981 al 2012 alla Tirrenia di Navigazione.\nCaratteristiche.\nLa \"Flaminia\" era l'ultima unit\u00e0 della \"Classe Strade Consolari Romane\", serie di sei navi costruite a inizio anni '80 per la Tirrenia di Navigazione. Come tutte le gemelle ad eccezione di \"Clodia\" era stata costruita nel Cantiere navale di Castellammare di Stabia.\nOriginariamente era lunga 136 metri, aveva una stazza lorda di 9.485 tonnellate e poteva trasportare circa 1.000 passeggeri e 470 autovetture; come le gemelle nell'inverno tra il 1986 ed il 1987 la nave fu sottoposta ad un intervento di allungamento, che comport\u00f2 l'aggiunta di un troncone di 12 metri a centro nave e di un ulteriore ponte. Dopo questi lavori la stazza lorda dell'imbarcazione raggiunse le 12.523 tonnellate, mentre il numero di passeggeri e veicoli trasportabili pass\u00f2 rispettivamente a 2.000 e 610.\nDiversamente dalle gemelle \"Aurelia\", \"Clodia\" e \"Nomentana\" la \"Flaminia\" mantenne questa configurazione in via definitiva, non venendo alzata di due ulteriori ponti, anche perch\u00e9 questo secondo intervento aveva reso le navi pi\u00f9 lente e instabili a causa della maggiore stazza e dell'aumento dell'\"effetto vela\" dovuto alla maggiore superficie laterale. La nave rimase quindi completamente gemella solo di \"Emilia\" e \"Domiziana\", le cosiddette \"Strade Consolari Romane non trasformate\".\nSuccessivamente la \"Flaminia\" sub\u00ec dei lavori di restyling alberghiero, ma non tutte le cabine dei ponti superiori vennero commutate in cabine di \"prima classe\". La nave disponeva dei seguenti servizi: reception, bar, cinema, ristorante, self service e 339 cabine, delle quali 133 di prima classe e 206 di seconda classe, per un totale di 950 posti letto.\nLa nave era strutturata su nove ponti:\nServizio.\nLa nave fu varata a Castellammare di Stabia il 31 maggio 1980, entrando in servizio il 30 aprile 1981 sui collegamenti tra Napoli e Palermo e tra Genova e Porto Torres. Negli anni la \"Flaminia\" fu utilizzata su diverse linee del network Tirrenia, venendo impiegata prevalentemente sulle rotte Porto Torres - Genova, Palermo - Napoli e Cagliari - Arbatax - Civitavecchia.\nIl 18 luglio 1987 la \"Flaminia\" fu scena di un importante fatto di cronaca all'interno del porto di Genova. Tra i circa mille passeggeri che dovevano compiere la traversata notturna verso Porto Torres in Sardegna c'era Renato Vallanzasca, famoso criminale pluricondannato che doveva essere trasferito al carcere di \"Badu 'e Carros\" a Nuoro. Una volta salito a bordo scortato dai Carabinieri e sistemato in una delle cabine gi\u00e0 attrezzate per l'occasione, Vallanzasca riusc\u00ec ad evadere.\nLasciato probabilmente solo per qualche minuto, il criminale riusc\u00ec ad aprire un obl\u00f2 e uscire dalla nave ancora ferma in porto. I passeggeri furono fatti sbarcare e la nave fu setacciata dalle Forze dell'Ordine, anche il porto fu scena di una imponente caccia all'uomo. La vicenda non \u00e8 ancora molto chiara, e si presume che la sua fuga fosse gi\u00e0 organizzata. Vallanzasca fu nuovamente catturato tre settimane dopo.\nNel 2004 la nave fu noleggiata dalla Adriatica di Navigazione (da poco assorbita dalla Tirrenia) per collegare Bari e Durazzo insieme alla gemella \"Domiziana\".\nLa \"Flaminia\", salvo un impiego sulla Civitavecchia - Cagliari nell'estate 2010, rimase sulla Bari - Durazzo fino al gennaio 2011, quando fu fermata a Bari in seguito alla chiusura della linea da parte di Tirrenia.\nNell'aprile e maggio 2011 fu impiegata per il trasporto di immigrati clandestini da Lampedusa a diversi porti italiani, venendo poi posta in disarmo nel porto di Crotone. Nell'ottobre del 2012 la nave fu venduta per la demolizione, prendendo il nome di \"New York\" e cambiando bandiera. La nave, sottoposta a fermo per diverse gravi mancanze nelle dotazioni di sicurezza, rimase ferma ancora per qualche mese nel porto calabrese, partendo per Alang a met\u00e0 giugno."}
{"id": "1197048", "revid": "110157", "url": "https://it.wikipedia.org/wiki?curid=1197048", "title": "Limeshain", "text": "Limeshain \u00e8 un comune tedesco di 5.445 abitanti, situato nel land dell'Assia."}
{"id": "1197050", "revid": "110157", "url": "https://it.wikipedia.org/wiki?curid=1197050", "title": "Linden (Assia)", "text": "Linden \u00e8 un comune tedesco di 12.339 abitanti, situato nel land dell'Assia."}
{"id": "1197051", "revid": "110157", "url": "https://it.wikipedia.org/wiki?curid=1197051", "title": "Lindenfels", "text": "Lindenfels \u00e8 una citt\u00e0 tedesca di 5.357 abitanti, situato nel land dell'Assia."}
{"id": "1197052", "revid": "110157", "url": "https://it.wikipedia.org/wiki?curid=1197052", "title": "Linsengericht", "text": "Linsengericht \u00e8 un comune tedesco di 9.793 abitanti, situato nel land dell'Assia."}
{"id": "1197053", "revid": "110157", "url": "https://it.wikipedia.org/wiki?curid=1197053", "title": "Lohfelden", "text": "Lohfelden \u00e8 un comune tedesco di 13.859 abitanti, situato nel land dell'Assia, \u00e8 confinante con Kassel. Il centro cittadino dista appena sei chilometri dal centro di Kassel e le due zone urbane sono contigue. La citt\u00e0 \u00e8 un importante centro di industria."}
{"id": "1197054", "revid": "110157", "url": "https://it.wikipedia.org/wiki?curid=1197054", "title": "L\u00f6hnberg", "text": "L\u00f6hnberg \u00e8 un comune tedesco di 4.480 abitanti, situato nel land dell'Assia."}
{"id": "1197055", "revid": "767487", "url": "https://it.wikipedia.org/wiki?curid=1197055", "title": "Lohra", "text": "Lohra \u00e8 un comune tedesco di 5.675 abitanti, situato nel land dell'Assia."}
{"id": "1197056", "revid": "110157", "url": "https://it.wikipedia.org/wiki?curid=1197056", "title": "Lollar", "text": "Lollar \u00e8 un comune tedesco di 10.487 abitanti, situato nel land dell'Assia."}
{"id": "1197057", "revid": "834", "url": "https://it.wikipedia.org/wiki?curid=1197057", "title": "Lorch (Assia)", "text": "Lorch \u00e8 un comune tedesco di 4.062 abitanti, situato nel land dell'Assia."}
{"id": "1197058", "revid": "110157", "url": "https://it.wikipedia.org/wiki?curid=1197058", "title": "Ludwigsau", "text": "Ludwigsau \u00e8 un comune tedesco di 5.930 abitanti, situato nel land dell'Assia."}
{"id": "1197059", "revid": "110157", "url": "https://it.wikipedia.org/wiki?curid=1197059", "title": "L\u00fctzelbach", "text": "L\u00fctzelbach \u00e8 un comune tedesco di 7.291 abitanti, situato nel land dell'Assia."}
{"id": "1197060", "revid": "110157", "url": "https://it.wikipedia.org/wiki?curid=1197060", "title": "Mainhausen", "text": "Mainhausen \u00e8 un comune tedesco di 9.189 abitanti, situato nel land dell'Assia."}
{"id": "1197063", "revid": "110157", "url": "https://it.wikipedia.org/wiki?curid=1197063", "title": "Maintal", "text": "Maintal \u00e8 una citt\u00e0 tedesca di 37.651 abitanti, situata nel land dell'Assia.\nAmministrazione.\nGemellaggi.\nMaintal \u00e8 gemellata con:"}
{"id": "1197065", "revid": "1272592", "url": "https://it.wikipedia.org/wiki?curid=1197065", "title": "Coniglio veneto", "text": "Il coniglio veneto (\"cunicio\", \"conejo\") \u00e8 inserito nell'elenco dei prodotti tipici veneti.\nIl Veneto \u00e8 tradizionalmente una delle regioni con il maggior numero di allevamenti cunicoli del mondo: fino a trent'anni fa ogni famiglia aveva un piccolo allevamento di conigli sia per il proprio consumo che per garantirsi un reddito integrativo attraverso il commercio di carne e pelli. \nLa Marca trevigiana, possiede a tutt'oggi la pi\u00f9 alta concentrazione al mondo di tali allevamenti: delle circa 50 razze di conigli allevati nel mondo 40 sono selezionate in Italia, per lo pi\u00f9 in quest'area dove sono presenti industrie che producono attrezzature e mangimi.\nUso in cucina.\nIl coniglio viene consumato giovane, possibilmente prima che raggiunga la maturit\u00e0 sessuale (ad una et\u00e0 di 84/90 giorni, al raggiungimento di 2,5 kg di peso) per evitare che la carne assuma un odore acre e sgradevole, tagliandolo a pezzi e cuocendolo in una casseruola di terracotta per due ore dopo averlo lasciato marinare una notte con un trito di verdure, alloro e vino rosso. Anche il coniglio, come molti piatti veneti, \u00e8 servito con la polenta e, in stagione, con un contorno di \"pissacan in tecia\" ovvero foglie di tarassaco leggermente amarognole, cucinate con aglio, olio e lardo."}
{"id": "1197066", "revid": "1776051", "url": "https://it.wikipedia.org/wiki?curid=1197066", "title": "Malsfeld", "text": "Malsfeld \u00e8 un comune tedesco di 4.293 abitanti, situato nel land dell'Assia.\nNel suo territorio il fiume Beise sfocia nella Fulda."}
{"id": "1197067", "revid": "15756", "url": "https://it.wikipedia.org/wiki?curid=1197067", "title": "Marburgo", "text": "Marburgo () \u00e8 una citt\u00e0 tedesca situata nel land dell'Assia.\nMarburgo, che \u00e8 sede di una famosa Universit\u00e0 e di vari centri di ricerca tra cui la branca di microbiologia dell'Istituto Max Planck, si fregia del titolo di \"Citt\u00e0 con status speciale\" (\"Sonderstatusstadt\").\nGeografia fisica.\nMarburgo si trova nel centro dell'Assia, all'incirca a met\u00e0 strada tra Francoforte sul Meno e Kassel, a circa 77 chilometri in linea d'aria da entrambe le citt\u00e0. Si estende per 9 km da nord a sud e per 6 km da est a ovest, \u00e8 attraversata dal fiume Lahn tra i Lahnberge a est e il Marburger R\u00fccken a ovest.\nStoria.\nPreistoria e storia antica.\nLe prime tracce di insediamenti nella zona di Marburgo sono documentate per il periodo della glaciazione di W\u00fcrm: sia sul Lahnberge che nell'area tra il Neuh\u00f6fen e il Damm\u00fchle sono stati trovati raschiatoi e altri strumenti che potrebbero indicare un insediamento risalente a quel periodo. Reperti di ceramica lineare indicano insediamenti nell'et\u00e0 neolitica. Secondo Demandt, la cultura di R\u00f6ssen e la cultura di Michelsberg si sono sovrapposte. Ulteriori sovrapposizioni culturali possono essere rintracciate sulla base di reperti della cultura tombale individuale, della ceramica cordata e della cultura del vaso campaniforme. I successivi insediamenti nell'area di Marburgo sono documentati nell'et\u00e0 del bronzo, tra l'altro, da numerosi tumuli di quel periodo. I resti di una tomba dell'et\u00e0 del bronzo pi\u00f9 recente si possono vedere nell'Orto Botanico di Marburgo.\nUna struttura rinforzata a forma di mezzaluna sul vicino Schanzenkopf, il cosiddetto Heimburg, pu\u00f2 essere attribuita al periodo tardo merovingio e indica un insediamento intorno al 700 d.C.\nFondazione della citt\u00e0 e Medioevo.\nLe prime tracce di un castello a Marburgo risalgono al IX-X secolo, quale possedimento della dinastia dei Giso. Con la morte di Giso IV di Gudenberg, il langravio Ludovico I di Turingia eredit\u00f2, per matrimonio, i possedimenti dell'Assia-Gudensberg. Le prime notizie scritte del castello sullo Schlossberg risalgono al 1138/39. I primi residenti di Marburgo probabilmente si trasferirono dalle citt\u00e0 circostanti, ora deserte, inglobando i villaggi di Weidenhausen e Zahlbach. Le prime notizie di una zecca cittadina, e quindi la presenza di un mercato, risalgono al 1140. Del 1180 la prima cita muraria. Nel 1222 Marburgo ottenne il Titolo di citt\u00e0.\nMarburgo acquis\u00ec grande importanza quando Elisabetta d'Ungheria, vedova del langravio Ludovico IV di Turingia, la scelse come residenza nel 1228, ove fece costruire un ospedale, nel quale si dedic\u00f2 alla cura dei malati e degli infermi. Elisabetta, morta nel 1231, fu canonizzata nel 1235. In quello stesso anno l'Ordine Teutonico inizi\u00f2 la costruzione della Chiesa di Santa Elisabetta, destinata al culto della santa e Marburgo divenne meta di pellegrinaggi.\nMarburgo capitale dell'Assia.\nTra il 1248 e il 1604 Marburgo fu, con poche interruzioni, la residenza dei Langravi di Assia-Marburgo.\nCon la morte di Enrico Raspe, ultimo langravio di Turingia, Sofia di Turingia, figlia di Sant'Elisabetta, fece proclamare langravio suo figlio Enrico I d'Assia nel 1247. A seguito della Guerra di successione della Turingia (1247-1264) Enrico fu proclamato langravio dell'Assia divenuta indipendente. Nel 1292 il re Adolfo di Nassau lo nomin\u00f2 \"Reichsf\u00fcrst\" (principe del regno), liberandolo dall'influenza dell'arcivescovo. Per Marburgo fu un periodo di espansione: la consacrazione della chiesa di Santa Elisabetta nel 1283, la gotica chiesa parrocchiale di Santa Maria, il monastero francescano a Barf\u00fc\u00dfertor (1234), il monastero domenicano di Weidenhausen (1291), il ponte di Weidenhausen che collega le due rive del fiume Lahn (anno 1250 circa).\nPerdita di importanza a favore di Kassel.\nCon la morte di Enrico I nel 1308, il langraviato venne diviso tra i due figli: a Ottone I l'Assia Superiore (con capitale Marburgo e le citt\u00e0 di Gie\u00dfen, Gr\u00fcnberg e Alsfeld), a Giovanni l'Assia Inferiore (con capitale Kassel e le citt\u00e0 di Homberg (Efze), Melsungen e Rotenburg an der Fulda). Con la morte di Giovanni nel 1311, Ottone I riun\u00ec i due principati alternando la residenza tra Kassel e Marburgo. Nel 1319 la citt\u00e0 fu devastata da un incendio, immediatamente ricostruita con le caratteristiche case a graticcio. Ottone I condusse una lunga faida contro l'arcivescovo di Magonza, che suo figlio Enrico II e suo nipote Ermanno II continuarono e che si concluse con la Guerra delle stelle (\"Sternerkrieg\", 1371-1373). Le manovre degli eserciti port\u00f2 a Marburgo la pandemia di peste nera nel 1348/49. Dopo la morte di Luigi I, figlio di Ermanno II, il langraviato fu nuovamente diviso: l'Assia Superiore and\u00f2 a Enrico III dal 1458 al 1483 e a Guglielmo III dal 1483 al 1500; quando mor\u00ec senza figli, il langraviato venne riunito sotto il cugino Guglielmo II d'Assia.\nRiforma e Universit\u00e0.\nIl figlio di Guglielmo II, Filippo I d'Assia, divenuto langravio nel 1518 all'et\u00e0 di 13 anni, nel 1524 ader\u00ec alla Riforma protestante e nel 1527 fond\u00f2 la seconda universit\u00e0 protestante, dopo Legnica (1526), che da allora \u00e8 stata il fattore economico pi\u00f9 importante della citt\u00e0 e tale \u00e8 rimasta. L'Universit\u00e0 comprendeva anche il ginnasio Philippinum e l'Istituto per le borse di studio dell'Assia, considerato il pi\u00f9 antico collegio studentesco di Germania.\nNel 1529, per iniziativa di Filippo I, a seguito della conferma dell'editto di Worms, si tennero i colloqui di Marburgo al fine di conciliare le divergenze teologiche tra Martin Lutero e Ulrico Zwingli.\nDopo la morte di Filippo I, il 31 marzo 1567, il Langraviato d'Assia venne suddiviso tra i quattro figli maschi avuti dalla prima moglie: l'Assia-Kassel a Guglielmo IV d'Assia-Kassel, l'Assia-Marburgo a Luigi IV d'Assia-Marburgo, l'Assia-Rheinfels a Filippo II d'Assia-Rheinfels e l'Assia-Darmstadt a Giorgio I d'Assia-Darmstadt.\nCon la morte nel 1604 di Luigi IV d'Assia-Marburgo, luterano, Luigi V d'Assia-Darmstadt eredit\u00f2 met\u00e0 dell'Assia-Marburgo mentre l'altra met\u00e0 and\u00f2 a Maurizio d'Assia-Kassel. Avendo il langravio Maurizio abbracciato il calvinismo, in contraddizione alla volont\u00e0 di Luigi IV, Luigi V rivendic\u00f2 tutta l'Assia-Marburgo.\nDalla Guerra dei Trent'anni al Regno di Prussia.\nLa controversia per il controllo di Marburgo si inser\u00ec nel contesto pi\u00f9 ampio della Guerra dei Trent'anni, in cui l'Assia-Kassel si schier\u00f2 con i protestanti e l'Assia-Darmstadt si schier\u00f2 con l'imperatore asburgico. Nel 1623 Marburgo fu temporaneamente occupata dalle truppe di Tilly.\nNemmeno l'\"Hauptakkord\" del 24 settembre 1627, che conferiva Marburgo all'Assia-Darmstadt, pose definitivamente termine alla disputa.\nNel 1645 la reggente Amalia Elisabetta di Hanau-M\u00fcnzenberg inizi\u00f2 la Guerra dell'Assia con l'assedio di Marburgo. Il conflitto fu definitivamente risolto nel 1648 alla vigilia della Pace di Vestfalia: l'Assia Superiore fu definitivamente divisa, Marburgo venne assegnata all'Assia-Kassel, Gie\u00dfen e Biedenkopf all'Assia-Darmstadt. Conseguentemente Marburgo perse importanza, rimanendo sede amministrativa e base militare.\nIl ponte Elisabetta, che collega le due rive del fiume Lahn, risale al 1723.\nNel corso delle guerre napoleoniche, nel 1807 le fortificazioni del castello furono rase al suolo. Marburgo divenne in seguito capoluogo del Dipartimento del Werra come parte del Regno di Vestfalia sotto Girolamo Bonaparte. In questo periodo avvenne anche lo scioglimento dell'Ordine Teutonico, che fino ad allora aveva avuto molta influenza sulla citt\u00e0.\nNel 1850 fu inaugurata la linea ferroviaria Kassel-Marburg, dal 1852 prolungata a Francoforte sul Meno (linea Main-Weser). La stazione ferroviaria, sulla riva orientale del Lahn, contribu\u00ec allo sviluppo urbano della citt\u00e0.\nNell'ambito dell'Elettorato d'Assia Marburgo fu capoluogo di un distretto dell'Alta Assia dal 1821 al 1868 e annessa al Regno di Prussia nel 1866, al termine della guerra austro-prussiana.\nDal 1866 al 1932.\nDopo l'annessione dell'Assia alla Prussia l'Universit\u00e0 di Marburgo conobbe un nuovo sviluppo che port\u00f2 a una rapida crescita della citt\u00e0. Nel giro di pochi decenni il numero dei residenti triplic\u00f2, il numero degli studenti decuplic\u00f2 e molti cittadini di Marburgo guadagnarono affittando stanze agli studenti. Sorsero nuovi quartieri fuori dalle mura medievali sulla riva destra del fiume Lahn. Dopo il 1900 furono urbanizzate anche le aree a sinistra del Lahn.\nLa Scuola di Marburgo, fondata da Hermann Cohen, professore presso l'Universit\u00e0 di Marburgo tra il 1873 al 1912, ader\u00ec al neokantismo. Principali esponenti, oltre allo stesso Cohen, furono Paul Natorp e Ernst Cassirer.\nAl collegamento tra le due rive del Lahn si aggiunse il ponte Sch\u00fctzenpfuhl, costruito nel 1892.\nA seguito di una riorganizzazione amministrativa, nel 1929 Marburgo divenne un distretto autonomo e nel 1931 assorb\u00ec il distretto di Ockershausen. \nIl nazionalsocialismo.\nNelle elezioni federali tedesche del 1933 il Partito Nazionalsocialista Tedesco dei Lavoratori si afferm\u00f2 a Marburgo con il 57,6% dei voti (contro il 43,9% di tutta la Germania). I nazionalsocialisti imposero Iimmediatamente il \"Gleichschaltung\" (allineamento) di tutte le associazioni della citt\u00e0 nonch\u00e9 il rogo dei libri (10 maggio 1933). Il 17 giugno 1934 il vicecancelliere Franz von Papen tenne l'ultimo discorso ufficiale all'Universit\u00e0, noto come \"discorso di Marburgo\", contro gli aspetti violenti del nazionalsocialismo. Nella notte tra il 9 e il 10 novembre 1938, la notte dei cristalli, la Sinagoga sulla Universit\u00e4tsstrasse fu incendiata dai militanti delle SA. Quella stessa notte 31 ebrei furono arrestati e internati nel campo di concentramento di Buchenwald. Nel 1941-1942 gli ultimi 267 ebrei di Marburgo e dintorni furono deportati nei campi di concentramento; la deportazione dei Sinti e dei Rom avvenne il 23 marzo 1943.\nNel corso della Seconda guerra mondiale Marburgo ebbe relativamente pochi danni. Le bombe alleate distrussero circa il 4% della citt\u00e0. La stazione ferroviaria fu attaccata in quanto importante nodo ferroviario e gravemente danneggiata nel bombardamento del 22 febbraio 1945. Le distruzioni riguardarono anche il dipartimento di chimica dell'Universit\u00e0, diversi edifici della clinica universitaria, tra cui la clinica oculistica e la clinica chirurgica, nonch\u00e9 il maneggio coperto di Ortenberg. Il 28 marzo 1945, intorno a mezzogiorno, la 3\u00aa divisione corazzata dell'Esercito degli Stati Uniti, sotto il comando del maggior generale Maurice Rose, entr\u00f2 a Marburgo.\nDopo la Seconda guerra mondiale.\nLe espulsioni dall'Europa orientale, successive alla fine della Seconda guerra mondiale, contribuirono al rapido aumento della popolazione. Per sopperire alla carenza di alloggi nel 1963 il Consiglio comunale decise di urbanizzare il quartiere di Richtsberg e in seguito la ristrutturazione del centro storico.\nNel 1972 Marburgo ospit\u00f2 la 12\u00aa Fiera dell'Assia in occasione del 750\u00ba anniversario della fondazione della citt\u00e0. Con la riforma regionale dell'Assia, nel 1974 il circondario di Marburgo venne unito a quello di Biedenkopf nel nuovo circondario di Marburgo-Biedenkopf.\nLa \"Dichiarazione di Marburgo sull'omeopatia\" \u00e8 stata redatta nel 1972 da un gruppo di accademici dell'Universit\u00e0 di Marburgo contro l'intenzione di introdurre per gli esami di Medicina test relativi all'omeopatia.\nLa Clinica universitaria di Marburgo nel 2006 \u00e8 stata privatizzata e fusa con quella di Gie\u00dfen nella Clinica universitaria di Gie\u00dfen e Marburgo. Con oltre dipendenti e pi\u00f9 di studenti (anno accademico 2019/2020), l'Universit\u00e0 \u00e8 ancora il fattore economico pi\u00f9 importante della citt\u00e0.\nIn vista del 6\u00ba Congresso internazionale di psicoterapia e pastorale sul tema \"Identit\u00e0: il filo rosso della mia vita\" (a Marburgo dal 20 al 24 maggio 2009) venne presentata la dichiarazione \"Per la libert\u00e0 e l'autodeterminazione, contro gli sforzi totalitari delle associazioni lesbiche e gay\", denunciando una presunta intolleranza da parte delle organizzazioni LGBT. L'organizzazione delle lesbiche e dei gay dell'Universit\u00e0 di Colonia (LUSK) rispose, con la \"Dichiarazione di accettazione e uguaglianza\", che \u00abl'orientamento sessuale, come parte della propria identit\u00e0, fa parte della dignit\u00e0 umana\u00bb.\nIl 25 maggio 2009 Marburgo ha ricevuto dal governo federale il titolo di \"Ort der Vielfalt\" (\"Luogo della diversit\u00e0\" contro gli estremismi).\nIl 30 settembre 2015 Marburgo ha ricevuto il titolo di \"Citt\u00e0 europea della Riforma\" dalla Comunione delle Chiese Protestanti in Europa (Concordia di Leuenberg).\nIl 26 marzo 2021 l'EMA ha autorizzato la BioNTech alla produzione del vaccino anti COVID-19 nello stabilimento di Marburgo.\nUniversit\u00e0.\nLa \"Philipps-Universit\u00e4t Marburg\", fondata nel 1527, conta circa studenti e 21 Facolt\u00e0. Il policlinico universitario \"UKGM\", una societ\u00e0 privata dal 2006, \u00e8 fuso dal 2005 con l'ospedale universitario di Gie\u00dfen, citt\u00e0 dell'Assia anch'essa sede di un'Universit\u00e0. La sede di Marburgo del policlinico conta posti letto."}
{"id": "1197068", "revid": "110157", "url": "https://it.wikipedia.org/wiki?curid=1197068", "title": "Meinhard", "text": "Meinhard \u00e8 un comune tedesco di 5.291 abitanti, situato nel land dell'Assia."}
{"id": "1197069", "revid": "110157", "url": "https://it.wikipedia.org/wiki?curid=1197069", "title": "Mei\u00dfner", "text": "Mei\u00dfner \u00e8 un comune tedesco di 3.645 abitanti, situato nel land dell'Assia."}
{"id": "1197070", "revid": "1684799", "url": "https://it.wikipedia.org/wiki?curid=1197070", "title": "Melsungen", "text": "Melsungen \u00e8 un comune tedesco di origine medievale di 13.865 abitanti, situato nel land dell'Assia, nel circondario di Schwalm-Eder, a sua volta nel distretto governativo di Kassel.\nGeografia fisica.\nMelsungen si trova nel punto di immissione dei torrenti Pfieffe e Kehrenbach nel fiume Fulda, nel Fulda-Werra-Bergland. Pochi chilometri pi\u00f9 a valle anche il fiume Eder si unisce alla Fulda.\nLe maggiori citt\u00e0 nelle vicinanze sono Kassel, circa 22\u00a0km a nord, e Bad Hersfeld, circa 32\u00a0km a sud-est.\nComuni confinanti.\nMelsungen confina a Nord con i comuni di K\u00f6rle (Schwalm-Eder-Kreis) e S\u00f6hrewald (Landkreis Kassel) e con la citt\u00e0 di Hessisch Lichtenau (Werra-Mei\u00dfner-Kreis), ad est con la citt\u00e0 di Spangenberg, a sud-est con il comune di Morschen, a sud con il comune di Malsfeld, mentre ad ovest con la citt\u00e0 di Felsberg (tutti e quattro nello Schwalm-Eder-Kreis).\nStruttura della citt\u00e0.\nLa citt\u00e0 \u00e8 costituita, oltre che dal centro storico, dai quartieri di Adelshausen, G\u00fcnsterode, Kehrenbach, Kirchhof, Obermelsungen, R\u00f6hrenfurth e Schwarzenberg.\nStoria.\nLa citt\u00e0 \u00e8 citata ufficialmente per la prima volta nell'802 come \"Milisunge\", ma i primi insediamenti risalgono verosimilmente all'et\u00e0 del ferro, in particolare alla Hallstattzeit (IX-IV secolo a.C.).\nNel corso della sua storia, Melsungen \u00e8 passata di mano in mano. L'imperatore Ottone III di Sassonia nel 973 con la \"Elesenge in pago Hassim\" regal\u00f2 parte dei suoi possedimenti, tra i quali un edificio militare, a tale Dietrat di Melsungen. Nel 1040 il conte Dietrich lasci\u00f2 in eredit\u00e0 le sue propriet\u00e0 di Melsungen al convento di Fulda. Enrico Raspe II (1130 circa - 1155/57 circa), conte di Gudensberg della case dei Ludovichi di Turingia, gest\u00ec per conto dell'abate di Hersfeld la separazione di Melsungen dai possedimenti di Hersfeld e fece erigere un piccolo castello (\"burgus Milsungen\") nel punto in cui la strada da Gudensberg alla Turingia attraversa la Fulda. Un posto di grande importanza strategica in quanto crocevia di tre delle principali rotte commerciali dell'area: la \"via del Sale\" (ovest-est), la \"strada di Norimberga\" (nord-sud) e la rotta chiamata \"Durch die langen Hessen\", una strada che congiungeva Lipsia con Francoforte sul Meno attraversando tutta l'Assia.\nLe contese pi\u00f9 aspre per il dominio sulla citt\u00e0 furono per\u00f2 quelle tra gli arcivescovi di Magonza ed i langravi di Turingia e d'Assia poi. Nel 1189/90 l'arcivescovo Corrado I di Magonza compr\u00f2 dai langravi ludovichi di Turingia il castello ed il sito per 350 marchi e concesse al paese lo status di citt\u00e0; a quest'epoca risale anche lo stemma araldico. Ma solo pochi anni dopo, nel 1193/94, castello ed insediamento furono distrutti durante una faida tra Magonza e Turingia; per via della sua posizione strategica fu per\u00f2 immediatamente ricostruita dai langravi, questa volta come loro propriet\u00e0. Durante la guerra di successione tra Turingia ed Assia (1247-1264), al termine della quale Melsungen pass\u00f2 al langraviato d'Assia, il castello fu in parte nuovamente distrutto ma immediatamente ricostruito.\nLa chiesa parrocchiale, originariamente romanica, fu trasformata in una cattedrale gotica. Nel 1465 l'insediamento contava gi\u00e0 circa 950 abitanti. Nel 1554 un incendio distrusse gran parte del centro storico: solo pochi edifici sopravvissero all'incendio, visto che quasi tutte le case erano costruzioni a graticcio. Dopo questa catastrofe fu edificato il Municipio, funzionante a tutt'oggi, un vero gioiello dell'architettura a graticcio. Nel 1596 fu costruito un massiccio ponte in pietra sulla Fulda, il cosiddetto \"Ponte del boscaiolo con l'ascia\"(\"Bartenwetzerbr\u00fccke\"), che \u00e8 poi il simbolo della citt\u00e0.\nTra il 1552 e il 1557 il langravio Guglielmo IV e suo padre, il langravio Filippo I il Magnanimo, costruirono un castello per la caccia proprio al di fuori dalle mura, vicino al vecchio castello, che in quanto diroccato fu demolito per far spazio alla piazza Marstall, completata nel 1577. Dal 1627 al 1632 questo castello divenne residenza provvisoria di Moritz il Dotto di Assia-Kassel dopo che questi si era dimesso da langravio per ritirarsi ad Eschwege. Dopo la sua morte furono il castello e le stalle dal 1733 al 1825 come guarnigione per la cavalleria del langraviato e del principato. Dal 1825 al 1867 fu la sede dell'Accademia Forestale dell'Assia. Dopo l'annessione alla Prussia del principato di Assia-Kassel, divenne un edificio amministrativo. Durante la seconda guerra mondiale il castello ed il cosiddetto circolo di Elbersdorf ospitarono un campo di prigionia per ufficiali inglesi. Oggi l'edificio \u00e8 sede dell'autorit\u00e0 giudiziaria.\nDurante la guerra dei trent'anni, nella guerra dei sette anni e durante il dominio francese dal 1806 al 1813, la citt\u00e0 fu nuovamente oggetto di occupazioni e distruzioni. Nel 1813, dopo l'abdicazione di Girolamo Bonaparte da re di Vestfalia, presso Melsungen le truppe russe guidate dal generale Tschernyschevs abbatterono le truppe francesi guidate dal generale Bastinellers.\nDal 1821 al 1974 Melsungen fu la sede del distretto di Melsungen; poi questo distretto fu fuso con quelli finitimi di Fritzlar-Homberg e Ziegenhain per formare un nuovo distretto, lo Schwalm-Eder-Kreis.\nMelsungen \u00e8 uno dei luoghi di culto principali della \"Renitente Kirche unge\u00e4nderter Augsburgischer Konfession in Hessen\", una Chiesa evangelica.\nGli abitanti sono chiamati anche \"Bartenwetzer\".\nPolitica.\nConsiglio Comunale.\nLe elezioni comunali del 26 marzo 2006 hanno prodotto il seguente risultato:\nLa giunta, in Assia chiamata \"Magistrat\", \u00e8 composta dal Sindaco e da 6 consiglieri, di cui 4 della SPD, 1 della CDU ed 1 della FDP.\nSindaco.\nIl 28 novembre 2004 Dieter Runzheimer (SPD) \u00e8 stato eletto con il 62,8% delle preferenze(insediamento il 1\u00ba marzo 2005).\nStemma.\nL'antico sigillo ed attuale stemma della citt\u00e0 ha origine alla fine del XII secolo: esso mostra, su campo blu, una porta cittadina sovrastata da una torre e inserita in mura merlate. Le mura sono di color argento, il tetto della torre \u00e8 in laterizio e termina con due piccole cupole color oro. Le prime testimonianze di questo stemma risalgono al 1577.\nAmministrazione.\nGemellaggi.\nRelazioni amichevoli sono tenute anche con il quartiere Spandau di Berlino.\nCultura e cose da vedere.\nMusei.\nLa citt\u00e0 ospita l\"'Heimatsmuseum Melsungen\", presso il ponte del Bartenwetzer.\nEconomia.\nTrasporti.\nMelsungen si trova sull'autostrada federale nr. 7. La strada statale nr. 83 attraversa Melsungen, mentre le statali 253 e 487 vi hanno rispettivamente inizio e fine.\nMelsungen si trova anche sulla linea ferroviaria Kassel\u2014Bebra\u2014Fulda ed appartiene al Trasporto Integrato dell'Assia del Nord (\"Nordhessischen Verkehrsverbund\"). Da giugno 2006 \u00e8 in esercizio la linea RegioTram RT5 sulla tratta Kassel-Melsungen: essa collega Melsungen direttamente al centro di Kassel.\nImprese locali.\nA Melsungen hanno sede due grandi imprese, la \"B. Braun Melsungen AG\" e la \"Solupharm GmbH\", entrambe operanti nel settore farmaceutico. Un altro settore florido \u00e8 quello editoriale e tipografico: tra le principali ditte vi sono la \"J.Neumann-Neudamm AG\" e la \"Bernecker Mediagruppe\". Nel settore del commercio al dettaglio e della logistica opera la \"EDEKA Hessenring GmbH\", che si occupa della distribuzione per il gruppo \"Edeka\" nei mercati dell'Assia settentrionale e di alcune zone di Turingia e Bassa Sassonia.\nAltro.\nNel 1987 Melsungen \u00e8 stata sede dell'Hessentag."}
{"id": "1197071", "revid": "110157", "url": "https://it.wikipedia.org/wiki?curid=1197071", "title": "Mengerskirchen", "text": "Mengerskirchen \u00e8 un comune tedesco di 6.146 abitanti, situato nel land dell'Assia."}
{"id": "1197072", "revid": "110157", "url": "https://it.wikipedia.org/wiki?curid=1197072", "title": "Merenberg", "text": "Merenberg \u00e8 un comune tedesco di 3.466 abitanti, situato nel land dell'Assia."}
{"id": "1197073", "revid": "122048475", "url": "https://it.wikipedia.org/wiki?curid=1197073", "title": "Michelstadt", "text": "Michelstadt \u00e8 una citt\u00e0 tedesca situata nel land dell'Assia."}
{"id": "1197074", "revid": "1684799", "url": "https://it.wikipedia.org/wiki?curid=1197074", "title": "Mittenaar", "text": "Mittenaar \u00e8 un comune tedesco di 5.050 abitanti, situato nel land dell'Assia."}
{"id": "1197075", "revid": "110157", "url": "https://it.wikipedia.org/wiki?curid=1197075", "title": "Modautal", "text": "Modautal \u00e8 un comune tedesco di 5.071 abitanti, situato nel Land dell'Assia.\n\u00c8 gemellata con il comune italiano di Pelago."}
{"id": "1197076", "revid": "114483022", "url": "https://it.wikipedia.org/wiki?curid=1197076", "title": "M\u00f6rfelden-Walldorf", "text": "M\u00f6rfelden-Walldorf \u00e8 una citt\u00e0 tedesca di abitanti, situata nel land dell'Assia, localit\u00e0 a circa dieci km da Francoforte sul Meno, fondata il 10 luglio del 1699 da Valdesi in fuga dalle Valli Valdesi dopo la revoca dell'Editto di Nantes del 1685 e le successive persecuzioni a cui furono sottoposti. Quattordici famiglie valligiane che decisero di fermarsi e fondare una nuova localit\u00e0, piuttosto che continuare a girovagare lungo il Reno o rientrare nelle Valli Valdesi, rinunciando alla propria fede valdese. \u00c8 attiva l\"'Associazione Amici dei Valdesi di Walldorf\". Il 10 luglio \u00e8 considerato il \"Compleanno di Walldorf\". In questa data del 1699, infatti, le quattordici famiglie fondatrici firmarono un accordo con il langravio d'Assia-Darmstadt che riconosceva loro una serie di diritti speciali tra cui l'esenzione dal servizio di leva e dal pagamento delle imposte. Le quattordici famiglie presentarono un progetto di urbanizzazione basato su altrettante fattorie disposte lungo l'asse principale della localit\u00e0, al centro della quale si trova la Chiesa Valdese.\nLa sistemazione urbanistica originaria, compresa la \"Alte Kirche\", \u00e8 tuttora visibile."}
{"id": "1197077", "revid": "110157", "url": "https://it.wikipedia.org/wiki?curid=1197077", "title": "M\u00f6rlenbach", "text": "M\u00f6rlenbach \u00e8 un comune tedesco di 10.588 abitanti, situato nel Land dell'Assia."}
{"id": "1197078", "revid": "110157", "url": "https://it.wikipedia.org/wiki?curid=1197078", "title": "Morschen", "text": "Morschen \u00e8 un comune tedesco di 3.899 abitanti, situato nel land dell'Assia.\n\u00c8 attraversato dalla Fulda."}
{"id": "1197080", "revid": "110157", "url": "https://it.wikipedia.org/wiki?curid=1197080", "title": "Mossautal", "text": "Mossautal \u00e8 un comune tedesco di 2.605 abitanti, situato nel land dell'Assia.\nIl comune \u00e8 diviso in cinque frazioni situate a quote comprese tra i 300\u00a0m. e 500\u00a0m. sul livello del mare e che sono:"}
{"id": "1197081", "revid": "110157", "url": "https://it.wikipedia.org/wiki?curid=1197081", "title": "M\u00fccke", "text": "M\u00fccke \u00e8 un comune tedesco di 10.163 abitanti, situato nel land dell'Assia."}
{"id": "1197082", "revid": "110157", "url": "https://it.wikipedia.org/wiki?curid=1197082", "title": "M\u00fchlheim am Main", "text": "M\u00fchlheim am Main \u00e8 un comune tedesco di 26.625 abitanti, situato nel land dell'Assia."}
{"id": "1197083", "revid": "767487", "url": "https://it.wikipedia.org/wiki?curid=1197083", "title": "M\u00fchltal", "text": "M\u00fchltal \u00e8 un comune tedesco di 13.913 abitanti, situato nel Land dell'Assia."}
{"id": "1197084", "revid": "110157", "url": "https://it.wikipedia.org/wiki?curid=1197084", "title": "M\u00fcnchhausen (Assia)", "text": "M\u00fcnchhausen \u00e8 un comune tedesco di 3.524 abitanti, situato nel land dell'Assia."}
{"id": "1197085", "revid": "767487", "url": "https://it.wikipedia.org/wiki?curid=1197085", "title": "M\u00fcnster (Assia)", "text": "M\u00fcnster (\"Minsder\" nel dialetto locale) \u00e8 un comune tedesco di 14.049 abitanti, situato nel Land dell'Assia."}
{"id": "1197087", "revid": "106908", "url": "https://it.wikipedia.org/wiki?curid=1197087", "title": "M\u00fcnzenberg", "text": "M\u00fcnzenberg \u00e8 una citt\u00e0 tedesca situata nel land dell'Assia."}
{"id": "1197088", "revid": "110157", "url": "https://it.wikipedia.org/wiki?curid=1197088", "title": "Nauheim", "text": "Nauheim \u00e8 un comune tedesco di 10.400 abitanti, situato nel land dell'Assia."}
{"id": "1197091", "revid": "110157", "url": "https://it.wikipedia.org/wiki?curid=1197091", "title": "Neckarsteinach", "text": "Neckarsteinach \u00e8 una citt\u00e0 tedesca di 3.940 abitanti, situata nel land dell'Assia.\nLa citt\u00e0 dei 4 castelli, Neckarsteinach, sul fiume Neckar, \u00e8 nel Sud dell'Assia, nel circondario rurale del Bergstra\u00dfe a 15\u00a0km a est da Heidelberg."}
{"id": "1197092", "revid": "110157", "url": "https://it.wikipedia.org/wiki?curid=1197092", "title": "Nentershausen (Assia)", "text": "Nentershausen \u00e8 un comune tedesco di 3.025 abitanti, situato nel land dell'Assia."}
{"id": "1197093", "revid": "110157", "url": "https://it.wikipedia.org/wiki?curid=1197093", "title": "Neu-Anspach", "text": "Neu-Anspach \u00e8 un comune tedesco di 15.230 abitanti, situato nel land dell'Assia."}
{"id": "1197094", "revid": "110157", "url": "https://it.wikipedia.org/wiki?curid=1197094", "title": "Neu-Eichenberg", "text": "Neu-Eichenberg \u00e8 un comune tedesco di 1.888 abitanti, situato nel land dell'Assia."}
{"id": "1197095", "revid": "110157", "url": "https://it.wikipedia.org/wiki?curid=1197095", "title": "Neu-Isenburg", "text": "Neu-Isenburg (nota come la Citt\u00e0 degli Ugonotti) \u00e8 un comune tedesco di 35.336 abitanti, facente parte del circondariato di Offenbach, uno dei circondari del land tedesco dell'Assia. La citt\u00e0 si trova in prossimit\u00e0 dell'aeroporto internazionale di Francoforte sul Meno. La citt\u00e0 conta 35.428 abitanti "}
{"id": "1197096", "revid": "110157", "url": "https://it.wikipedia.org/wiki?curid=1197096", "title": "Neuberg", "text": "Neuberg \u00e8 un comune tedesco di 5.257 abitanti, situato nel land dell'Assia."}
{"id": "1197097", "revid": "110157", "url": "https://it.wikipedia.org/wiki?curid=1197097", "title": "Neuenstein (Assia)", "text": "Neuenstein \u00e8 un comune tedesco di 3.154 abitanti, situato nel land dell'Assia.\nIl territorio comunale comprende le seguenti localit\u00e0:"}
{"id": "1197098", "revid": "110157", "url": "https://it.wikipedia.org/wiki?curid=1197098", "title": "Neuental", "text": "Neuental \u00e8 un comune tedesco di 3.464 abitanti, situato nel land dell'Assia."}
{"id": "1197099", "revid": "114301132", "url": "https://it.wikipedia.org/wiki?curid=1197099", "title": "Neuhof (Assia)", "text": "Neuhof \u00e8 un comune tedesco di 11.236 abitanti, situato nel land dell'Assia."}
{"id": "1197100", "revid": "110157", "url": "https://it.wikipedia.org/wiki?curid=1197100", "title": "Neukirchen (Assia)", "text": "Neukirchen \u00e8 un comune tedesco di 7.582 abitanti, situato nel land dell'Assia."}
{"id": "1197101", "revid": "767487", "url": "https://it.wikipedia.org/wiki?curid=1197101", "title": "Neustadt (Hessen)", "text": "Neustadt (Hessen) \u00e8 una citt\u00e0 tedesca di 9.075 abitanti, situata nel land dell'Assia.\nAmministrazione.\nGemellaggi.\nNeustadt \u00e8 membro del gemellaggio internazionale \"Neustadt in Europa\", che riunisce 36 citt\u00e0 e comuni che portano nel nome la dicitura \"Neustadt\" (\"citt\u00e0 nuova\")."}
{"id": "1197104", "revid": "74801", "url": "https://it.wikipedia.org/wiki?curid=1197104", "title": "Nidda", "text": "Nidda \u00e8 una citt\u00e0 tedesca situata nel land dell'Assia."}
{"id": "1197105", "revid": "110157", "url": "https://it.wikipedia.org/wiki?curid=1197105", "title": "Niddatal", "text": "Niddatal \u00e8 una piccola citt\u00e0 tedesca situata nel land dell'Assia.\nIl nome significa \"valle della Nidda\" e prende nome dal fiume Nidda che l'attraversa.\nStoria.\nNiddatal \u00e8 un'entit\u00e0 amministrativa creata nel 1970 unendo alla citt\u00e0 di Assenheim i comuni di B\u00f6nstadt e Ilbenstadt. Nel 1971 si aggiunse il villaggio di Kaichen.\nMonumenti.\nTra i monumenti del territorio si segnalano:"}
{"id": "1197107", "revid": "110157", "url": "https://it.wikipedia.org/wiki?curid=1197107", "title": "Nidderau", "text": "Nidderau \u00e8 una citt\u00e0 tedesca situata nel land dell'Assia."}
{"id": "1197108", "revid": "110157", "url": "https://it.wikipedia.org/wiki?curid=1197108", "title": "Niedenstein", "text": "Niedenstein \u00e8 un comune tedesco di 5.590 abitanti, situato nel land dell'Assia.\nStoria.\nNei suoi pressi sono state trovate le rovine della capitale dell'antica popolazione germanica dei Catti, ovvero la \"Mattium\" citata da Tacito nel primo libro dei suoi \"Annales\", relativamente alle campagne militari di Germanico del 15."}
{"id": "1197109", "revid": "287204", "url": "https://it.wikipedia.org/wiki?curid=1197109", "title": "Niederaula", "text": "Niederaula (letteralmente \"Aula di sotto\", in contrapposizione alla vicina Oberaula \u2013 \"Aula di sopra\") \u00e8 un comune tedesco di 5.526 abitanti, situato nel land dell'Assia.\n\u00c8 attraversato dal fiume Fulda."}
{"id": "1197111", "revid": "110157", "url": "https://it.wikipedia.org/wiki?curid=1197111", "title": "Niederdorfelden", "text": "Niederdorfelden \u00e8 un comune tedesco di 3.198 abitanti, situato nel land dell'Assia."}
{"id": "1197113", "revid": "110157", "url": "https://it.wikipedia.org/wiki?curid=1197113", "title": "Niedernhausen", "text": "Niedernhausen \u00e8 un comune tedesco di 14.573 abitanti, situato nel land dell'Assia.\nStoria.\nK\u00f6nigshofen ed Niedernhausen 1220 chiama \"\"Villa in Kunigishoue\" bzw. \"Niederinhusin\"\" di collegiata Santo Stefano (Magonza)."}
{"id": "1197114", "revid": "110157", "url": "https://it.wikipedia.org/wiki?curid=1197114", "title": "Nieste", "text": "Nieste \u00e8 un comune tedesco di 1.895 abitanti, situato nel land dell'Assia."}
{"id": "1197115", "revid": "119047885", "url": "https://it.wikipedia.org/wiki?curid=1197115", "title": "Niestetal", "text": "Niestetal (letteralmente: \u00abvalle della Nieste\u00bb) \u00e8 un comune tedesco di 10.632 abitanti, situato nel land dell'Assia.\nNon esiste alcun centro abitato con tale denominazione; si tratta pertanto di un comune sparso."}
{"id": "1197117", "revid": "110157", "url": "https://it.wikipedia.org/wiki?curid=1197117", "title": "N\u00fcsttal", "text": "N\u00fcsttal \u00e8 un comune tedesco di 2.891 abitanti, situato nel land dell'Assia."}
{"id": "1197118", "revid": "110157", "url": "https://it.wikipedia.org/wiki?curid=1197118", "title": "Ober-M\u00f6rlen", "text": "Ober-M\u00f6rlen \u00e8 un comune tedesco di 5.970 abitanti, situato nel land dell'Assia."}
{"id": "1197119", "revid": "110157", "url": "https://it.wikipedia.org/wiki?curid=1197119", "title": "Oberaula", "text": "Oberaula (letteralmente \"Aula di sopra\", in contrapposizione alla vicina Niederaula \u2013 \"Aula di sotto\") \u00e8 un comune tedesco di 3.450 abitanti, situato nel land dell'Assia."}
{"id": "1197120", "revid": "110157", "url": "https://it.wikipedia.org/wiki?curid=1197120", "title": "Obertshausen", "text": "Obertshausen \u00e8 un comune tedesco di 24.210 abitanti, situato nel land dell'Assia."}
{"id": "1197121", "revid": "43042454", "url": "https://it.wikipedia.org/wiki?curid=1197121", "title": "Oberursel", "text": ""}
{"id": "1197122", "revid": "287204", "url": "https://it.wikipedia.org/wiki?curid=1197122", "title": "Oberweser", "text": "Oberweser (letteralmente: \u00abalta Weser\u00bb) era un comune tedesco del Land dell'Assia, esistito dal 1971 al 2009.\nStoria.\nIl comune di Oberweser venne creato nel 1971 dalla fusione dei comuni di Arenborn, Gewissenruh, Gieselwerder, Gottstreu e Oedelsheim.\nIl 1\u00ba gennaio 2020 il comune di Oberweser venne fuso con il limitrofo comune di Wahlsburg, formando il nuovo comune di Wesertal."}
{"id": "1197123", "revid": "287204", "url": "https://it.wikipedia.org/wiki?curid=1197123", "title": "Oestrich-Winkel", "text": "Oestrich-Winkel \u00e8 un comune tedesco di 11.862 abitanti, situato nel \"land\" dell'Assia.\n&lt;br&gt;"}
{"id": "1197124", "revid": "110157", "url": "https://it.wikipedia.org/wiki?curid=1197124", "title": "Ortenberg (Assia)", "text": "Ortenberg \u00e8 una citt\u00e0 tedesca situata nel land dell'Assia."}
{"id": "1197125", "revid": "110157", "url": "https://it.wikipedia.org/wiki?curid=1197125", "title": "Ottrau", "text": "Ottrau \u00e8 un comune tedesco di 2.487 abitanti, situato nel land dell'Assia."}
{"id": "1197126", "revid": "122673062", "url": "https://it.wikipedia.org/wiki?curid=1197126", "title": "Unione Sportiva Triestina Calcio 2006-2007", "text": "Questa pagina raccoglie le informazioni riguardanti l'Unione Sportiva Triestina Calcio nelle competizioni ufficiali della stagione 2006-2007.\nStagione.\nStagione altalenante per la squadra giuliana. Dopo un inizio di stagione favorevole, condito dalla qualificazione agli ottavi di finale di Coppa Italia e da un'ottima prestazione in campionato contro la \"corazzata\" , la squadra da dicembre in poi vivr\u00e0 un'involuzione di gioco e risultati.\nIl 2 dicembre, infatti, la squadra si trov\u00f2 in zona playoff dopo la vittoria in rimonta contro lo . Da quel momento, quattordicesima giornata, sino alla fine, la Triestina conquister\u00e0 la miseria di 25 punti in 28 gare, riuscendo a salvarsi solo all'ultima giornata grazie a un pareggio a Piacenza per 1-1.\nA febbraio, dopo la sconfitta col , venne esonerato il tecnico Andrea Agostinelli e venne chiamato al suo posto Franco Varrella. Varrella dar\u00e0 un'iniziale scossa all'ambiente (7 punti in tre gare) ma poi non riuscir\u00e0 a risollevare l'andamento generale dei giuliani.\nLa stagione sar\u00e0 caratterizzata anche per un punto di penalizzazione inflitto per la presentazione ritardata di alcune parti del bilancio.\nOrganigramma societario.\nArea direttiva\nArea tecnica\nStatistiche.\nStatistiche dei giocatori.\nLa prima cifra rappresenta il numero di presenze e la seconda il numero di gol in campionato.\nDavid Dei ( 0 -)\nGeneroso Rossi ( 42/ -)\nLorenzo Farinelli ( 0 -)\nGe\u014drgios Kyriaz\u012bs ( 33/ 2)\nMichele Mignani ( 20/ 1)\nEmanuele Pesaresi ( 38/ 3)\nAndrea Peana 6/ -)\nSimone Groppi ( 1/ -)\nMatteo Pivotto ( 29/ -)\nGiuseppe Abruzzese ( 27/ 1)\nIldefonso Lima ( 35/ 1)\nKarim Azizou ( 1/ -)\nManuel Bianco ( 3/ -)\nGiorgio Gorgone ( 23/ -)\nMauro Briano ( 23/ 1)\nEmiliano Testini ( 36/ 1)\nRiccardo Allegretti ( 39/ 6)\nAndrea Cossu 16/ -)\nPatrick Kalambay ( 13/ 1)\nLorenzo Rossetti ( 26/ 1)\nJuan Silva Cer\u00f3n ( 12/ 2)\nMattia Marchesetti ( 20/ 3)\nDavide Marchini ( 16/ -)\nLuigi Della Rocca ( 9/ 2)\nFederico Piovaccari ( 37/ 5)\nMattia Graffiedi ( 29/ 3)\nIsah Eliakwu ( 35/ 3)\nFrancesco Ruopolo ( 13/ -)"}
{"id": "1197128", "revid": "110157", "url": "https://it.wikipedia.org/wiki?curid=1197128", "title": "Otzberg", "text": "Otzberg \u00e8 un comune tedesco di 6.940 abitanti, situato nel Land dell'Assia."}
{"id": "1197129", "revid": "767487", "url": "https://it.wikipedia.org/wiki?curid=1197129", "title": "Petersberg (Assia)", "text": "Petersberg \u00e8 un comune tedesco di 14.741 abitanti, situato nel land dell'Assia."}
{"id": "1197130", "revid": "110157", "url": "https://it.wikipedia.org/wiki?curid=1197130", "title": "Pfungstadt", "text": "Pfungstadt \u00e8 una citt\u00e0 tedesca di 25.552 abitanti, situata nel Land dell'Assia."}
{"id": "1197131", "revid": "106738956", "url": "https://it.wikipedia.org/wiki?curid=1197131", "title": "Philippsthal (Werra)", "text": "Philippsthal (Werra) \u00e8 un comune mercato tedesco di abitanti, situato nel \"Land\" dell'Assia."}
{"id": "1197132", "revid": "110157", "url": "https://it.wikipedia.org/wiki?curid=1197132", "title": "Pohlheim", "text": "Pohlheim \u00e8 un comune tedesco di abitanti, situato nel land dell'Assia."}
{"id": "1197134", "revid": "74801", "url": "https://it.wikipedia.org/wiki?curid=1197134", "title": "Poppenhausen (Wasserkuppe)", "text": "Poppenhausen (Wasserkuppe) \u00e8 un comune tedesco di abitanti, situato nel land dell'Assia."}
{"id": "1197136", "revid": "110157", "url": "https://it.wikipedia.org/wiki?curid=1197136", "title": "Rabenau (Assia)", "text": "Rabenau \u00e8 un comune tedesco di 5.408 abitanti, situato nel land dell'Assia."}
{"id": "1197137", "revid": "1776051", "url": "https://it.wikipedia.org/wiki?curid=1197137", "title": "Ranstadt", "text": "Ranstadt \u00e8 un comune tedesco di 5.020 abitanti, situato nel land dell'Assia."}
{"id": "1197138", "revid": "110157", "url": "https://it.wikipedia.org/wiki?curid=1197138", "title": "Rasdorf", "text": "Rasdorf \u00e8 un comune tedesco di 1.862 abitanti, situato nel land dell'Assia."}
{"id": "1197139", "revid": "110157", "url": "https://it.wikipedia.org/wiki?curid=1197139", "title": "Raunheim", "text": "Raunheim \u00e8 una citt\u00e0 tedesca di 14.215 abitanti, situata nel land dell'Assia."}
{"id": "1197140", "revid": "200568", "url": "https://it.wikipedia.org/wiki?curid=1197140", "title": "Rauschenberg", "text": "Rauschenberg \u00e8 un comune tedesco di 4.648 abitanti, situato nel land dell'Assia."}
{"id": "1197141", "revid": "110157", "url": "https://it.wikipedia.org/wiki?curid=1197141", "title": "Reichelsheim (Odenwald)", "text": "Reichelsheim (Odenwald) \u00e8 un comune tedesco di 9.106 abitanti, situato nel land dell'Assia.\nVi nacque il botanico ed entomologo Christian Gottfried Daniel Nees von Esenbeck."}
{"id": "1197142", "revid": "110157", "url": "https://it.wikipedia.org/wiki?curid=1197142", "title": "Reichelsheim (Wetterau)", "text": "Reichelsheim (Wetterau) \u00e8 una citt\u00e0 tedesca situata nel land dell'Assia, a una distanza di circa 30 km a nord di Francoforte sul Meno."}
{"id": "1197143", "revid": "110157", "url": "https://it.wikipedia.org/wiki?curid=1197143", "title": "Reinhardshagen", "text": "Reinhardshagen \u00e8 un comune tedesco di 5.119 abitanti, situato nel land dell'Assia."}
{"id": "1197144", "revid": "110157", "url": "https://it.wikipedia.org/wiki?curid=1197144", "title": "Reiskirchen", "text": "Reiskirchen \u00e8 un comune tedesco di 10.836 abitanti, situato nel land dell'Assia.\nIl territorio comunale comprende le seguenti localit\u00e0:"}
{"id": "1197145", "revid": "767487", "url": "https://it.wikipedia.org/wiki?curid=1197145", "title": "Riedstadt", "text": "Riedstadt \u00e8 una citt\u00e0 tedesca di 21.348 abitanti, situata nel land dell'Assia.\nAmministrazione.\nGemellaggi.\nRiedstadt \u00e8 gemellata con:"}
{"id": "1197146", "revid": "1776051", "url": "https://it.wikipedia.org/wiki?curid=1197146", "title": "Rimbach (Assia)", "text": "Rimbach \u00e8 un comune tedesco di 8.556 abitanti, situato nel Land dell'Assia."}
{"id": "1197147", "revid": "1318658", "url": "https://it.wikipedia.org/wiki?curid=1197147", "title": "Ringgau", "text": "Ringgau \u00e8 un comune tedesco di 3.274 abitanti, situato nel circondario di Werra Mei\u00dfner, nel land dell'Assia, sulle rive del fiume Werra nella bassa catena montagnosa a sud diEschwege, tra la foresta della Turingia e il Hoher Meissner.\nComuni costituenti.\nRinggau \u00e8 formato dall'unione dei villaggi di Datterode, Grandenborn, L\u00fcderbach, Netra, Renda, Rittmannshausen e R\u00f6hrda. Quest'unione risale al 31 dicembre del 1971.\nStoria.\nFino al XIV secolo, l'area di Ringgau apparteneva alla Turingia, ma cambiava frequentemente di dominio, specialmente nella Guerra di Successione tra l'Assia e la Turingia, finendo poi per rimanere inclusa tra i dominio dell'Assia dal 1436. Il paese crebbe d'importanza diventando un luogo di connessione tra Leipzig e Francoforte sotto il Sacro Romano Impero."}
{"id": "1197148", "revid": "110157", "url": "https://it.wikipedia.org/wiki?curid=1197148", "title": "Rockenberg", "text": "Rockenberg \u00e8 un comune tedesco di 4.044 abitanti, situato nel land dell'Assia."}
{"id": "1197149", "revid": "767487", "url": "https://it.wikipedia.org/wiki?curid=1197149", "title": "The Greatest Hits (Juvenile)", "text": "Il rapper Juvenile ha pubblicato questo suo Greatest hits nel 2004. Il disco include tutti i suoi maggiori successi pi\u00f9 degli inediti: una remix del singolo \"Slow Motion\" e una seconda versione del singolo \"Back That Azz Up\".\nTracce.\n1. \"Intro\"\n(dall album 400 Degreez\n2. \"Slow Motion\" (feat. Soulja Slim)\n3. \"Ha\"\n4. \"Back That Azz Up\" (feat. Mannie Fresh &amp; Lil' Wayne)\n5. \"Set It Off\"\n6. \"In My Life\" (feat. Mannie Fresh)\n7. \"Slow Motion (Remix)\" (feat. Ying Yang Twins &amp; Wyclef)\ninedito\n8. \"Back That Thing Up\" (feat. Mannie Fresh &amp; Lil' Wayne)\ninedito\n9. \"Bounce Back\" (feat. Baby)\ndall album \"Juve The Great\"\n10. \"U Understand\"\ndall album Tha G-Code\n11. \"Mamma Got Ass\"\ndall album \"Project English\"\n12. \"400 Degreez\"\ndall album \"400 Degreez\"\n13. \"I Got That Fire\" (feat. Mannie Fresh)\ndall album \"Tha G-Code\"\n14. \"Juvenile On Fire\"\ndall album \"400 Degreez\"\n15. \"Rich Niggaz\" (feat. Turk, Lil' Wayne &amp; Paparue\ndall album \"400 Degreez\"\n16. \"Never had Shit\" (feat. Big Tymerz, B.G. &amp; Turk)\ndall album \"Tha G-Code\"\n17. \"Lil' Boyz\" (feat. Big Tymerz &amp; Lil' Wayne)\ndall album \"Tha G-Code\"\n18. \"Follow Me Now\"\ndall album \"400 Degreez\""}
{"id": "1197150", "revid": "110157", "url": "https://it.wikipedia.org/wiki?curid=1197150", "title": "Rodenbach (Assia)", "text": "Rodenbach \u00e8 un comune tedesco di 11.505 abitanti, situato nel land dell'Assia. La sua frazione di Niederrodenbach \u00e8 attraversata dal fiume Kinzig."}
{"id": "1197151", "revid": "110157", "url": "https://it.wikipedia.org/wiki?curid=1197151", "title": "CONCACAF Gold Cup 2007", "text": "La CONCACAF Gold Cup 2007 \u00e8 stata la 19\u00aa edizione (la 9\u00aa con la formula attuale) di questo torneo di calcio continentale per squadre nazionali maggiori maschili organizzato dalla CONCACAF.\nIl torneo si \u00e8 disputato dal 6 al 24 giugno 2007 negli Stati Uniti d'America. Il trofeo fu vinto per la quarta volta dagli , che in finale sconfissero il per 2-1.\nLe dodici squadre qualificate furono divise in tre gruppi. Ai quarti di finale accedevano le prime due di ogni gruppo e le due migliori terze, per un totale di otto squadre. Se nella classifica di un gruppo due o pi\u00f9 squadre avevano totalizzato lo stesso numero di punti, per determinare il piazzamento in classifica si seguivano, nell'ordine, i seguenti criteri:\nFormula.\n40 membri CONCACAF: 12 posti disponibili per la fase finale. (come paese ospitante) si qualifica direttamente alla fase finale. Rimangono 39 squadre per undici posti disponibili per la fase finale. Le squadre e i posti disponibili sono suddivisi in tre zone di qualificazione: \"Nord America\" (2 posti), \"Centro America\" (5 posti), \"Caraibi\" (4 posti).\nStatistiche.\nClassifica marcatori.\n5 gol\n4 gol\n3 gol\n5 reti\n4 reti\n3 reti\n2 reti\n1 reti"}
{"id": "1197152", "revid": "110157", "url": "https://it.wikipedia.org/wiki?curid=1197152", "title": "R\u00f6dermark", "text": "R\u00f6dermark \u00e8 un comune tedesco di 26.192 abitanti, situato nel land dell'Assia."}
{"id": "1197153", "revid": "123345844", "url": "https://it.wikipedia.org/wiki?curid=1197153", "title": "Rodgau", "text": "Rodgau \u00e8 una citt\u00e0 tedesca di abitanti, situata nel land dell'Assia."}
{"id": "1197154", "revid": "110157", "url": "https://it.wikipedia.org/wiki?curid=1197154", "title": "Romrod", "text": "Romrod \u00e8 una citt\u00e0 tedesca di abitanti, situata nel land dell'Assia."}
{"id": "1197155", "revid": "767487", "url": "https://it.wikipedia.org/wiki?curid=1197155", "title": "Ronneburg (Assia)", "text": "Ronneburg \u00e8 un comune tedesco di abitanti, situato nel land dell'Assia."}
{"id": "1197156", "revid": "110157", "url": "https://it.wikipedia.org/wiki?curid=1197156", "title": "Ronshausen", "text": "Ronshausen \u00e8 un comune tedesco di 2.505 abitanti, situato nel land dell'Assia."}
{"id": "1197157", "revid": "110157", "url": "https://it.wikipedia.org/wiki?curid=1197157", "title": "Rosbach vor der H\u00f6he", "text": "Rosbach vor der H\u00f6he (ufficialmente: Rosbach v.d. H\u00f6he) \u00e8 una citt\u00e0 tedesca situata nel land dell'Assia."}
{"id": "1197158", "revid": "110157", "url": "https://it.wikipedia.org/wiki?curid=1197158", "title": "Rosenthal (Assia)", "text": "Rosenthal \u00e8 una citt\u00e0 tedesca di 2.237 abitanti, situata nel land dell'Assia."}
{"id": "1197159", "revid": "767487", "url": "https://it.wikipedia.org/wiki?curid=1197159", "title": "Ro\u00dfdorf (Assia)", "text": "Ro\u00dfdorf \u00e8 un comune tedesco di 12.381 abitanti, situato nel land dell'Assia."}
{"id": "1197160", "revid": "110409454", "url": "https://it.wikipedia.org/wiki?curid=1197160", "title": "Rotenburg an der Fulda", "text": "Rotenburg an der Fulda (ufficialmente: \"Rotenburg a. d. Fulda\") \u00e8 una citt\u00e0 tedesca di 13.666 abitanti, situata nel land dell'Assia. \u00c8 bagnata dalle acque del fiume Fulda.\nQui sono nati i nobili Costantino d'Assia-Rheinfels-Rotenburg e Chlodwig zu Hohenlohe-Schillingsf\u00fcrst."}
{"id": "1197161", "revid": "88740", "url": "https://it.wikipedia.org/wiki?curid=1197161", "title": "Rothenberg", "text": "Rothenberg \u00e8 una frazione della citt\u00e0 tedesca di Oberzent, nel land dell'Assia.\nStoria.\nIl 1\u00ba gennaio 2018 il comune di Rothenberg venne fuso con la citt\u00e0 di Beerfelden e i comuni di Hesseneck e Sensbachtal, formando la citt\u00e0 di Oberzent."}
{"id": "1197162", "revid": "1936754", "url": "https://it.wikipedia.org/wiki?curid=1197162", "title": "R\u00fcdesheim am Rhein", "text": "R\u00fcdesheim am Rhein \u00e8 un comune tedesco di abitanti, situato nel land dell'Assia.\nSul suo territorio si trovano il Niederwalddenkmal, il monumento ottocentesco dedicato alla Unificazione della Germania, e l'Abbazia di Santa Ildegarda.\nLa localit\u00e0 \u00e8 menzionata dallo scrittore vicentino Antonio Fogazzaro nel romanzo \"Il mistero del poeta\"."}
{"id": "1197163", "revid": "110157", "url": "https://it.wikipedia.org/wiki?curid=1197163", "title": "Runkel", "text": "Runkel \u00e8 un comune tedesco di 9.974 abitanti, situato nel land dell'Assia."}
{"id": "1197164", "revid": "2136255", "url": "https://it.wikipedia.org/wiki?curid=1197164", "title": "R\u00fcsselsheim am Main", "text": "R\u00fcsselsheim am Main \u00e8 una citt\u00e0 tedesca di abitanti, situata nel land dell'Assia. \u00c8 famosa perch\u00e9 vi ha sede la casa automobilistica Opel e si trova il centro di ricerche e sviluppo europeo del gruppo automobilistico Hyundai-Kia.\nR\u00fcsselsheim possiede lo \"status\" di \"Citt\u00e0 con status speciale\" (\"Sonderstatusstadt\")."}
{"id": "1197165", "revid": "767487", "url": "https://it.wikipedia.org/wiki?curid=1197165", "title": "Schaafheim", "text": "Schaafheim \u00e8 un comune tedesco di 8.992 abitanti, situato nel Land dell'Assia."}
{"id": "1197166", "revid": "767487", "url": "https://it.wikipedia.org/wiki?curid=1197166", "title": "Schauenburg", "text": "Schauenburg \u00e8 un comune tedesco di 10.016 abitanti, situato nel land dell'Assia."}
{"id": "1197167", "revid": "110157", "url": "https://it.wikipedia.org/wiki?curid=1197167", "title": "Schenklengsfeld", "text": "Schenklengsfeld \u00e8 un comune tedesco di 4.714 abitanti, situato nel land dell'Assia."}
{"id": "1197169", "revid": "124237783", "url": "https://it.wikipedia.org/wiki?curid=1197169", "title": "New Jack", "text": "Young deve molta della sua notoriet\u00e0 al suo stile di lotta estremamente stiff e alla sua naturale propensione per l'hardcore wrestling e l'uso di oggetti come armi durante i match. Ha dichiarato di aver svolto il lavoro di cacciatore di taglie, prima di intraprendere la carriera nel wrestling. \u00c8 stato coinvolto in maniera diretta nel 1996 nel caso Mass Transit e ha ammesso in pi\u00f9 occasioni di aver cercato di infortunare il pi\u00f9 gravemente possibile diversi suoi avversari, riuscendoci in alcuni casi. Al di fuori della ECW di Paul Heyman, Young ha lottato per diverse compagnie indipendenti e ha avuto anche brevi stint nella TNA.\nCarriera.\nUnited States Wrestling Association (1992\u20131993).\nYoung si allen\u00f2 con Ray Candy e debutt\u00f2 nel mondo del wrestling nel 1992 nella federazione United States Wrestling Association (USWA) di Memphis, dove adott\u00f2 il ring name New Jack, ispirato dalla visione del film \"New Jack City\" di Mario Van Peebles. Nel giugno 1993, vinse il suo primo titolo, l'USWA World Tag Team Championship in coppia con Homeboy, sconfiggendo Simply Devine. Detennero le cinture per due settimane prima di essere detronizzati da C.W. Bergstrom &amp; Melvin Penrod Jr. Rimasero nella compagnia fino alla fine dell'estate.\nNorth Georgia Wrestling Alliance (1993\u20131994).\nUna volta lasciata Memphis, New Jack si rec\u00f2 nella citt\u00e0 di Atlanta per andare a lottare nella North Georgia Wrestling Alliance, dove vinse il titolo World Heavyweight Championship. All'inizio del 1994, form\u00f2 un tag team con Mustafa Saed denominato \"The Gangstas\", e i due conquistarono il titolo NGWA Tag Team Championship nel luglio 1994, per poi lasciarlo vacante quando abbandonarono la compagnia.\nSmoky Mountain Wrestling (1994\u20131995).\nNell'estate 1994, i Gangstas entrarono nella Smoky Mountain Wrestling di Jim Cornette. La coppia prese parte a numerosi episodi controversi nella federazione, facendo spesso riferimento al razzismo nei confronti degli afroamericani. Ebbero un lungo feud con i Rock 'N Roll Express (Ricky Morton &amp; Robert Gibson). Durante questo stint, la NAACP protest\u00f2 ufficialmente contro la gimmick dei Gangstas per la rappresentazione degli afroamericani come delinquenti, dichiarando che non si erano verificati episodi di violenza razziale in Tennessee ormai da molti anni, e non volevano che i ragazzi di colore venissero raffigurati come dei gangster. Dopo il feud con i Rock 'n' Roll Express, i Gangstas si scontrarono con The Thugs (Tracy Smothers &amp; Tony Anthony) e poi lasciarono la compagnia nel giugno del 1995.\nExtreme Championship Wrestling.\nThe Gangstas (1995-1997).\nNel giugno 1995, i Gangstas si unirono alla Extreme Championship Wrestling, debuttando come tag team heel assalendo i Public Enemy (Rocco Rock &amp; Johnny Grunge) all'evento \"Barbed Wire, Hoodies and Chokeslams\" il 17 giugno 1995. Debuttarono ufficialmente sul ring a \"Hardcore Heaven\" venendo sconfitti dai Public Enemy. Le due coppie ebbero una lunga rivalit\u00e0 che culmin\u00f2 in un sanguinoso street fight match svoltosi a \"House Party\", vinto dai Public Enemy. A \"CyberSlam\" i Gangstas avrebbero dovuto affrontare gli Headhunters ma New Jack fu arrestato ad Atlanta e non pot\u00e9 partecipare al match. Jack torn\u00f2 in ECW l'8 marzo durante il tour \"Big Ass Extreme\" per salvare l'amico Mustafa da una aggressione da parte degli Headhunters, effettuando quindi un turn face.\nSuccessivamente i Gangstas continuarono la loro rincorsa al titolo ECW World Tag Team Championship e cominciarono una rivalit\u00e0 con il tag team campione in carica The Eliminators (John Kronus &amp; Perry Saturn), senza per\u00f2 riuscire a conquistare le cinture. A \"Fight the Power\", i Samoan Gangstas Party (L.A. Smooth &amp; Sammy the Silk) debuttarono in ECW attaccando i Gangstas. I due tag team si scontrarono all'evento \"Heat Wave\" che termin\u00f2 in una rissa tra le due coppie. La rivalit\u00e0 tra Gangstas, Eliminators, Samoan Gangsta Party e The Bruise Brothers port\u00f2 a un four-way dance match a \"The Doctor is In\", dove i Gangstas riuscirono a conquistare per la prima volta il World Tag Team Championship. Difesero le cinture contro Samoan Gangsta Party, The Eliminators e Rob Van Dam &amp; Sabu.\nNel novembre 1996 un aspirante wrestler diciassettenne di nome Eric Kulas convinse l'allora presidente e booker della federazione Paul Heyman a farlo combattere con lo pseudonimo di \"Mass Transit\" in un tag team match assieme a D-Von Dudley contro i Gangstas; Kulas prese il posto del wrestler Axl Rotten, il quale avrebbe dovuto prendere parte al match, ma che non si present\u00f2 quando fu il momento di disputare l'incontro. Il match si svolse nel corso di un house show organizzato a Revere (Massachusetts). Nel corso del match D-Von e Mustapha combatterono fuori dal ring mentre New Jack e Kulas lottarono al suo interno. Il match segu\u00ec una trama molto semplice: Mustapha tenne D-Von lontano dal ring mentre New Jack colp\u00ec ripetutamente Kulas con diversi oggetti contundenti come delle sedie e un tostapane. Sul finale del match New Jack procur\u00f2 una ferita sulla fronte a Kulas per un \"bladejob\"; le cose tuttavia non andarono nel verso sperato: il taglio procur\u00f2 una ferita di gravi entit\u00e0 e New Jack venne arrestato al termine del match con l'accusa di aggressione a mano armata.\nI Gangstas persero le cinture di campioni di coppia in favore degli Eliminators il 4 gennaio 1997 durante una puntata di \"Hardcore TV\", ponendo fine a un regno durato 139 giorni. I prossimi avversari furono The Dudley Boyz. A \"Heat Wave\", i Gangstas sconfissero Bubba Rey &amp; D-Von in uno steel cage match conquistando nuovamente il titolo World Tag Team Championship. Dopo la vittoria del titolo di coppia, Mustafa Saed lasci\u00f2 la ECW, decretando lo scioglimento dei Gangstas. Il mese seguente, a \"Hardcore Heaven\", i Dudley Boyz ricevettero i titoli di campioni di coppia via forfeit a causa dell'abbandono di Saed.\nThe Gangstanators (1997-1998).\nLa fuoriuscita di Mustafa Saed e Perry Saturn dalla ECW, port\u00f2 New Jack a formare un nuovo tag team chiamato The Gangstanators con l'ex Eliminator John Kronus. Il 21 agosto 1997 i due sconfissero i Dudley Boyz. Ricevettero l'opportunit\u00e0 di una title shot all'evento \"As Good as it Gets\", dove i Gangstanators sconfissero nuovamente i Dudley Boyz aggiudicandosi le cinture World Tag Team Championship (terzo regno titolato per New Jack). Il 1\u00ba novembre persero i titoli contro i Full Blooded Italians (Little Guido &amp; Tracy Smothers) a \"Hardcore TV\". Sconfiggendo Hardcore Chair Swingin' Freaks (Axl Rotten &amp; Balls Mahoney) e Dudley Boyz in un three-way dance match a \"Fright Fight\", i due ricevettero un rematch con FBI, Freaks e Dudley Boyz in un four-way dance a \"November to Remember\", ma fallirono nella riconquista del titolo.\nI Gangstanators riesumarono il loro feud con i Dudley Boyz affrontandoli nuovamente a \"1998 House Party\", venendo sconfitti. Poi formarono un'alleanza con Spike Dudley, arcirivale dei Dudley Boyz. Al pay-per-view \"Living Dangerously\", New Jack e Spike Dudley sconfissero Hardcore Chair Swingin' Freaks e Dudley Boyz in un three-way dance match. In seguito New Jack perse un match con Bam Bam Bigelow a \"Wrestlepalooza\". Da l\u00ec in poi cominci\u00f2 a lottare come wrestler singolo, e presto i Gangstanators si sciolsero. Come sua peculiare caratteristica prima dei match, New Jack cominci\u00f2 a buttare sul ring un bidone della spazzatura pieno di armi e oggetti contundenti.\nCompetizione singola (1999-2001).\nIl feud di New Jack con i Dudley Boyz prosegu\u00ec nel 1999 quando in coppia con Spike Dudley perse contro D-Von e Bubba Rey Dudley a \"Guilty as Charged\". A \"Crossing the Line\", Jack si port\u00f2 dietro l'ex partner di tag team Mustafa Saed per lottare contro i Dudley Boyz ma Mustafa lo trad\u00ec colpendolo in testa con una chitarra rivelandosi essere il \"misterioso benefattore\" dei Dudley, che voleva sbatter fuori dalla ECW i Public Enemy e New Jack. Come risultato, Jack inizi\u00f2 una rivalit\u00e0 con Mustafa, che culmin\u00f2 in un match tra i due a \"Living Dangerously\", vinto da Jack. A \"CyberSlam\", si alle\u00f2 con gli Hardcore Chair Swingin' Freaks (Axl Rotten &amp; Balls Mahoney) per affrontare Mustafa e Dudley Boyz in un Ultimate Jeopardy match. Dopo il match, perso, Jack fece passare Mustafa attraverso un tavolo di legno con un diving splash dalla cima della gabbia d'acciaio.\nNella puntata del 22 ottobre di \"ECW on TNN\", Jack ricevette la sua prima opportunit\u00e0 al titolo World Heavyweight Championship sfidando il campione Mike Awesome, ma fall\u00ec perdendo il match. Il 5 novembre a \"ECW on TNN\", Jack salv\u00f2 gli Hardcore Chair Swingin' Freaks da un attacco dei Da Baldies (The Spanish Angel, Vito LoGrasso, Tony DeVito e Vic Grimes) ma Angel fer\u00ec Jack agli occhi con una pinzatrice. L'episodio port\u00f2 a una lunga rivalit\u00e0 tra Jack e Angel. I due si affrontarono in numerosi e violenti street fight match.\nAl pay-per-view \"Living Dangerously\" svoltosi il 12 marzo a Danbury, Connecticut, New Jack riport\u00f2 un grave infortunio durante un match con Vic Grimes che prevedeva una caduta di entrambi i lottatori da una impalcatura alta 4 metri. Pochi secondi prima del salto, Grimes mostr\u00f2 di averci ripensato, e New Jack, annoiato dalle remore dell'avversario che dimostrava a suo parere di non essere un vero professionista (in quanto l'evento era trasmesso in diretta) lo tir\u00f2 gi\u00f9 con s\u00e9 aggrappandosi a lui dopo aver contato fino a 3, ma Grimes cadde con mezzo secondo di ritardo rispetto a New Jack, finendo per atterrargli sulla testa di schiena. New Jack riport\u00f2 un trauma cranico e si ruppe una gamba, inoltre la caduta gli procur\u00f2 una frattura al cranio (che gli provoc\u00f2 un'insonnia permanente) e un danno all'occhio destro che gli caus\u00f2 cecit\u00e0 permanente dallo stesso. Ricoverato in ospedale, trascorse 6 mesi in convalescenza.\nRiapparve in stampelle a \"Heat Wave\" dove fu aggredito da Spanish Angel prima di essere salvato da Nova e Chris Chetti che sconfissero i Da Baldies in un tag team match. Rest\u00f2 lontano dal ring per svariati mesi, poi torn\u00f2 il 22 settembre a \"ECW on TNN\", dove salv\u00f2 Spike Dudley da Justin Credible e Rhino. Al ppv \"November to Remember\", fu sconfitto da Rhino in un match con il titolo ECW in palio. Nel suo ultimo match in ECW, New Jack sconfisse The Spanish Angel nella puntata del 17 dicembre di \"Hardcore TV\". Jack rimase con la compagnia fino a quando la federazione chiuse i battenti per problemi finanziari nel gennaio 2001.\nXtreme Pro Wrestling e circuito indipendente (2001\u20132012).\nQuando la ECW dichiar\u00f2 bancarotta nell'aprile 2001, New Jack and\u00f2 a lottare in federazioni locali del circuito indipendente. Nel 2001 e 2002, combatt\u00e9 nella XPW, e nel 2003, fece anche varie apparizioni nella Total Nonstop Action Wrestling e nella Combat Zone Wrestling. Nel febbraio 2002 affront\u00f2 ancora Vic Grimes, questa volta in un vero e proprio scaffold match. Verso la fine del match, Jack \"usc\u00ec dal copione\" e colp\u00ec Grimes con un taser prima di buttarlo gi\u00f9 dall'impalcatura alta 12 metri facendolo precipitare sul ring; dove erano posizionati 12 tavoli di legno uno su l'altro per fermare la caduta, ma Grimes li manc\u00f2 tutti tranne due e cadendo si frattur\u00f2 una caviglia e riport\u00f2 numerose altre ferite, rischiando di morire nella caduta. Nel documentario del 2005 \"Forever Hardcore\", New Jack afferm\u00f2 che la sua intenzione era quella di far cadere Grimes di testa in modo che morisse cos\u00ec da vendicarsi della mancanza di rispetto nei suoi confronti mostrata da Grimes che non lo era andato a trovare in ospedale dopo il suo infortunio a Danbury di 18 mesi prima.\nNell'aprile 2003, New Jack affront\u00f2 l'anziano wrestler Gypsy Joe in un famigerato hardcore match davanti a uno sparuto pubblico in una piccola federazione locale. Il match termin\u00f2 in un caotico no contest, dopo che New Jack si era messo a picchiare davvero l'avversario colpendolo con vari oggetti contundenti.\nRitiro.\nIl 5 aprile 2013 all'evento \"Super Card 2013 Night 2\", New Jack sconfisse Necro Butcher nel suo ultimo match prima del ritiro ufficiale dal ring. Al termine dell'incontro, lui e Necro Butcher si abbracciarono e salirono sul ring anche Marty Jannetty e Ricky Morton per celebrare l'addio di New Jack.\nRitorno al wrestling (2016-2021).\nNel 2016 il wrestler che aveva precedentemente annunciato il suo ritiro fece ritorno sul quadrato lottando per alcune federazioni indipendenti fino alla data del 14 maggio 2021, giorno in cui Young \u00e8 deceduto a causa di un attacco cardiaco\nControversie.\nIl caso Mass Transit.\nIl 23 novembre 1996 New Jack, mentre era sotto contratto con la Extreme Championship Wrestling, rest\u00f2 coinvolto nel cosiddetto \"Mass Transit Incident\" durante un match combattuto a Revere, Massachusetts. I Gangstas (New Jack &amp; Mustafa Saed) avrebbero dovuto affrontare D-Von Dudley &amp; Axl Rotten. Axl, tuttavia non si present\u00f2 per ragioni mai chiarite. Egli fu quindi rimpiazzato da \"Mass Transit\" Eric Kulas, un diciassettenne obeso senza alcun addestramento come lottatore, che aveva convinto il booker Paul Heyman di essere un wrestler ventitreenne allenato dal veterano Killer Kowalski. Kulas richiese che New Jack lo facesse sanguinare nel match, ma l'incisione non fu praticata nel modo corretto, causando una forte emorragia. Mentre New Jack urlava al microfono che sperava l'avversario morisse dissanguato, Kulas fu portato urgentemente all'ospedale, dove necessit\u00f2 cinquanta punti di sutura. New Jack fu accusato di aggressione a mano armata e lesioni aggravate dal padre del diciassettenne, ma le accuse furono lasciate cadere. Nel luglio 1998 Kulas fece causa a New Jack e alla ECW chiedendo un risarcimento per le lesioni subite, ma perse la causa. Dopo aver sentito della richiesta fatta da Kulas a New Jack di \"fargli prendere colore\" (dall'inglese \"make him \"get color\"\", richiesta ritenuta assimilabile al \"farlo sanguinare\") una giuria dichiar\u00f2 Young non colpevole di tutte le accuse dal punto di vista penale; in seguito fu dichiarato non perseguibile nemmeno per via civile. Eric Kulas mor\u00ec il 12 maggio 2002 all'et\u00e0 di 22 anni a causa delle complicazioni per un intervento di bypass gastrico.\nVic Grimes.\nIl 13 maggio del 2000, durante un match contro Vic Grimes nel pay-per-view \"Living Dangerously\", New Jack sub\u00ec un grave trauma cerebrale che gli cost\u00f2 la vista all'occhio destro; l'incidente fu causato dalla errata esecuzione di un pericoloso angle precedentemente studiato: Young cadde violentemente a terra fuori dal ring, seguito immediatamente da Grimes il quale atterr\u00f2 sulla sua testa. In seguito, in un rematch tra i due durante uno show della Xtreme Pro Wrestling, Young ha compiuto, come ammise apertamente in seguito, la sua vendetta nei confronti di Grimes: imped\u00ec infatti all'avversario di compiere lo stunt accordato nella maniera corretta, provocandogli la frattura di una caviglia. Nelle intenzioni di Young, Grimes avrebbe dovuto subire un infortunio ben pi\u00f9 grave se non addirittura morire.\nBrutalizzazione di Gypsy Joe.\nNell'aprile 2003, New Jack affront\u00f2 in un hardcore match il wrestler Gypsy Joe, all'epoca settantunenne. Prima del match, Jack incontr\u00f2 Gypsy Joe e chiese al booker dello show cosa avrebbe dovuto fare esattamente con Joe. A Jack fu detto che \"Gypsy Joe era duro come il cuoio\", e che anche se era anziano, non doveva risparmiarsi con lui. Per ragioni sconosciute, durante il match Joe diede una vera testata sul naso a New Jack facendolo infuriare. Jack lo colp\u00ec con una catena, una mazza da baseball con del filo spinato e vari altri oggetti contundenti. Gli spettatori, inorriditi dalla brutalit\u00e0 di Jack nei confronti dell'anziano lottatore, cominciarono a lasciare la sala disgustati dallo spettacolo o a insultare New Jack chiamandolo \"nigger\" (\"negro\"). Nel corso di un'intervista concessa nel 2019 per una puntata della serie di documentari \"Dark Side of the Ring\", Young dichiar\u00f2: \u00abPi\u00f9 mi sentivo chiamare negro, pi\u00f9 mi incazzavo e pi\u00f9 picchiavo davvero il tipo [Gypsy Joe]\u00bb.\nAccoltellamento di William Jason Lane.\nNell'ottobre 2004, New Jack, mentre lottava nella Thunder Wrestling Federation, affront\u00f2 il wrestler William Jason Lane a un evento nei pressi di Jacksonville, in Florida. Durante il match, Lane, con grande sorpresa di New Jack, cominci\u00f2 a colpirlo davvero con dei pugni sul viso. Allora New Jack tir\u00f2 fuori dalla tasca un coltello a serramanico e lo accoltell\u00f2 svariate volte sulla schiena e sulla testa. Al termine dell'incontro, New Jack fu arrestato dalla polizia negli spogliatoi con l'accusa di tentato omicidio.\nVita privata.\nA settembre 2010 ha ufficializzato il fidanzamento con Terri Runnels. Nel luglio 2011 si sono lasciati.\nNew Jack prese parte a un'intervista shoot insieme a The Iron Sheik e The Honky Tonk Man dove discusse del duplice omicidio e suicidio di Chris Benoit. New Jack comment\u00f2 che niente poteva scusare quanto fatto da Benoit e come tutte le persone della World Wrestling Entertainment che gli forniscono attenuanti siano solo degli ipocriti. Egli inoltre dichiar\u00f2 quanto fosse ironico che la Extreme Championship Wrestling fosse sempre stata vista come la federazione di wrestling pi\u00f9 violenta e pericolosa quando nel suo periodo di permanenza nella compagnia soltanto un wrestler perse la vita (Louie Spicolli), mentre invece in WWE ne \"morivano tre all'anno\".\nIl 9 maggio 2013, New Jack, insieme al wrestler indipendente Jay Lover, fece un'apparizione al \"The Daily Show\", in un segmento intitolato \"Stay Out of School\".\nNel marzo 2020 un episodio della serie \"Dark Side of the Ring\", intitolato \"The Life and Crimes of New Jack\", \u00e8 stato dedicato alla violenta storia di Jerome \"New Jack\" Young.\nPersonaggio.\nMusiche d'ingresso.\n\"Natural Born Killaz\" di Ice Cube e Dr. Dre (ECW)"}
{"id": "1197170", "revid": "110157", "url": "https://it.wikipedia.org/wiki?curid=1197170", "title": "Schlangenbad", "text": "Schlangenbad \u00e8 una cittadina termale tedesca di 6.223 abitanti, situata nel circondario di Rheingau-Taunus, nel \"land\" dell'Assia.\nSchlangenbad in letteratura.\n\u00c8 alle terme di Schlangenbad che K\u00e4the von Sellenthin, sposa del protagonista maschile del romanzo di Theodor Fontane, \"Irrungen, Wirrungen\", Botho von Rien\u00e4cker, trascorre un periodo di cure lasciando il marito solo a Berlino, il che ha una certa rilevanza nell'economia della narrazione."}
{"id": "1197171", "revid": "15756", "url": "https://it.wikipedia.org/wiki?curid=1197171", "title": "Schlitz (Vogelsberg)", "text": "Schlitz \u00e8 una citt\u00e0 tedesca di abitanti, situata nel land dell'Assia. Ha dato il nome ad una nobile famiglia tedesca, i \"\"von Schlitz genannt von G\u00f6rtz\".\n\u00c8 attraversata dalla Fulda.\nSchlitz nella \"fiction\".\nLa citt\u00e0 inventata di \"Schewenborn\", dove si svolge la trama del racconto \"Gli ultimi bambini di Schewenborn\" (\"Die letzten Kinder von Schewenborn\"), che tratta della vita in una Germania devastata dall'olocausto nucleare, \u00e8 modellata su questa cittadina, come chiarito da Gudrun Pausewang, autrice del libro ed essa stessa abitante del luogo."}
{"id": "1197172", "revid": "110157", "url": "https://it.wikipedia.org/wiki?curid=1197172", "title": "Schl\u00fcchtern", "text": "Schl\u00fcchtern \u00e8 una citt\u00e0 tedesca situata nel land dell'Assia. Il suo territorio \u00e8 attraversato dal fiume Kinzig."}
{"id": "1197173", "revid": "2028514", "url": "https://it.wikipedia.org/wiki?curid=1197173", "title": "Schmitten im Taunus", "text": "Schmitten im Taunus (fino al 25 agosto 2021 \"Schmitten\") \u00e8 un comune tedesco di 8.903 abitanti, situato nel land dell'Assia."}
{"id": "1197174", "revid": "1684799", "url": "https://it.wikipedia.org/wiki?curid=1197174", "title": "Sch\u00f6ffengrund", "text": "Sch\u00f6ffengrund \u00e8 un comune tedesco di 6.445 abitanti, situato nel Land dell'Assia."}
{"id": "1197175", "revid": "110157", "url": "https://it.wikipedia.org/wiki?curid=1197175", "title": "Sch\u00f6neck (Assia)", "text": "Sch\u00f6neck \u00e8 un comune tedesco di 11.457 abitanti, situato nel land dell'Assia."}
{"id": "1197176", "revid": "110157", "url": "https://it.wikipedia.org/wiki?curid=1197176", "title": "Schotten", "text": "Schotten \u00e8 una citt\u00e0 tedesca di abitanti, situata nel land dell'Assia."}
{"id": "1197178", "revid": "110157", "url": "https://it.wikipedia.org/wiki?curid=1197178", "title": "Schrecksbach", "text": "Schrecksbach \u00e8 un comune tedesco di 3.352 abitanti, situato nel land dell'Assia."}
{"id": "1197179", "revid": "110157", "url": "https://it.wikipedia.org/wiki?curid=1197179", "title": "Schwalbach am Taunus", "text": "Schwalbach am Taunus \u00e8 un comune tedesco di 14.517 abitanti, situato nel land dell'Assia."}
{"id": "1197180", "revid": "1654832", "url": "https://it.wikipedia.org/wiki?curid=1197180", "title": "Schwalmstadt", "text": "Schwalmstadt \u00e8 un comune tedesco di abitanti, nel circondario di Schwalm-Eder, land dell'Assia. \u00c8 stato istituito nel 1970 dalla fusione dei comuni di Treysa and Ziegenhain.\nCuriosit\u00e0.\nA Schwalmstadt \u00e8 ambientata la fiaba di Cappuccetto Rosso."}
{"id": "1197181", "revid": "110157", "url": "https://it.wikipedia.org/wiki?curid=1197181", "title": "Schwalmtal (Assia)", "text": "Schwalmtal \u00e8 un comune tedesco di 3.535 abitanti, situato nel land dell'Assia."}
{"id": "1197182", "revid": "110157", "url": "https://it.wikipedia.org/wiki?curid=1197182", "title": "Schwarzenborn (Assia)", "text": "Schwarzenborn \u00e8 un comune tedesco di 1.090 abitanti, situato nel land dell'Assia."}
{"id": "1197183", "revid": "767487", "url": "https://it.wikipedia.org/wiki?curid=1197183", "title": "Seeheim-Jugenheim", "text": "Seeheim-Jugenheim \u00e8 un comune tedesco di 16.444 abitanti, situato nel Land dell'Assia."}
{"id": "1197184", "revid": "466539", "url": "https://it.wikipedia.org/wiki?curid=1197184", "title": "Selters (Taunus)", "text": "Selters (Taunus) \u00e8 un comune tedesco di 8.287 abitanti, situato nel land dell'Assia.\nStoria.\nL'acqua di Seltz (in tedesco \"Selterswasser\") prende il nome dalla citt\u00e0, che a sua volta ospita la filiale tedesca dei Testimoni di Geova, in cui operano circa mille lavoratori volontari."}
{"id": "1197185", "revid": "88740", "url": "https://it.wikipedia.org/wiki?curid=1197185", "title": "Sensbachtal", "text": "Sensbachtal \u00e8 una frazione della citt\u00e0 tedesca di Oberzent, nel land dell'Assia.\nStoria.\nIl 1\u00ba gennaio 2018 il comune di Sensbachtal venne fuso con la citt\u00e0 di Beerfelden e i comuni di Hesseneck e Rothenberg, formando la citt\u00e0 di Oberzent."}
{"id": "1197186", "revid": "1684799", "url": "https://it.wikipedia.org/wiki?curid=1197186", "title": "Siegbach", "text": "Siegbach \u00e8 un comune tedesco di 3.108 abitanti, situato nel land dell'Assia."}
{"id": "1197187", "revid": "1684799", "url": "https://it.wikipedia.org/wiki?curid=1197187", "title": "Sinn (Assia)", "text": "Sinn \u00e8 un comune tedesco di 6.636 abitanti, situato nel land dell'Assia."}
{"id": "1197188", "revid": "110157", "url": "https://it.wikipedia.org/wiki?curid=1197188", "title": "Sinntal", "text": "Sinntal \u00e8 un comune tedesco di 10.239 abitanti, situato nel land dell'Assia.\nNella frazione di Sterbfritz nasce il fiume Kinzig, affluente del Meno."}
{"id": "1197189", "revid": "119048190", "url": "https://it.wikipedia.org/wiki?curid=1197189", "title": "S\u00f6hrewald", "text": "S\u00f6hrewald \u00e8 un comune tedesco di abitanti, situato nel land dell'Assia."}
{"id": "1197190", "revid": "43211", "url": "https://it.wikipedia.org/wiki?curid=1197190", "title": "Jerome Young (wrestler)", "text": ""}
{"id": "1197191", "revid": "439868", "url": "https://it.wikipedia.org/wiki?curid=1197191", "title": "Solms", "text": "Solms \u00e8 un comune tedesco di 13.893 abitanti, situato nel land dell'Assia."}
{"id": "1197192", "revid": "834", "url": "https://it.wikipedia.org/wiki?curid=1197192", "title": "Sontra", "text": "Sontra \u00e8 un comune tedesco di 8.568 abitanti, situato nel land dell'Assia."}
{"id": "1197193", "revid": "1776051", "url": "https://it.wikipedia.org/wiki?curid=1197193", "title": "Spangenberg", "text": "Spangenberg \u00e8 un comune tedesco di 6.489 abitanti, situato nel land dell'Assia."}
{"id": "1197194", "revid": "110157", "url": "https://it.wikipedia.org/wiki?curid=1197194", "title": "Stadtallendorf", "text": "Stadtallendorf \u00e8 una citt\u00e0 tedesca di 21.540 abitanti, situata nel land dell'Assia.\nIndustria e commercio.\nA Stadtallendorf nel 1956 \u00e8 stata aperta la prima sede estera della Ferrero."}
{"id": "1197195", "revid": "110157", "url": "https://it.wikipedia.org/wiki?curid=1197195", "title": "Staufenberg (Assia)", "text": "Staufenberg \u00e8 un comune tedesco di 8.220 abitanti, situato nel land dell'Assia."}
{"id": "1197196", "revid": "110157", "url": "https://it.wikipedia.org/wiki?curid=1197196", "title": "Steffenberg", "text": "Steffenberg \u00e8 un comune tedesco di 4.333 abitanti, situato nel land dell'Assia."}
{"id": "1197197", "revid": "110157", "url": "https://it.wikipedia.org/wiki?curid=1197197", "title": "Steinau an der Stra\u00dfe", "text": "Steinau an der Stra\u00dfe \u00e8 una citt\u00e0 tedesca situata nel land dell'Assia. \u00c8 bagnato dalle acque del fiume Kinzig."}
{"id": "1197198", "revid": "116248328", "url": "https://it.wikipedia.org/wiki?curid=1197198", "title": "Steinbach (Taunus)", "text": "Steinbach \u00e8 una citt\u00e0 tedesca di 10.241 abitanti, situata nel land dell'Assia."}
{"id": "1197199", "revid": "110157", "url": "https://it.wikipedia.org/wiki?curid=1197199", "title": "Stockstadt am Rhein", "text": "Stockstadt am Rhein \u00e8 un comune tedesco di 5.678 abitanti, situato nel land dell'Assia."}
{"id": "1197200", "revid": "110157", "url": "https://it.wikipedia.org/wiki?curid=1197200", "title": "Tann (Rh\u00f6n)", "text": "Tann (Rh\u00f6n) \u00e8 una citt\u00e0 tedesca di 4.611 abitanti, situata nel land dell'Assia. \nSi trova sulle montagne del Rh\u00f6n, 27\u00a0km a nord-est di Fulda. \u00c8 una nota stazione termale sul fiume Ulster."}
{"id": "1197201", "revid": "110157", "url": "https://it.wikipedia.org/wiki?curid=1197201", "title": "Taunusstein", "text": "Taunusstein \u00e8 un comune tedesco di 29.168 abitanti, situato nel land dell'Assia.\nSport.\nLa squadra calcistica cittadina \u00e8 il SV Wehen Wiesbaden, che \u00e8 anche il club della vicina citt\u00e0 di Wiesbaden."}
{"id": "1197203", "revid": "767487", "url": "https://it.wikipedia.org/wiki?curid=1197203", "title": "Trebur", "text": "Trebur \u00e8 un comune tedesco di 13.028 abitanti, situato nel land dell'Assia."}
{"id": "1197204", "revid": "110157", "url": "https://it.wikipedia.org/wiki?curid=1197204", "title": "Trendelburg", "text": "Trendelburg \u00e8 un comune tedesco di 5.689 abitanti, situato nel land dell'Assia."}
{"id": "1197205", "revid": "110157", "url": "https://it.wikipedia.org/wiki?curid=1197205", "title": "Twistetal", "text": "Twistetal \u00e8 un comune tedesco di 4.749 abitanti, situato nel land dell'Assia."}
{"id": "1197206", "revid": "110157", "url": "https://it.wikipedia.org/wiki?curid=1197206", "title": "Ulrichstein", "text": "Ulrichstein \u00e8 una citt\u00e0 tedesca di abitanti, situata nel land dell'Assia."}
{"id": "1197207", "revid": "106877096", "url": "https://it.wikipedia.org/wiki?curid=1197207", "title": "Usingen", "text": "Usingen \u00e8 una citt\u00e0 tedesca di abitanti, situata nel land dell'Assia.\nGeografia antropica.\nAlla citt\u00e0 di Usingen appartengono 6 frazioni:"}
{"id": "1197209", "revid": "110157", "url": "https://it.wikipedia.org/wiki?curid=1197209", "title": "Vellmar", "text": "Vellmar \u00e8 un comune tedesco di 19.743 abitanti, situato nel land dell'Assia."}
{"id": "1197210", "revid": "110157", "url": "https://it.wikipedia.org/wiki?curid=1197210", "title": "Villmar", "text": "Villmar \u00e8 un comune tedesco di 7.334 abitanti, situato nel land dell'Assia."}
{"id": "1197211", "revid": "110157", "url": "https://it.wikipedia.org/wiki?curid=1197211", "title": "V\u00f6hl", "text": "V\u00f6hl \u00e8 un comune tedesco di 6.277 abitanti, situato nel land dell'Assia.\nNel suo sobborgo di Ederbringhausen il fiume Orke si getta nell'Eder."}
{"id": "1197212", "revid": "110157", "url": "https://it.wikipedia.org/wiki?curid=1197212", "title": "Volkmarsen", "text": "Volkmarsen \u00e8 un comune tedesco di 6.953 abitanti, situato nel land dell'Assia."}
{"id": "1197213", "revid": "110157", "url": "https://it.wikipedia.org/wiki?curid=1197213", "title": "Wabern", "text": "Wabern \u00e8 un comune tedesco di 7.745 abitanti, situato nel land dell'Assia.\nIl suo territorio \u00e8 attraversato dal fiume Eder."}
{"id": "1197214", "revid": "110157", "url": "https://it.wikipedia.org/wiki?curid=1197214", "title": "W\u00e4chtersbach", "text": "W\u00e4chtersbach \u00e8 una citt\u00e0 tedesca situata nel land dell'Assia. \u00c8 attraversato dal fiume Kinzig."}
{"id": "1197215", "revid": "287204", "url": "https://it.wikipedia.org/wiki?curid=1197215", "title": "Wahlsburg", "text": "Wahlsburg era un comune tedesco del Land dell'Assia, esistito dal 1971 al 2009.\nStoria.\nIl comune di Wahlsburg venne creato nel 1971 dalla fusione dei comuni di Lippoldsberg e Vernawahlshausen.\nIl 1\u00ba gennaio 2020 il comune di Wahlsburg venne fuso con il limitrofo comune di Oberweser, formando il nuovo comune di Wesertal."}
{"id": "1197216", "revid": "110157", "url": "https://it.wikipedia.org/wiki?curid=1197216", "title": "Wald-Michelbach", "text": "Wald-Michelbach \u00e8 un comune tedesco di 11.570 abitanti, situato nel Land dell'Assia."}
{"id": "1197217", "revid": "110157", "url": "https://it.wikipedia.org/wiki?curid=1197217", "title": "Waldbrunn (Westerwald)", "text": "Waldbrunn (Westerwald) \u00e8 un comune tedesco di 6.029 abitanti, situato nel land dell'Assia."}
{"id": "1197218", "revid": "74801", "url": "https://it.wikipedia.org/wiki?curid=1197218", "title": "Waldeck (Assia)", "text": "Waldeck \u00e8 un comune tedesco di abitanti, situato nel land dell'Assia."}
{"id": "1197219", "revid": "110157", "url": "https://it.wikipedia.org/wiki?curid=1197219", "title": "Waldems", "text": "Waldems \u00e8 un comune tedesco di 5.655 abitanti, situato nel land dell'Assia."}
{"id": "1197221", "revid": "834", "url": "https://it.wikipedia.org/wiki?curid=1197221", "title": "Waldkappel", "text": "Waldkappel \u00e8 un comune tedesco di 4.998 abitanti, situato nel land dell'Assia."}
{"id": "1197223", "revid": "767487", "url": "https://it.wikipedia.org/wiki?curid=1197223", "title": "Waldsolms", "text": "Waldsolms \u00e8 un comune tedesco di 5.172 abitanti, situato nel land dell'Assia."}
{"id": "1197225", "revid": "110157", "url": "https://it.wikipedia.org/wiki?curid=1197225", "title": "Walluf", "text": "Walluf \u00e8 un comune tedesco di 5.668 abitanti, situato nel land dell'Assia."}
{"id": "1197226", "revid": "767487", "url": "https://it.wikipedia.org/wiki?curid=1197226", "title": "Wanfried", "text": "Wanfried \u00e8 un comune tedesco di 4.481 abitanti, situato nel land dell'Assia."}
{"id": "1197227", "revid": "110157", "url": "https://it.wikipedia.org/wiki?curid=1197227", "title": "Wartenberg (Assia)", "text": "Wartenberg \u00e8 un comune tedesco di 4.075 abitanti, situato nel land dell'Assia.\nIl suo territorio, nella frazione di Angersbach, \u00e8 bagnato dal fiume Lauter, affluente della Schlitz."}
{"id": "1197228", "revid": "110157", "url": "https://it.wikipedia.org/wiki?curid=1197228", "title": "Wehretal", "text": "Wehretal \u00e8 un comune tedesco di 5.517 abitanti, situato nel land dell'Assia."}
{"id": "1197229", "revid": "110157", "url": "https://it.wikipedia.org/wiki?curid=1197229", "title": "Wehrheim", "text": "Wehrheim \u00e8 un comune tedesco di 9.407 abitanti, situato nel land dell'Assia."}
{"id": "1197230", "revid": "110157", "url": "https://it.wikipedia.org/wiki?curid=1197230", "title": "Weilburg", "text": "Weilburg \u00e8 un comune tedesco di 13.783 abitanti, situato nel land dell'Assia.\nOrganizzazione urbana.\nFrazioni.\nIl territorio comunale di Weilburg \u00e8 suddiviso in undici distretti."}
{"id": "1197231", "revid": "114483269", "url": "https://it.wikipedia.org/wiki?curid=1197231", "title": "Weilm\u00fcnster", "text": "Weilm\u00fcnster \u00e8 un comune tedesco di 9.508 abitanti, situato nel land dell'Assia."}
{"id": "1197232", "revid": "110157", "url": "https://it.wikipedia.org/wiki?curid=1197232", "title": "Weilrod", "text": "Weilrod \u00e8 un comune tedesco di 6.583 abitanti, situato nel land dell'Assia."}
{"id": "1197233", "revid": "149727", "url": "https://it.wikipedia.org/wiki?curid=1197233", "title": "Weimar (Assia)", "text": ""}
{"id": "1197234", "revid": "110157", "url": "https://it.wikipedia.org/wiki?curid=1197234", "title": "Weinbach", "text": "Weinbach \u00e8 un comune tedesco di 4.768 abitanti, situato nel land dell'Assia."}
{"id": "1197235", "revid": "834", "url": "https://it.wikipedia.org/wiki?curid=1197235", "title": "Wei\u00dfenborn (Assia)", "text": "Wei\u00dfenborn \u00e8 un comune tedesco di 1.202 abitanti, situato nel land dell'Assia."}
{"id": "1197236", "revid": "767487", "url": "https://it.wikipedia.org/wiki?curid=1197236", "title": "Weiterstadt", "text": "Weiterstadt \u00e8 una citt\u00e0 tedesca di 24.097 abitanti, situata nel Land dell'Assia. Localizzata tra il Reno e il Meno nei pressi di Darmstadt, \u00e8 divisa in quattro frazioni: Riedbahn, Braunshardt, Schneppenhausen e Gr\u00e4fenhausen.\nAmministrazione.\nGemellaggi.\nWeiterstadt \u00e8 gemellata con:"}
{"id": "1197237", "revid": "110157", "url": "https://it.wikipedia.org/wiki?curid=1197237", "title": "Wettenberg", "text": "Wettenberg \u00e8 un comune di 12.447 abitanti dell'Assia, in Germania.\nAppartiene al distretto governativo (\"Regierungsbezirk\") di Gie\u00dfen e al circondario (\"Landkreis\") di Gie\u00dfen (targa GI).\nStoria.\nIl comune di Wettenberg fu formato il 1\u00ba agosto 1979 dallo scioglimento dell'effimera citt\u00e0 di Lahn (creata nel 1977); il territorio di Lahnau corrispondeva all'omonimo distretto urbano (\"Stadtbezirk Wettenberg\"), composto dai 3 centri abitati di Krofdorf-Gleiberg, Launsbach e Wi\u00dfmar (gi\u00e0 comuni indipendenti).\nSuddivisione amministrativa.\nIl territorio comunale comprende 3 centri abitati (\"Ortsteil\"):"}
{"id": "1197238", "revid": "110157", "url": "https://it.wikipedia.org/wiki?curid=1197238", "title": "Wetter (Hessen)", "text": "Wetter (Hessen) \u00e8 una citt\u00e0 tedesca di 9.311 abitanti, situata nel land dell'Assia."}
{"id": "1197239", "revid": "110157", "url": "https://it.wikipedia.org/wiki?curid=1197239", "title": "Wildeck", "text": "Wildeck \u00e8 un comune tedesco di 5.169 abitanti, situato nel land dell'Assia."}
{"id": "1197240", "revid": "110157", "url": "https://it.wikipedia.org/wiki?curid=1197240", "title": "Willingen (Assia)", "text": "Willingen (ufficialmente Willingen (Upland)) \u00e8 un comune tedesco di abitanti, situato nel land dell'Assia.\nStazione sciistica specializzata nello sci nordico, \u00e8 attrezzata con il trampolino M\u00fchlenkopf."}
{"id": "1197241", "revid": "110157", "url": "https://it.wikipedia.org/wiki?curid=1197241", "title": "Willingshausen", "text": "Willingshausen \u00e8 un comune tedesco di 5.304 abitanti, situato nel land dell'Assia."}
{"id": "1197242", "revid": "110157", "url": "https://it.wikipedia.org/wiki?curid=1197242", "title": "Witzenhausen", "text": "Witzenhausen \u00e8 un comune tedesco di 16.000 abitanti, situato nel land dell'Assia.\nAmministrazione.\nGemellaggi.\n\u00c8 gemellato con:"}
{"id": "1197243", "revid": "767487", "url": "https://it.wikipedia.org/wiki?curid=1197243", "title": "Wohratal", "text": "Wohratal \u00e8 un comune tedesco di 2.539 abitanti, situato nel land dell'Assia."}
{"id": "1197244", "revid": "1776051", "url": "https://it.wikipedia.org/wiki?curid=1197244", "title": "W\u00f6lfersheim", "text": "W\u00f6lfersheim \u00e8 un comune tedesco di 9.572 abitanti, situato nel land dell'Assia.\nQui nacque il botanico Georg Eberhard Rumphius."}
{"id": "1197245", "revid": "110157", "url": "https://it.wikipedia.org/wiki?curid=1197245", "title": "Wolfhagen", "text": "Wolfhagen \u00e8 una citt\u00e0 tedesca di 13.444 abitanti, situata nel land dell'Assia."}
{"id": "1197246", "revid": "110157", "url": "https://it.wikipedia.org/wiki?curid=1197246", "title": "W\u00f6llstadt", "text": "W\u00f6llstadt \u00e8 un comune tedesco di 6.232 abitanti, situato nel land dell'Assia."}
{"id": "1197247", "revid": "110157", "url": "https://it.wikipedia.org/wiki?curid=1197247", "title": "Zierenberg", "text": "Zierenberg \u00e8 un comune tedesco di 6.850 abitanti, situato nel land dell'Assia.\nAmministrazione.\nGemellaggi.\n\u00c8 gemellato con:"}
{"id": "1197248", "revid": "110157", "url": "https://it.wikipedia.org/wiki?curid=1197248", "title": "Zwingenberg (Assia)", "text": "Zwingenberg \u00e8 una citt\u00e0 tedesca di 7.050 abitanti, situata nel land dell'Assia.\nA Zwingenberg nel 1969 si tenne la prima conferenza internazionale della Chiesa avventista del riposo sabatico."}
{"id": "1197249", "revid": "767487", "url": "https://it.wikipedia.org/wiki?curid=1197249", "title": "Come tu mi vuoi (film 2007)", "text": "Come tu mi vuoi \u00e8 un film del 2007 diretto da Volfango De Biasi, suo film d'esordio, interpretato da Nicolas Vaporidis e Cristiana Capotondi, gi\u00e0 protagonisti del film \"Notte prima degli esami\".\nTrama.\nGiada, studentessa di Scienze della Comunicazione a Roma, \u00e8 la tipica ragazza \"secchiona\", impacciata ed anche molto trasandata e vestita fuori moda, che trascura se stessa per dedicarsi unicamente allo studio. Di umili origini, per mantenersi lavora in un ristorante come cameriera e d\u00e0 ripetizioni. Riccardo \u00e8 invece il classico bamboccione \"figlio di pap\u00e0\" dedito solo alla vita mondana, fatta di serate con gli amici e nottate in discoteca.\nLa sua condotta scellerata e la disastrosa carriera universitaria spingono il padre di Riccardo a minacciarlo di tagliargli i fondi in mancanza di buoni risultati. \u00c8 cos\u00ec che le strade dei due ragazzi si intersecano. Gli amici di Riccardo, suoi simili in quanto ad abitudini, pettegolezzi e frivolezze, gli consigliano di sedurre la ragazza per ottenere le ripetizioni gratuitamente.\nRiccardo in realt\u00e0, anche se non attratto fisicamente da Giada, \u00e8 vagamente affascinato dalla personalit\u00e0 eccentrica della ragazza e decide di provarci. Il piano inizialmente funziona e Giada si lascia sedurre da Riccardo. Per\u00f2, consapevole della grande differenza tra i loro stili di vita, decide di cambiare per attrarlo. In questo si fa aiutare da Fiamma, amica iper-snob di Riccardo, che decide di farle da mentore.\nGrazie ai consigli di Fiamma Giada diventa molto pi\u00f9 carina e riesce a fare colpo sul ragazzo, piacevolmente impressionato da quella trasformazione. Questo non \u00e8 per\u00f2 sufficiente a far funzionare il rapporto e, soprattutto, non impedisce a Riccardo di avere altre storie. Giada delusa da Riccardo decide di chiudere definitivamente il loro rapporto, ma Riccardo scopertosi innamorato di Giada decide di lasciarsi alle spalle le vecchie abitudini e di piantare i suoi amici snob e superficiali.\nDurante un esame, Riccardo scopre che Giada \u00e8 assistente del professore e intravede in lei quello che avevano le altre ragazze, seducendo il docente con il proprio corpo per ottenere i propri scopi.\nRiccardo si fa interrogare da Giada e, migliorato anche nello studio, va oltre il semplice esame, facendo aprire gli occhi a Giada e rivelandole i propri sentimenti.\nAlla fine Riccardo rassegnato se ne va ma Giada capisce che il ragazzo \u00e8 cambiato davvero, ed essendo anche lei ancora innamorata, corre da lui. Lo trova sul tetto della sede dove scambiandosi un bacio appassionato ritornano insieme.\nProduzione.\nLa produzione \u00e8 realizzata da Ideacinema per Medusa Film.\nDistribuzione.\nIl film \u00e8 uscito nelle sale italiane il 9 novembre 2007."}
{"id": "1197250", "revid": "339392", "url": "https://it.wikipedia.org/wiki?curid=1197250", "title": "San Tarsicio", "text": ""}
{"id": "1197251", "revid": "323742", "url": "https://it.wikipedia.org/wiki?curid=1197251", "title": "Internazionale Football Club", "text": ""}
{"id": "1197253", "revid": "124123", "url": "https://it.wikipedia.org/wiki?curid=1197253", "title": "Tarsicio", "text": "Agiografia.\nDi lui si sa soltanto quel che ne racconta un'epigrafe fatta porre da papa Damaso I sul suo sepolcro. Giovinetto romano, fu aggredito mentre portava l'eucaristia a cristiani imprigionati durante la persecuzione di Aureliano. Egli strinse al petto l'eucaristia, per non farla cadere nelle mani degli assalitori; costoro, esasperati, non riuscendo a strappargliela, lo uccisero.\nSecondo il racconto agiografico egli venne ucciso da alcuni suoi coetanei che insospettiti dal suo non volersi fermare con loro a giocare e da qualcosa che teneva nascosto al petto cominciarono prima a prenderlo in giro, poi a provocarlo, infine, una volta accortisi che era cristiano e portava con s\u00e9 l'eucaristia, a picchiarlo selvaggiamente. L'intervento del legionario romano Quadrato, anch'egli cristiano, serv\u00ec a liberarlo dalle mani dei suoi aggressori, ma Tarcisio era ormai esanime. \u00abMentre un gruppo di malvagi si scagliava su Tarcisio volendo profanare l'Eucaristia da lui portata, egli, colpito a morte, prefer\u00ec perdere la vita piuttosto che consegnare ai cani rabbiosi le membra celesti di Cristo\u00bb: sono le parole scritte nelle catacombe di san Callisto a Roma e che, giunte a noi attraverso varie testimonianze, ci raccontano proprio di Tarcisio.\nLe sue spoglie riposano in una piccola urna posta all'interno della Chiesa di San Tarcisio all'interno del complesso Callistiano in Roma, lungo la via Appia Antica. La chiesa \u00e8 annessa alla struttura della Comunit\u00e0 Salesiana \"San Tarcisio\" nella quale risiedono i giovani salesiani di don Bosco chiamati allo studio della Filosofia.\nCulto.\nIl suo culto riprese vigore nell'Ottocento in seguito alla pubblicazione del romanzo di Nicholas Wiseman \"Fabiola o la Chiesa delle catacombe\".\nSan Tarcisio \u00e8 il patrono dei ministranti. Da ci\u00f2 deriva il nome \u00abtarcisiana\u00bb per l'abito tradizionale dei chierichetti.\nLa sua memoria liturgica si celebra il 15 agosto."}
{"id": "1197254", "revid": "104458", "url": "https://it.wikipedia.org/wiki?curid=1197254", "title": "Evgenij Viktorovi\u010d Plushenko", "text": ""}
{"id": "1197259", "revid": "104458", "url": "https://it.wikipedia.org/wiki?curid=1197259", "title": "Evgenij Viktorovi\u010d Plju\u0161enko", "text": ""}
{"id": "1197261", "revid": "1801487", "url": "https://it.wikipedia.org/wiki?curid=1197261", "title": "Navigatore satellitare", "text": "Un navigatore satellitare, detto anche navigatore GPS o semplicemente navigatore, \u00e8 un dispositivo elettronico digitale dotato di capacit\u00e0 di ricezione del segnale radio satellitare GPS (\"Global Positioning System\") integrato con un sistema di database stradale, progettato per assistere nella navigazione stradale il conducente di un'automobile indicandogli interattivamente il percorso stradale da seguire per raggiungere una qualsiasi destinazione preimpostata dall'utente a partire dalla sua posizione iniziale.\nDescrizione.\nUn navigatore tipico include un display LCD in cui viene visualizzato il percorso da seguire, in genere con funzionalit\u00e0 touch screen per consentire all'utente di interagire con il sistema attraverso una interfaccia grafica, e in molti casi un altoparlante attraverso cui vengono fornite indicazioni (svolta a destra tra 300 metri, ecc.) verbali sul percorso pi\u00f9 breve disponibile (navigazione turn by turn), tipicamente ottenute grazie al ricorso ad un algoritmo opportuno a partire da una mappa in memoria, la quale pu\u00f2 essere integrata con maggiori dettagli sulle strade (strade nuove o poco importanti e non memorizzate) tramite una comunicazione internet, cos\u00ec come anche sulle informazioni di viabilit\u00e0 o sui controlli elettronici.\nCome qualsiasi altri dispositivo GPS, il navigatore sfrutta il cosiddetto \"sistema di triangolazione\", che determina la posizione di un oggetto in un punto qualsiasi del pianeta conoscendo la distanza da almeno tre distinti punti. Per realizzare praticamente questo approccio, quindi, il navigatore comunica costantemente con tre satelliti differenti, calcolando la posizione del veicolo con notevole precisione.\nStoria.\nNel 1991 gli USA aprirono al mondo il servizio con il nome SPS (Standard Positioning System), con specifiche differenziate da quello militare denominato PPS (Precision Positioning System). In pratica veniva introdotta la cosiddetta Selective Availability (SA) che introduceva errori intenzionali nei segnali satellitari allo scopo di ridurre l'accuratezza della rilevazione, consentendo precisioni solo nell'ordine di 100\u2013150 m.\nIl sistema GPS sostitu\u00ec il Transit, quando gli USA, rinunciando alla Selective Availability, resero il primo accurato quanto il secondo, supportandolo con una rete di 24 satelliti artificiali.\nLa degradazione del segnale fu disabilitata dal maggio del 2000, grazie a un decreto del Presidente degli Stati Uniti Bill Clinton, mettendo cos\u00ec a disposizione la precisione attuale di circa 10\u201320 m. Nei modelli per uso civile \u00e8 presente un dispositivo che inibisce il funzionamento ad altezze e velocit\u00e0 superiori a certi valori, per impedirne il montaggio su missili improvvisati.\nL'UE ha in progetto il completamento di una propria rete di satelliti, il Sistema di posizionamento Galileo, per scopi civili, fra i quali il GPS. Questo progetto ha un'evidente valenza strategica in quanto la rete americana \u00e8 propriet\u00e0 dei soli Stati Uniti d'America ed \u00e8 gestita da autorit\u00e0 militari, che, in particolari condizioni, potrebbero decidere discrezionalmente e unilateralmente di ridurre la precisione o bloccare selettivamente l'accesso al sistema; la condivisione dell'investimento e della propriet\u00e0 da parte degli stati utilizzatori garantisce continuit\u00e0, accessibilit\u00e0 e interoperabilit\u00e0 del servizio."}
{"id": "1197266", "revid": "486946", "url": "https://it.wikipedia.org/wiki?curid=1197266", "title": "Societ\u00e0 Sportiva Ambrosiana", "text": ""}
{"id": "1197269", "revid": "536103", "url": "https://it.wikipedia.org/wiki?curid=1197269", "title": "Beatrice Cori", "text": "Biografia.\nInizia la sua carriera in Rai negli anni settanta. Prima di approdare in televisione era stata fisarmonicista dilettante, insegnante di educazione fisica ed aveva svolto la professione di modella pubblicitaria.\nInizia a lavorare in Rai nel 1973 conducendo sul Programma Nazionale e sul Secondo Programma (le attuali Rai 1 e Rai 2) la rubrica \"Prossimamente - Programmi per sette sere\". Il 4 gennaio 1977 viene assunta in Rai, oltre che come signorina buonasera, attiva dagli studi di Roma, anche per collaborare a diverse trasmissioni, tra cui \"Cronache italiane\", \"Sereno variabile\" e \"Bella Italia\".\nEletta Miss Abruzzo 1978, pur avendo avuto pi\u00f9 volte l'occasione di lavorare come attrice e presentatrice, per sua scelta si \u00e8 dedicata esclusivamente alla mansione di annunciatrice televisiva.\nNel 1980 ebbe anche una breve esperienza di cantante, incidendo un 45 giri dal titolo \"La Piccola Lul\u00f9/Lul\u00f9 Boy Scout\", per la WEA Italiana, dedicato al lungometraggio animato di montaggio dell'omonimo anime giapponese; nello stesso anno prese parte all'Eurovision Song Contest (all'epoca noto come Eurofestival), svoltosi nei Paesi Bassi a L'Aia, come introduttrice di Alan Sorrenti, rappresentante dell'Italia a quell'edizione della kermesse canora europea.\nAlta, bionda, formosa, molto fotogenica, con un timbro di voce delicato ed ammiccante, dotata di particolare sex appeal, Beatrice Cori fu ritenuta da tutti, negli anni ottanta e novanta, l'annunciatrice vamp per eccellenza, ruolo che in precedenza era stato attribuito a Mariolina Cannuli.\n\u00c8 rimasto particolarmente famoso un suo annuncio di una partita di calcio del Mondiale di Italia 1990, nel quale apparve con un ampio e prorompente d\u00e9collet\u00e9, abbinato ad un vestito dalle vistose trasparenze, che le cost\u00f2 una multa e l'allontanamento dal video per qualche giorno. Anche in precedenza a tale episodio, era stata oggetto di richiamo da parte della Rai per aver adottato, nei suoi annunci, delle mises particolarmente audaci e/o eccentriche (se ne ricorda uno in cui la Cori indossava un abito con un papillon di grandi dimensioni od un altro in cui l'annunciatrice indossava un gilet sbottonato con sotto solo un reggiseno), ritenute non consone al ruolo istituzionale attribuito all'epoca alle annunciatrici della TV pubblica italiana.\nNel dicembre del 1998 scopre di essere affetta da un tumore alle ovaie in fase gi\u00e0 avanzata, cos\u00ec decide di lasciare la Rai, dimettendosi dall'incarico nella primavera successiva. Non confessa la gravit\u00e0 delle sue condizioni di salute neppure alle colleghe, le quali, venute a conoscenza della situazione solamente nella fase terminale, vengono pregate dalle sorelle della Cori (come racconteranno Rosanna Vaudetti e Nicoletta Orsomando in un'intervista al settimanale \"Gente\"), di rispettare il suo isolamento e di ricordarla \"bella e allegra come \u00e8 sempre stata\". Cos\u00ec, nel 1999, la Cori lascia il ruolo di annunciatrice per dedicarsi alla salute. Morir\u00e0 l'anno successivo in una clinica privata romana all'et\u00e0 di 56 anni."}
{"id": "1197272", "revid": "2519", "url": "https://it.wikipedia.org/wiki?curid=1197272", "title": "Surnadal", "text": "Surnadal \u00e8 un comune norvegese della contea di M\u00f8re og Romsdal."}
{"id": "1197275", "revid": "486946", "url": "https://it.wikipedia.org/wiki?curid=1197275", "title": "Lista delle serie trasmesse da Disney Channel Italia", "text": ""}
{"id": "1197279", "revid": "320578", "url": "https://it.wikipedia.org/wiki?curid=1197279", "title": "Polozk", "text": ""}
{"id": "1197280", "revid": "2519", "url": "https://it.wikipedia.org/wiki?curid=1197280", "title": "Sykkylven", "text": "Sykkylven \u00e8 un comune norvegese della contea di M\u00f8re og Romsdal."}
{"id": "1197282", "revid": "75775", "url": "https://it.wikipedia.org/wiki?curid=1197282", "title": "Basilosauro", "text": ""}
{"id": "1197284", "revid": "834", "url": "https://it.wikipedia.org/wiki?curid=1197284", "title": "Eva Curie-Labouisse", "text": ""}
{"id": "1197287", "revid": "244558", "url": "https://it.wikipedia.org/wiki?curid=1197287", "title": "Bestia nera", "text": ""}
{"id": "1197288", "revid": "729019", "url": "https://it.wikipedia.org/wiki?curid=1197288", "title": "Convoy (singolo)", "text": "Convoy \u00e8 una canzone del 1975 scritta e cantata dal cantante statunitense C. W. McCall (William Dale Fries, Jr.).\n\u00c8 stata un grande successo negli Stati Uniti, ha ispirato il film \"Convoy - Trincea d'asfalto\" di Sam Peckinpah e ha contribuito a lanciare la moda delle radio CB.\nIl testo.\nLa canzone racconta la storia di un viaggio di alcuni camionisti in un viaggio coast-to-coast da Los Angeles alla costa atlantica. Durante il viaggio inizialmente si forma un convoglio spontaneo composto da \"Rubber Duck\" (il protagonista, che guida un Kenworth carico di tronchi), un anonimo autista di camion frigorifero e \"Pig Pen\" un autista di un camion da trasporto suini, cui in seguito si aggiungono un \"suicide jockey\" (un trasporto esplosivi) e un furgone di hippies. Durante il viaggio, il convoglio si accresce, diventando enorme, e nei camionisti nasce un sentimento di ribellione e di rifiuto delle regole, nonch\u00e9 una vera e propria sfida alle forze di polizia della Guardia Nazionale dell'Illinois.\nIl convoglio, stando al testo della canzone, parte il 6 giugno lungo la \"I-one-O\", la Interstate I-10, da \"Shakytown\" (Los Angeles) al New Jersey, attraverso \"Tulsatown\" (Tulsa) e \"Chi-town\" (Chicago). Rubber Duck conduce un camion Kenworth, mentre il camion frigo \u00e8 un Peterbilt con struttura Cab-over, e Pig Pen \u00e8 un \"Jimmy\", un GMC: durante il viaggio Rubber duck si lamenta dell'odore dei maiali, e chiede a Pig Pen di arretrare lungo il convoglio.\nAlla fine della canzone, la posizione di Pig Pen (in codice radio \"10-20\") \u00e8 Omaha, Nebraska, mentre la testa del convoglio \u00e8 gi\u00e0 sulla costa. Giunti in New Jersey, i camionisti del convoglio forti di ormai oltre mille camion, sfondano un casello su un ponte sfuggendo alle forze di polizia ed esercito.\nLa struttura del testo \u00e8 organizzata su tre livelli intersecanti tra loro:\nLe finte comunicazioni sono gestite secondo il \"10-code\", il codice radio dei CB. In questo codice, il \"10-4\" citato nella canzone equivale al \"passo e chiudo\".\nGli effetti.\nAlla pubblicazione della canzone la radio CB era gi\u00e0 diffusa in USA, ma non era molto conosciuta all'estero all'infuori di alcuni club di radio amatori. Con il successo della canzone e del film, il CB \u00e8 cominciato a essere usato anche in altre nazioni, diventando parte dell'equipaggiamento standard dei camionisti.\nLa canzone \u00e8 arrivata al secondo posto nella classifica inglese, stimolando anche la realizzazione di una parodia, \"Convoy G.B\".\nDopo il successo del brano, McCall ha prodotto un seguito della canzone, \"'Round the World with the Rubber Duck\".\nAnche il film, vagamente ispirato alla canzone ma con differenze sostanziali, ebbe buon successo, tanto da portare alla realizzazione da parte di McCall di una seconda versione del testo pi\u00f9 aderente alla pellicola. In questa seconda versione il camion Kenworth fu sostituito con il Mack del film, e nel finale invece di sfondare il ponte il camion di Rubber Duck esplode.\nLo slang introdotto da questa canzone fu pesantemente ripreso anche in altre pellicole del genere, come Il bandito e la madama e Una canaglia a tutto gas."}
{"id": "1197289", "revid": "2519", "url": "https://it.wikipedia.org/wiki?curid=1197289", "title": "Tingvoll", "text": "Tingvoll \u00e8 un comune norvegese della contea di M\u00f8re og Romsdal."}
{"id": "1197290", "revid": "88740", "url": "https://it.wikipedia.org/wiki?curid=1197290", "title": "Vulpes vulpes ichnusae", "text": "La volpe sarda (Vulpes vulpes ichnusae ) \u00e8 un mammifero carnivoro appartenente alla famiglia dei Canidae.\nOrigine e diffusione.\nLa sottospecie \"ichnusae\" \u00e8 considerata endemica della Sardegna e della Corsica. L'ipotesi pi\u00f9 diffusa fa risalire la sua origine al Pleistocene, durante il quale la continuit\u00e0 territoriale del blocco sardo-corso con il continente ne avrebbe permesso l'immigrazione; il successivo isolamento geografico avrebbe in seguito determinato la differenziazione genetica. Questa ipotesi non \u00e8 condivisa da tutti in quanto un'altra teoria fa risalire l'origine al Neolitico per opera di ripetute introduzioni causate dall'uomo di individui di differenti provenienze. A favore di questa seconda ipotesi ci sarebbe la variabilit\u00e0 genetica riscontrata fra le popolazioni di \"V. vulpes ichnusae\" e alcuni Autori ritengono che nell'isola siano presenti popolazioni di entrambe le sottospecie, l'\"ichnusae\" e la continentale \"crucigera\" .\nMorfologia.\nRispetto alla sottospecie continentale, quella isolana si differenzia per la taglia minore, con una lunghezza del corpo di 59-64 cm, e per le orecchie pi\u00f9 piccole; gli altri caratteri sono sostanzialmente simili a quelli della \"crucigera\": testa con profilo frontale triangolare, con muso appuntito, occhi grandi, orecchie larghe ed erette e appuntite, zampe brevi, coda lunga circa met\u00e0 del corpo. Il mantello \u00e8 fulvo, con colorazione bianca sul ventre e alla punta della coda.\nHabitat.\nPur avendo consistenze della popolazione variabili nel tempo e nel territorio, la volpe \u00e8 ubiquitaria in quanto \u00e8 presente in diversi ambienti, compresi quelli antropizzati. La si trova negli ambienti forestali e di macchia ma anche in agrosistemi e presso insediamenti umani.\nEtologia.\nAnimale solitario e abbastanza elusivo, ha abitudini prevalentemente notturne. Pur essendo un predatore a tutti gli effetti, \u00e8 in sostanza un onnivoro in quanto la sua dieta \u00e8 eterogenea ed \u00e8 composta, oltre che da prede animali, anche da prodotti vegetali (soprattutto frutta) e detriti. L'attivit\u00e0 predatoria riguarda uova, rettili, uccelli e piccoli mammiferi.\nSi rifugia in tane scavate nel terreno, composte da pi\u00f9 camere e provviste di pi\u00f9 vie d'uscita.\nLa riproduzione \u00e8 annuale, con accoppiamenti che si verificano nei mesi di gennaio e febbraio e nascite a marzo e aprile. La prole, composta da 3-5 cuccioli, \u00e8 accudita dalla madre per 3-4 mesi.\nFattori di rischio.\nPur non essendoci conoscenze sull'effettiva entit\u00e0 della popolazione, non si ritiene che la volpe sia minacciata. Dal punto di vista biologico ha una notevole versatilit\u00e0 e capacit\u00e0 di adattamento che le permettono d'insediarsi in svariati ambienti, anche quelli antropizzati. Considerato animale dannoso, sia alle coltivazioni sia agli allevamenti, \u00e8 oggetto di persecuzioni da parte dell'uomo.\n\u00c8 ammessa la caccia, regolamentata dalla Legge Regionale n. 23 del 1998."}
{"id": "1197293", "revid": "923714", "url": "https://it.wikipedia.org/wiki?curid=1197293", "title": "Alfabeto polacco", "text": "L'alfabeto polacco \u00e8 la forma di alfabeto utilizzato per scrivere la lingua polacca. \u00c8 basato sull'alfabeto latino, sebbene siano presenti alcune lettere ed alcuni accenti specifici che servono per la trascrizione di particolari suoni caratteristici della lingua polacca.\nDescrizione.\nL'alfabeto \u00e8 costituito da 35 lettere che includono 9 vocali e 26 consonanti arricchite da segni diacritici come la codetta (\u0104\u0105, \u0118\u0119), l'accento acuto (\u0106\u0107, \u0143\u0144, \u00d3\u00f3, \u015a\u015b, \u0179\u017a), la barra obliqua (\u0141\u0142), il punto sovrascritto (\u017b\u017c). Fa inoltre uso di 7 digrammi, detti \"dwuznaki\" (ch [x], cz [t\u0361\u0282], dz [dz], d\u017a [\u02a5], d\u017c [d\u0361\u0290], rz [\u0290], sz [\u0282]) e 1 trigramma, detto \"tr\u00f3jznak\" (dzi [\u02a5i]).\nLe lettere.\nLe lettere Q, V e X vengono utilizzate solo in termini derivati o di origine straniera. Molto spesso, vengono sostituite con \"kw\", \"w\" e \"ks\" (come in kwarc \"quarzo\", weranda \"veranda\", ekstra \"extra\")."}
{"id": "1197298", "revid": "1543377", "url": "https://it.wikipedia.org/wiki?curid=1197298", "title": "La pattuglia del tempo", "text": "La pattuglia del tempo (\"The Time Patrol\", 1991) \u00e8 una raccolta di racconti di fantascienza di Poul Anderson scritti a partire dagli anni cinquanta, incentrati sul tema dei viaggi nel tempo. \u00c8 un ampliamento della precedente antologia I guardiani del tempo (\"Guardians of Time\", 1960), che raccoglieva i primi quattro racconti.\nTrame.\nI racconti narrano altrettante avventure nel tempo di Manse Everard, ingegnere meccanico statunitense, arruolato nel 1954 nel \"Cronoservizio\", un corpo di polizia che ha lo scopo di proteggere il continuum spazio temporale da deliberate modifiche che potrebbero danneggiarlo o cancellare la civilt\u00e0 umana e la sua evoluzione, i \"Danelliani\", superuomini del futuro.\nInfatti, anche se il continuum \u00e8 flessibile a modifiche di portata limitata, e tende a ritrovare la stabilit\u00e0, esso potrebbe subire una rottura in caso di gravi paradossi.\nVi si narra l'arruolamento e l'addestramento di Manse Everard e la sua prima avventura temporale, culminata con l'incontro con un Danelliano.\nKeith Denison, agente del Cronoservizio, scompare e Everard accetta l'incarico di cercarlo. Lo trova nel 542 a.C., e scopre che Keith \u00e8 Ciro il Grande, re della Persia.\nI Danelliani ordinano di causare il fallimento di una missione allestita da Kublai Khan che potrebbe causare un'invasione cinese del continente americano.\nDi ritorno nel 1960 da una vacanza nell'Europa ai tempi dell'Uomo di Cromagnon, Everard si ritrova in una Manhattan del tutto diversa dalla attuale. L'America \u00e8 popolata da una nazione di cultura e lingua celtica. Alcuni \"Neldoriani\" hanno infatti causato la sconfitta di Roma nelle guerre puniche. Il racconto porta ad un interessante riflessione sul ruolo della conquista romana dell'Europa nella societ\u00e0 occidentale e nella storia del mondo.\nAll'epoca della formazione del Mar Mediterraneo, Everard deve risolvere un complicato paradosso temporale causato da un agente disposto a tutto per salvare la donna che ama.\nIl Cronoservizio riceve un messaggio da un gruppo di criminali: vogliono i dettagli per la costruzione di un'arma del futuro in grado di distruggere un intero pianeta, altrimenti causeranno la fine anticipata della civilt\u00e0 fenicia e con essa del mondo come lo conosciamo.\nUn agente incaricato di studiare le civilt\u00e0 protogermaniche, dopo aver generato una discendenza nel passato ha preso l'abitudine di mostrarsi ai suoi discendenti nei panni del Viandante, Odino, causando la nascita di un celebre mito nordico.\nUna copia delle \"Storie\" di Tacito riporta una strana variazione riguardo Velleda. Everard e una sua collega si trasferiscono nel passato per ricucire lo strappo temporale che scopriranno essere stati loro stessi a generare.\nUn guerriero di Pizarro si impadronisce di un \"trasferitore\", una macchina del tempo, e intende usarlo per fare della Spagna la padrona del mondo."}
{"id": "1197300", "revid": "1318789", "url": "https://it.wikipedia.org/wiki?curid=1197300", "title": "Eddie e la gara di cucina", "text": "Eddie e la gara di cucina (\"Eddie's Million Dollar Cook-Off\") \u00e8 un film per la televisione del 2003.\nTrama.\nEddie Odgen \u00e8 un giocatore di baseball e gioca nei Groundhogs, suo padre, nonch\u00e9 suo coach, vorrebbe che il figlio vincesse una borsa di studio grazie alla sua formidabile prestazione nello sport. Ma nessuno immagina che Eddie, al di fuori del suo impegno quotidiano con il baseball, si diletta a cucinare per i suoi due amici e segue con passione programmi culinari in tv.\nIl giorno dell'iscrizione ai corsi extrascolastici, Eddie segna s\u00e9 stesso e i suoi amici al corso di cucina, anzich\u00e9 a quello di informatica, andando per\u00f2 contro la loro scelta.\nIl corso si rivela piuttosto noioso e complicato, ma col tempo Eddie lo trover\u00e0 affascinante e istruttivo; inoltre viene a conoscenza che nella sua citt\u00e0, a breve, avr\u00e0 luogo una gara culinaria da un milione di dollari. Il ragazzo, all'insaputa di amici e familiari, si iscrive, impegnando ogni minuto libero ad allenarsi tra i fornelli. Nel frattempo a scuola si viene a sapere della clandestina iscrizione di Eddie, che viene deriso dai suoi compagni a tal punto che decide di ritirarsi.\nMa alla fine, Eddie, incoraggiato anche dal padre, che non reputava importante il suo sogno di cucinare, prende parte alla competizione. Nonostante Eddie si aggiudichi solo il secondo posto ottiene comunque la vittoria pi\u00f9 grande di tutte: il rispetto e il supporto di tutti i suoi amici.\nProduzione.\nMolte delle scene di cucina furono girate all'Avondale College che \u00e8 la seconda scuola pi\u00f9 grande nell'Auckland, Nuova Zelanda."}
{"id": "1197301", "revid": "2519", "url": "https://it.wikipedia.org/wiki?curid=1197301", "title": "Ulstein", "text": " \nUlstein \u00e8 un comune norvegese della contea di M\u00f8re og Romsdal.\nIl comune \u00e8 stato istituito nel 1837.\nIl territorio comunale comprende la parte occidentale dell'isola di Hareidlandet, l'isola di Dimna situata ad ovest di Hareidlandet e l'isola di Eika situata invece a sud oltre ad alcune isole minori situate nello stretto che separa Hareidlandet dall'isola di Gursk\u00f8ya. Da un punto di vista morfologico prevalgono zone pianeggianti e paludose con basse colline nell'interno, la massima elevazione \u00e8 il monte Bl\u00e5tinden (697 m s.l.m.) situato nella parte meridionale.\nIl centro abitato principale \u00e8 il capoluogo Ulsteinvik, situato sulla costa occidentale dell'isola, un'altra urbana \u00e8 il centro abitato di \nDragsund.\nNella parte settentrionale, sia sulla costa sia sulle isole al largo dell'isola di Hareidlandet si trovano alcune aree protette a tutela dell'avifauna che vi nidifica. "}
{"id": "1197303", "revid": "251304", "url": "https://it.wikipedia.org/wiki?curid=1197303", "title": "Zeus Palace", "text": "Zeus Palace \u00e8 una nave traghetto appartenente alla compagnia di navigazione italiana Grimaldi Lines.\nServizio.\nLa nave fu costruita dai cantieri navali Samsung Heavy Industries Co. Ltd. nel 2001 per la societ\u00e0 marittima greca Minoan Lines con il nome di \"Prometheus\", assieme alle gemelle \"Oceanus\" e \"Ariadne Palace\". Nel 2004 fu acquistata da Caronte &amp; Tourist e nel 2005 pass\u00f2 alla Grimaldi Ferries. Venne ribattezzata \"Eurostar Barcelona\" e utilizzata sulla rotta tra Civitavecchia e Barcellona, venendo sostituita nel 2008 con nuove unit\u00e0 tipo Cruise Roma.\nLa nave torn\u00f2 alla Minoan Lines nell'autunno del 2008 sotto forma di noleggio con il nome di \"Zeus Palace\" per effettuare collegamenti tra Italia e Grecia.\nNel 2010 il traghetto fu noleggiato a Grandi Navi Veloci che lo impieg\u00f2 sulle linee da e per Sicilia e Sardegna. Il 20 ottobre 2010, mentre la nave era ormeggiata a Genova in attesa di partire per Palermo, scoppi\u00f2 un incendio in sala macchine. Un marittimo rimase ustionato, le fiamme furono estinte durante la notte. A dicembre la nave fu rimorchiata a Napoli per le riparazioni, tornando in servizio per GNV a marzo 2011.\nTerminato il servizio per Grandi Navi Veloci, a ottobre 2012 la nave fu messa in servizio per Minoan Lines tra Ancona, Igoumenitsa e Patrasso. A partire da gennaio 2013 la \"Zeus Palace\" fu inserita nei collegamenti tra Italia e Tunisia, facendo scalo a Civitavecchia, Trapani e Tunisi. Dal 22 agosto 2013 il traghetto viene posizionato sulla rotta Trieste, Ancona, Corf\u00f9, Igoumenitsa, Patrasso per conto di Minoan Lines.\nIl 5 febbraio 2021 Grimaldi Lines annuncia che da marzo la nave (in coppia con Cruise Olbia) andr\u00e0 sulla Ancona - Patrasso in sostituzione di Cruise Europa/Cruise Olympia (quest'ultima diventer\u00e0 \"Cruise Sardegna\") che andranno sulla Livorno - Olbia."}
{"id": "1197306", "revid": "2519", "url": "https://it.wikipedia.org/wiki?curid=1197306", "title": "Vanylven", "text": "Vanylven \u00e8 un comune norvegese della contea di M\u00f8re og Romsdal."}
{"id": "1197308", "revid": "834", "url": "https://it.wikipedia.org/wiki?curid=1197308", "title": "Henry Richardson Labouisse", "text": ""}
{"id": "1197309", "revid": "697352", "url": "https://it.wikipedia.org/wiki?curid=1197309", "title": "1 (OneUno)", "text": "1 (OneUno) \u00e8 l'album d'esordio di Lubjan, pubblicato nel 2005. Il cd vanta la collaborazione di Cristina Don\u00e0, che duetta con la giovane cantautrice nel brano \"Eve of War\"."}
{"id": "1197313", "revid": "287204", "url": "https://it.wikipedia.org/wiki?curid=1197313", "title": "Vestnes", "text": " \nVestnes \u00e8 un comune norvegese della contea di M\u00f8re og Romsdal.\nCapoluogo del comune \u00e8 il centro abitato omonimo, altre localit\u00e0 sono Vikebukt, Vik, \u00d8ver\u00e5s, Fiksdal, Tomrefjord e Tresfjord.\nIl territorio comunale confina a est con il comune di Rauma a sud con quello di \u00c5lesund, a nord il Romsdalsfjord lo separa dal comune di Molde.\nGeografia fisica.\nIl comune si trova sulle coste meridionali del Romsdalfjord ed \u00e8 diviso in tre parti da due fiordi laterali di questo: a est il Tresfjord e ad a ovest il Tomrefjord. Il maggiore centro abitato di Vestnes si trova nella lingua di terra che separa questi due fiordi. \nLe aree abitate si trovano sulle coste che sono poco scoscese, il territorio \u00e8 comunque dominato da vasti rilievi tra cui il massiccio chiamato \"Vestnesfjella\" situato tra la pi\u00f9 meridionale catena montuosa Sunnm\u00f8rsalpane e quella pi\u00f9 orientale di Romsdalsalpane.\nLungo il Romsdalsfjord si trovano i rilievi del Bl\u00e5skjerdingen (1069 m s.l.m.) e del Trolltinden (1241 m s.l.m.), pi\u00f9 a sud le altitudini sono maggiori, al confine con il comune di \u00c5lesund si trova il monte Lauparen (1434) e a sudest il Sandfjellet (1470). Nella parte sudoccidentale del comune si trova la piccola stazione sciistica di \u00d8rskogfjellet.\nOrigini del nome.\nIl nome del comune deriva dalla fattoria \"Vestnes\" probabilmente perch\u00e9 l\u00ec fu costruita la prima chiesa della zona. La fattoria si trova sulla sponda ovest del Tresfjorden, uno dei due fiordi presenti nell'area del comune.\nIl termine Vestnes deriva dalle parole \"Vest\" che indica l'ovest e \"Nes\" (scritto precedentemente N\u00e6s) che indica una lingua di terra o una zona che sporge (come un capo o un promontorio), questo termine \u00e8 presente in diversi comuni e luoghi della Norvegia come ad esempio: Gjermundnes (Romsdal), Nes (Akershus), Nes (Buskerud), Fonnes (Hordaland).\nStoria.\nStemma.\nLo stemma \u00e8 stato realizzato solo in tempi molto recenti ed \u00e8 stato adottato l'11 aprile 1980. Sullo stemma a forma di scudo vi sono due triangoli o cunei giallo oro su sfondo rosso. Il disegno rappresenta la geografia del luogo, infatti se si interpreta la parte gialla come i fiordi la terra risulta divisa in tre parti con una lingua di terra che sporge nel mezzo.\nMonumenti e luoghi d'interesse.\nArchitetture religiose.\nNel comune vi sono quattro chiese in legno e risalenti tutte al diciannovesimo secolo, tranne quella pi\u00f9 recente di Vike:\nArchitetture civili.\nIl centro abitato di Vestnes \u00e8 diviso da un canale che collega il Flatev\u00e5gen con il Tresfjorden, tra i ponti che collegano le due parti della cittadina ve ne \u00e8 uno pedonale in legno risalente al 1844.\nA Tresfjord si trova inoltre il Tresfjord Museum inaugurato nel 1949. Dedicato alla vita rurale \u00e8 composto da diversi edifici che riproducono botteghe artigiane e ed ambienti rurali di epoche passate.\nIl 78,7% della popolazione risulta membro della \"Norske Kirke\" cio\u00e8 la Chiesa di Norvegia."}
{"id": "1197315", "revid": "380654", "url": "https://it.wikipedia.org/wiki?curid=1197315", "title": "Roy Scheider", "text": "Attore versatile, capace di interpretare i ruoli pi\u00f9 disparati, dal buono al violento, al duro, ottenne due candidature all'Oscar e partecip\u00f2 sin dai primi anni sessanta a pellicole di successo, venendo fin dagli esordi \"condannato per anni a ruoli da macho per il suo fisico nervoso e l'espressione cattiva\".\nTra le sue interpretazioni principali e di maggior impatto, da ricordare il protettore di prostitute Frank Ligourin in \"Una squillo per l'ispettore Klute\" (1971), il solitario e scontroso detective Buddy Russo in \"Il braccio violento della legge\" (1971), che gli valse una candidatura agli Oscar, il capitano della polizia Martin Brody in \"Lo squalo\" (1975), il misterioso Henry David Levy in \"Il maratoneta\" (1976), il duro e tuttofare ballerino Joe Gideon in \"All That Jazz - Lo spettacolo comincia\" (1979), per il quale ricevette la seconda candidatura agli Oscar, il veterano e tormentato poliziotto Frank Murphy in \"Tuono blu\" (1982), il determinato e cupo dottor Sam Rice di \"Una lama nel buio\" (1982), il pavido scienziato Heywood Floyd in \"2010 - L'anno del contatto\" (1984), il freddo e impassibile killer Cohen in \"Le strade della paura\" (1988).\nBiografia.\nGiovinezza.\nScheider nacque ad Orange, nel New Jersey, il 10 novembre 1932, figlio di Roy Bernhard Scheider, un meccanico statunitense di origini tedesche e di religione protestante, e di Anna Crosson, una casalinga statunitense di origini irlandesi e di religione cattolica.\nDal 1946 cominci\u00f2 a praticare la boxe principalmente per perdere peso, come riveler\u00e0 in un'intervista molti anni dopo. Fu uno dei pugili esordienti pi\u00f9 famosi di allora nel New Jersey. Nel suo secondo incontro Scheider si procur\u00f2 anche una frattura al setto nasale, ma in seguito vinse quasi tutti gli incontri disputati.\nTermin\u00f2 la boxe nel 1949, quando all'et\u00e0 di 17 anni decise di intraprendere gli studi di recitazione. Si iscrisse cos\u00ec all'accademia delle arti drammatiche e complet\u00f2 gli studi verso la met\u00e0 degli anni cinquanta.\nCarriera.\nDebutt\u00f2 sul grande schermo nel 1963 nell'horror \"The Curse of the Living Corpse\", dove fu co-protagonista con Helen Warren. Seguirono poi alcuni ruoli secondari in alcuni film minori, come \"Lamp at Midnight\" (1966) con Melvyn Douglas, e \"Un assassino per un testimone\" (1969), interpretato anche da Patrick O'Neal. Nel 1971 Scheider conquist\u00f2 la notoriet\u00e0 con due celebri pellicole: \"Una squillo per l'ispettore Klute\", dove interpret\u00f2 Frank Ligourin, un protettore di prostitute, e soprattutto con \"Il braccio violento della legge\", dove grazie al ruolo di Buddy Russo, collega-spalla di Gene Hackman, ottenne la candidatura all'Oscar al miglior attore non protagonista. \nDopo la partecipazione al film \"Funerale a Los Angeles\" (1975), entr\u00f2 nell'olimpo dei miti di Hollywood grazie al film \"Lo squalo\" di Steven Spielberg, in cui interpret\u00f2 il protagonista Martin Brody, alle prese con il grande squalo bianco, considerata da molti la sua miglior interpretazione. La battuta pronunciata da Brody/Scheider (\"Ci serve una barca pi\u00f9 grossa\") \u00e8 entrata al 35\u00ba posto nella lista delle 100 frasi pi\u00f9 celebri di sempre dell'American Film Institute. Scheider prender\u00e0 parte anche al sequel \"Lo squalo 2\" (1978), per poi abbandonare definitivamente il personaggio. Nel 1976 interpret\u00f2 anche il ruolo del fratello di Dustin Hoffman in \"Il maratoneta\". \nEntrato tra i miti del cinema, Scheider recit\u00f2 in altri capolavori come \"All That Jazz - Lo spettacolo continua\" (1979) di Bob Fosse, con il quale ottenne una seconda candidatura all'Oscar al miglior attore protagonista, \"Una lama nel buio\" (1982) al fianco di Meryl Streep, \"Tuono blu\" (1983) e \"2010 - L'anno del contatto\" (1983), le uniche due pellicole di fantascienza cui abbia preso parte, \"Le strade della paura\" (1986) accanto ad Adam Baldwin, mentre rifiut\u00f2 - nonostante le insistenze sia dei fan che della produzione - di riprendere il ruolo di Martin Brody in \"Lo squalo 4 - La vendetta\", per poi apparire in \"La casa Russia\" (1990). Tra il 1993 e il 1996 fu protagonista della serie \"SeaQuest - Odissea negli abissi\", telefilm avventuroso di grande successo della NBC prodotto da Steven Spielberg. Dopo la chiusura della serie, apparve prevalentemente in ruoli secondari o brevi camei.\nNel 1997 recit\u00f2 in un cameo in \"L'uomo della pioggia - The Rainmaker\" diretto da Francis Ford Coppola. Le sue ultime interpretazioni di rilievo furono nel film bellico di Giorgio Serafini \"Texas 46\" (2002), affiancato da Luca Zingaretti, e negli ultimi due capitoli della saga \"Dracula's Legacy\" nel 2003 e nel 2005. Interpreter\u00e0 anche un piccolo ruolo nell'action-movie \"The Punisher\" (2004) con Thomas Jane, mentre nel 2009 usc\u00ec postumo il film \"Justic Vengeance\".\nVita privata.\nDal primo matrimonio con Cynthia Bebout, dal 1962 al 1986, Scheider ebbe una figlia, Maximiliana. Risposatosi l'11 febbraio 1989 con Brenda King, da lei ebbe Christian (nato nel 1990) e adott\u00f2 Molly. Mor\u00ec il 10 febbraio 2008 all'ospedale di Little Rock, in Arkansas, all'et\u00e0 di 75 anni, per un mieloma multiplo che lo aveva colpito da circa due anni. Dopo i funerali il corpo venne cremato.\nDoppiatori italiani.\nNelle versioni in italiano dei suoi film, Roy Scheider \u00e8 stato doppiato da:\nDa doppiatore \u00e8 stato sostituito da:"}
{"id": "1197318", "revid": "1573940", "url": "https://it.wikipedia.org/wiki?curid=1197318", "title": "Dendrobates auratus", "text": "Il dendrobate dorato (Dendrobates auratus ()) \u00e8 un anfibio appartenente alla famiglia Dendrobatidae, diffuso in America Centrale e Meridionale, e nelle Hawaii.\nDescrizione.\nQuesta rana \u00e8 piccola (da 2,5 a 6\u00a0cm di lunghezza) con una testa appuntita. I suoi colori sono il verde e il nero ma pu\u00f2 anche avere dei riflessi dorati. La sua colorazione funge da deterrente per i predatori.\nBiologia.\nQuesta rana vive nel terreno e il suo colore la mimetizza e indica la sua tossicit\u00e0 ai predatori. Durante il corteggiamento il Dendobrate dorato \u00e8 molto insolito. \u00c8 la femmina a prendere l'iniziativa: istiga il maschio colpendolo sulla schiena con le zampe posteriori. La femmina depone grappoli da 5 a 13 uova sul fogliame, ma di solito \u00e8 il maschio che le protegge, talvolta occupandosi di pi\u00f9 di un grappolo per volta. Quando le uova si schiudono il maschio porta i girini in pozzanghere d'acqua e le ripara dentro a fessure arboree.\nDistribuzione e habitat.\nComune nello stato di Panama, in Nicaragua, in Costa Rica, ed in Colombia; introdotto nelle Hawaii."}
{"id": "1197325", "revid": "1488558", "url": "https://it.wikipedia.org/wiki?curid=1197325", "title": "\u00c8ve Curie", "text": "Era figlia di Pierre Curie e di Marie Curie, nonch\u00e9 sorella minore di Ir\u00e8ne Joliot-Curie.\nBiografia.\nNel 1911 con la sorella segu\u00ec la madre in Polonia, per visitare in sanatorio la zia materna Bronis\u0142awa D\u0142uska, direttrice del Radium Istitue di Varsavia. Si diplom\u00f2 al S\u00e9vign\u00e9 College in scienze e filosofia. Studi\u00f2 per molti anni pianoforte e si esib\u00ec in alcuni concerti a partire dal 1925; ne seguirono altri a Parigi, in province della Francia e del Belgio.\nScrisse una biografia della madre, \"Madame Curie\", che venne pubblicata nel 1937 contemporaneamente negli Stati Uniti d'America e in numerosi paesi europei, tra cui la Francia, l'Inghilterra, l'Italia - dove ebbe il titolo \"Vita di Madame Curie\" - e la Spagna. Il libro biografico ispirer\u00e0 un film statunitense del 1943, uno sceneggiato televisivo italiano del 1966 e un'opera lirica polacca del 2011.\nA seguito dello scoppio della seconda guerra mondiale, Eve Curie venne nominata da Jean Giraudoux, ministro francese delle informazioni, direttore della divisione femminile del Commissariato delle informazioni. Fu coeditore del quotidiano \"Paris-Press\", fra il 1945 e il 1949. Nel 1952 venne nominata consigliere speciale del segretario generale dell'ONU.\nIl 19 novembre 1954 spos\u00f2 Henry Richardson Labouisse, ambasciatore degli USA in Grecia e con lui nel 1965 ritir\u00f2 il Premio Nobel per la pace insignito all'UNICEF. Eve lavor\u00f2 come ambasciatrice dell'UNICEF in Grecia fra il 1962 e il 1965; con il marito visit\u00f2 pi\u00f9 di 100 nazioni in via di sviluppo all'epoca seguite dall'organizzazione."}
{"id": "1197327", "revid": "2519", "url": "https://it.wikipedia.org/wiki?curid=1197327", "title": "Volda", "text": "Volda \u00e8 un comune norvegese della contea di M\u00f8re og Romsdal."}
{"id": "1197328", "revid": "124371637", "url": "https://it.wikipedia.org/wiki?curid=1197328", "title": "Henry Labouisse", "text": "Biografia.\nNato a New Orleans, Louisiana, l'11 febbraio 1904 da Henry Richardson Labouisse e Frances Devereux; nel 1929 si diplom\u00f2 in legge ad Harvard.\nIl 29 giugno 1935 spos\u00f2 Elizabeth Scriven Clark, che mor\u00ec nel 1945; da questo matrimonio nacque una figlia, Anne.\nNel 1951, mentre era all'ECA incontr\u00f2 Eve Denise Curie, all'epoca segretaria per la NATO; si sposarono dopo tre anni, il 19 novembre 1954.\nAmbasciatore degli USA in Francia (1952-1954), ambasciatore UNICEF degli USA in Grecia, dal 1965 fino al 1979 fu Direttore esecutivo della stessa associazione; nel 1965, assieme alla moglie ritir\u00f2 il Premio Nobel per la pace insignito all'UNICEF.\nMor\u00ec il 25 marzo 1987."}
{"id": "1197332", "revid": "2519", "url": "https://it.wikipedia.org/wiki?curid=1197332", "title": "\u00d8rskog", "text": "\u00d8rskog \u00e8 un ex comune norvegese della contea di M\u00f8re og Romsdal. Dal 1\u00ba gennaio 2020 \u00e8 diventato parte del comune di \u00c5lesund."}
{"id": "1197334", "revid": "5245", "url": "https://it.wikipedia.org/wiki?curid=1197334", "title": "Ballantine", "text": ""}
{"id": "1197335", "revid": "287204", "url": "https://it.wikipedia.org/wiki?curid=1197335", "title": "Orskog", "text": ""}
{"id": "1197340", "revid": "74801", "url": "https://it.wikipedia.org/wiki?curid=1197340", "title": "\u00d8rsta", "text": "\u00d8rsta \u00e8 un comune norvegese della contea di M\u00f8re og Romsdal."}
{"id": "1197343", "revid": "287204", "url": "https://it.wikipedia.org/wiki?curid=1197343", "title": "Orsta", "text": ""}
{"id": "1197344", "revid": "1534511", "url": "https://it.wikipedia.org/wiki?curid=1197344", "title": "Ir\u00e8ne Joliot-Curie", "text": "Biografia.\nFiglia primogenita di Pierre e Marie Curie, sorella di \u00c8ve Curie. Ir\u00e8ne spos\u00f2 il 9 ottobre 1926 il fisico Fr\u00e9d\u00e9ric Joliot dal quale ebbe due figli, divenuti anche loro scienziati, H\u00e9l\u00e8ne Langevin-Joliot (1927), fisica nucleare, e il biochimico Pierre Joliot (1932). Entrambi i coniugi vennero insigniti nel 1935 del Premio Nobel per la chimica per la scoperta della radioattivit\u00e0 artificiale.\nDurante la prima guerra mondiale, insieme con la madre Marie, prest\u00f2 servizio presso gli ospedali da campo istituiti dalla stessa madre, assistendola nell'esecuzione di lastre ai raggi X per i feriti di guerra. La tecnologia ancora non molto sviluppata le espose per\u00f2 a grandi dosi di radiazioni. Terminata la guerra Ir\u00e8ne torn\u00f2 a Parigi a studiare all'Istituto del Radio (Istituto Curie), struttura fondata dai suoi genitori, arrivando a conseguire il dottorato in scienze nel 1925.\nDal 1928 Ir\u00e8ne e Fr\u00e9d\u00e9ric unirono i loro studi e conoscenze nell'ambito dei nuclei atomici arrivando a identificare sperimentalmente sia il positrone che il neutrone, bench\u00e9 non siano riusciti a interpretare i risultati della scoperta che fu successivamente legata ai nomi rispettivamente di Carl Anderson e James Chadwick. \u00c8 nel 1934 che Ir\u00e8ne e Fr\u00e9d\u00e9ric faranno la scoperta che li porter\u00e0 alla vittoria del Nobel e li render\u00e0 famosi: sulla base del lavoro di Marie e Pierre Curie, che isolarono alcuni elementi radioattivi naturali, riuscirono a effettuare la trasmutazione di alcuni elementi (quali boro, alluminio e magnesio) in isotopi radioattivi sintetici. Questa originale scoperta sar\u00e0 successivamente destinata a spianare la strada allo sviluppo della sintesi di radioisotopi, che risulteranno di importante applicazione in ambiti quale quello medico.\nIr\u00e8ne mor\u00ec di leucemia, causata dalla forte e prolungata esposizione a radiazioni ionizzanti dovuta al suo lavoro, il 17 marzo 1956 a Parigi. Due anni dopo per le stesse cause mor\u00ec anche suo marito."}
{"id": "1197345", "revid": "1573940", "url": "https://it.wikipedia.org/wiki?curid=1197345", "title": "Oophaga pumilio", "text": "Il dendrobate pigmeo (Oophaga pumilio ()) \u00e8 un anfibio anuro della famiglia Dendrobatidae.\nDescrizione.\n\u00c8 una specie di piccola taglia, lunga dai 1,7 ai 2,4\u00a0cm, con una sgargiante livrea di colore rosso, blu o verde o marrone e gialla. La livrea varia molto a seconda della \"morph\" (o variet\u00e0). Esistono tra le 15 e le 30 variet\u00e0, tra cui \"Straawberry\", \"Blue jeans\", \"Blastimentos\", \"La gruta\", \"San Cristobal\". Grazie ai cuscinetti sotto le zampe e alle cosce muscolose, questo dendrobate non ha difficolt\u00e0 ad arrampicarsi. I suoi occhi di notevoli dimensioni gli permettono di vedere meglio al buio.\nBiologia.\nComportamento.\nCome molte altre specie di Dendrobatidae, si affida al suo sistema di difesa chimico per tenersi lontano dai guai: pur non essendo la pi\u00f9 velenosa, questa specie centro-americana ha comunque un alto grado di tossicit\u00e0. La tossina viene da acari di cui si nutre. Ha una aspettativa di vita di 3-5 anni.\nAlimentazione.\nSi alimenta di piccoli invertebrati, prevalentemente di formiche.\nRiproduzione.\nRaggiunge la maturit\u00e0 sessuale a 9 mesi.\nSi riproduce durante la stagione delle piogge.\nLa femmina del dendrobate pigmeo depone da 3 a 17 uova in cordoni, che deposita in piccole pozze, dette fitotelmi, dentro a fessure arboree ovvero a cavit\u00e0 tra le foglie di piante appartenenti al genere \"Bromelia\" o sul suolo della foresta. I girini si nutrono delle uova non fecondate che la madre depone in ogni pozza. La schiusa delle uova avviene dopo 5-15 giorni dalla deposizione. La metamorfosi si verifica dopo 6-8 settimane.\nDistribuzione e habitat.\nSpecie interamente terrestre. Comune nello Stato di Panama settentrionale, in Costa Rica, in Nicaragua e nelle isole al largo di questa zona."}
{"id": "1197347", "revid": "188116", "url": "https://it.wikipedia.org/wiki?curid=1197347", "title": "Servizio sanitario della Toscana", "text": "Il servizio sanitario della Toscana \u00e8 il servizio sanitario regionale della Regione Toscana.\nDal 1\u00ba gennaio 2016 comprende tre grandi nuove Aziende unit\u00e0 sanitaria locale (USL), quattro \"Aziende ospedaliero-universitarie\" e un ESTAR (ente di supporto tecnico-amministrativo regionale), suddivise territorialmente in tre \"aree vaste\", che accorpano le 12 precedenti:\nCiascuna delle aziende USL \u00e8 a sua volta suddivisa in zone distretto.\nSistema di Emergenza Territoriale 118.\nDi seguito lo schema organizzativo"}
{"id": "1197348", "revid": "15756", "url": "https://it.wikipedia.org/wiki?curid=1197348", "title": "Carlo Donegani", "text": "Costru\u00ec numerose strade e ottenne, per i suoi meriti professionali, il titolo di Cavaliere dell'Impero Austriaco.\nBiografia.\nIl padre, Giovanni Donegani, comprendendo le precoci attitudini del figlio, nel 1789 lo fece iscrivere all'Accademia di belle arti di Bologna,dove nel 1793, ottiene il premio Fiori per l'architettura. \nDa allora fino al 1796, Donegani visse a Roma per studiarne i monumenti. Dopo essere tornato a Brescia, esegu\u00ec vari lavori di architettura su commissione, tra cui nel 1803 la Chiesa di Castenedolo. Dopo diverse opere da architetto, Carlo Donegani ottiene la patente di Ingegnere partecipando al progetto relativo al canale navigabile tra Brescia e il lago d'Iseo nel 1806. Nel 1807 fu nominato \"Ingegnere di seconda classe\" all'ufficio Acque e Strade del Dipartimento del Mella. A seguito di successive ulteriori promozioni, ricopr\u00ec l'incarico di \"Ingegnere in Campo del Dipartimento del Metauro\" ad Ancona, dove esegue la strada litoranea sino alla Palombella . In questa citt\u00e0 progett\u00f2, fra gli altri, il Palazzo Prefettizio.\nA seguito dei moti del Risorgimento torn\u00f2 in Lombardia, dove ebbe la carica di \"Ingegnere capo di prima classe\" nelle province di Como e Sondrio. Fra le molte commissioni di opere di ingegneria eseguite da Donegani, devono essere ricordate la Strada Litorale da Ancona alla Palombella, la strada Lecco - Colico e la continuazione di quest'ultima, la Colico - Chiavenna. In Valtellina, si occup\u00f2 anche della risistemazione delle canalizzazioni delle acque dei fiumi Adda (sotto Tirano) e Mallero (nel tratto dalla Valmalenco alla confluenza con l'Adda). Donegani fu attivo anche nelle terre di lingua tedesca, partecipando a un progetto d'avviso per l'apertura di un passaggio al Loiblpass e allo studio di una strada di collegamento tra Nauders e Finsterm\u00fcnz.\nTuttavia, le opere che maggiormente hanno valorizzato la vita lavorativa di Donegani sono le strade dei passi dello Stelvio (Strada statale 38 dello Stelvio) che permetteva di collegare il Contado di Bormio con Trafoi in Val Venosta, e dello Spluga (Strada statale 36 del Lago di Como e dello Spluga).\nQuando, nel 1838, l'imperatore Ferdinando divenne re di Lombardia, confer\u00ec a Donegani l'ordine della corona ferrea di terza classe. L'anno seguente, lo stesso imperatore insign\u00ec l'ingegnere dei titoli di \"Cavaliere dell'Impero austriaco\" e di \"Nobile di Stilfserberg\" (\"Monte Stelvio\").\nMor\u00ec il 7 maggio 1845 a causa di problemi cardiaci aggravati, pare, dagli sforzi intrapresi percorrendo le Alpi per seguire i lavori progettati."}
{"id": "1197350", "revid": "1305772", "url": "https://it.wikipedia.org/wiki?curid=1197350", "title": "Escapismo", "text": "L'escapismo \u00e8 una forma estrema di svago, spesso attraverso metodi ricreativi, il cui scopo \u00e8 estraniarsi da una realt\u00e0 nei confronti della quale si prova disagio.\nSecondo alcuni studiosi, i fenomeni di escapismo (cui viene generalmente attribuita connotazione negativa di incapacit\u00e0 a relazionarsi con la realt\u00e0) hanno subito un considerevole incremento nel XX secolo a causa di un generale mutamento dello stile di vita verso contesti, ambienti e lavori sempre pi\u00f9 estranei alla condizione naturale dell'uomo. Tra i sintomi di questo crescente straniamento, vengono normalmente indicati canali ricreativi il cui uso distorto pu\u00f2 portare ad un allontanamento della realt\u00e0, quali la letteratura, la musica, lo sport, il cinema e la televisione, i giochi di ruolo, la pornografia, Internet e i videogiochi, oltre alla droga e all'alcool. I sociologi che studiano questi fenomeni tendono inoltre a sottolineare la pericolosit\u00e0 di una societ\u00e0 in cui il governo o i vertici del potere si impegnano a fornire canali di svago di fronte a sintomi di disagio sociale, inserendosi nel solco di Karl Marx secondo il quale numerosi elementi sociali, tra cui la religione, hanno il solo scopo di illudere il popolo con la promessa di un rifugio da un presente insoddisfacente. In epoca romana si perseguiva lo stesso scopo attraverso l'organizzazione di giochi e manifestazioni pubbliche unitamente a distribuzioni alimentari gratuite (panem et circenses) per distrarre la popolazione dai disagi sociali e dagli abusi del potere costituito.\nIn letteratura.\nIl fenomeno dell'escapismo \u00e8 ben descritto da H.G. Wells nel suo romanzo \"La macchina del tempo\", in cui il popolo degli Eloi \u00e8 stato ridotto in schiavit\u00f9 da una classe operaia assetata di potere proprio tramite i meccanismi dell'escapismo. Meno connotato politicamente e pi\u00f9 elaborato socialmente \u00e8 l'elemento dell'escapismo in \"Fahrenheit 451\" di Ray Bradbury, in cui la tecnologia televisiva \u00e8 utilizzata per coinvolgere totalmente lo spettatore e distoglierlo dalla realt\u00e0 e dalla vera cultura. Un altro esempio significativo di distopia in cui si fa largo uso narrativo del fenomeno escapistico \u00e8 \"Il mondo nuovo\" di Aldous Huxley, in cui un ruolo principale nell'addormentamento delle masse \u00e8 rivestito dalla droga e dal sesso.\nAll'interno del rapporto tra escapismo e letteratura, c'\u00e8 chi ha individuato nella letteratura di genere (fantascienza, letteratura fantastica e giallo) un mezzo per l'escapismo delle masse. Contro questo stereotipo, infondato nella misura in cui - come si \u00e8 visto - questi generi sono tra i primi a speculare sugli effetti disastrosi dell'escapismo, hanno scritto alcuni letterati e critici, primo fra tutti John Ronald Reuel Tolkien nel suo saggio \"Sulle fiabe\", in cui il filologo e romanziere fa una lucida e appassionata apologia del diritto al sogno e alla fantasia proprio come strumento di liberazione.\nIn filosofia.\nTra i filosofi che maggiormente si sono occupati dell'escapismo, il filosofo tedesco Ernst Bloch ha un ruolo di rilievo, per la sua teoria che mette in relazione l'escapismo all'utopia. Secondo Bloch infatti, ogni spinta che porti a criticare la societ\u00e0 (proponendo alternative o estraniandosene) contiene in s\u00e9 un virtuoso seme rivoluzionario e una presa di posizione differente da quella della massa. In tale differenza, secondo Bloch, risiede l'unica possibilit\u00e0 di giustizia sociale e di cambiamento."}
{"id": "1197351", "revid": "124904972", "url": "https://it.wikipedia.org/wiki?curid=1197351", "title": "Beno\u00eet Pedretti", "text": "Carriera.\nClub.\nHa cominciato la sua carriera nel Sochaux, nella seconda serie del campionato francese. Nel 2000-2001 divenne titolare e contribu\u00ec alla vittoria del campionato, arrivando alla massima serie. Al termine di tre stagioni in massima serie, durante i quali vinse anche una Coppa di Lega, pass\u00f2 all'Olympique Marsiglia per 5 milioni di euro; dopo una sola stagione and\u00f2 al Lione, con cui vinse campionato e due supercoppe (la seconda all'inizio della stagione 2006-2007, cambi\u00f2 nuovamente casacca andando all'Auxerre.\nDopo cinque anni trascorsi nelle file dell'Auxerre, firma un contratto triennale con il . Nella stagione 2013/2014 \u00e8 un giocatore dell'Ajaccio. Segna il suo primo gol con la sua nuova maglia alla seconda giornata contro il PSG al Parco dei Principi siglando il vantaggio per la sua squadra partita finita poi 1-1.\nNazionale.\nHa debuttato con la Nazionale francese il 20 novembre 2002 in Francia-Jugoslavia 3-0, entrando all'80' al posto di Lilian Thuram; il suo esordio da titolare avvenne qualche mese dopo, in occasione della partita contro valida per le Qualificazioni al campionato europeo di calcio 2004.\nHa partecipato alla Confederations Cup 2003 e al .\nTra il 2002 e il 2005 ha totalizzato 22 presenze con la nazionale, senza segnare reti."}
{"id": "1197353", "revid": "99321923", "url": "https://it.wikipedia.org/wiki?curid=1197353", "title": "Jeremy Maas", "text": ""}
{"id": "1197354", "revid": "729019", "url": "https://it.wikipedia.org/wiki?curid=1197354", "title": "Assedio di Belgrado (1717)", "text": "Lassedio di Belgrado del 1717 ebbe luogo nel corso della guerra austro-veneto-turca del 1714 \u2013 1718 dopo la vittoria austriaca di Petervaradino e si concluse il 17 agosto 1717 con la conquista della piazzaforte da parte delle truppe austriache al comando di Eugenio di Savoia.\nAntefatto.\nDopo i successi del 1716 Eugenio di Savoia persegu\u00ec il successivo, logico obiettivo: la conquista della piazzaforte di Belgrado. La citt\u00e0 si trova esattamente alla confluenza della Sava con il Danubio. La fortezza, situata in un'ansa della Sava, \u00e8 attaccabile solo da sud. Il valore strategico di questa posizione sta nel baluardo che costituisce sia contro gli attacchi da sud-est che contro quelli provenienti da nord-ovest ed era per questo motivo un posto chiave nei Balcani sia per gli austriaci che per l'impero ottomano.\nNel 1688 Belgrado era gi\u00e0 stata strappata agli ottomani con un assedio, ma gi\u00e0 due anni dopo era tornata in mano turca.\nIl principe Eugenio era stato ferito seriamente in quell'assedio ed aveva fortemente sostenuto la necessit\u00e0 dei una flottiglia fluviale armata da impiegarsi sul Danubio, che egli riteneva indispensabile per poter conquistare Belgrado, cosa che con il sostegno dell'imperatore fu realizzata. Il compito della flottiglia del Danubio era quello di fornire assistenza e supporto all'esercito imperiale. L'equipaggio della flotta in gran fretta realizzata fu reclutato sbrigativamente nei Paesi Bassi.\nAlleati dell'Austria erano in quel momento la Russia, che peraltro si limitava ad una prudente linea di difesa, una pace armata, e la Polonia, entrambe ancora militarmente impegnate nella Grande guerra del nord contro la Svezia di Carlo XII. Si aggiungevano gli stati del Sacro Romano Impero, che tuttavia si limitarono a fornire modesti contributi in denaro. All'ultimo momento si schier\u00f2 a fianco dell'Austria anche la Baviera.\nI preparativi e l'assedio.\nIl 13 maggio 1717 il principe Eugenio lasci\u00f2 Vienna ed entr\u00f2 con le sue truppe in Futak. Ancor prima che le truppe si fossero radunate, il giorno 21, Eugenio intraprese la marcia verso Belgrado con circa 70.000 uomini cui si aggiunse un corpo di 6.000 bavaresi (comandato dal generale Alexander von Maffei) ed altre truppe austriache di stanza nel Banato, che lo raggiunsero a Futog portando l'armata ad una consistenza di circa 100.000 unit\u00e0. Inoltre la flottiglia del Danubio era costituita da una cinquantina di imbarcazioni di vario tipo e dieci navi da guerra armate di artiglieria leggera. Eugenio intendeva portarsi presso la citt\u00e0 ed iniziarne l'assedio il pi\u00f9 presto possibile onde precedere un eventuale ingresso in citt\u00e0 da parte dell'esercito turco.\nIl problema maggiore era che la fortezza poteva essere attaccata solo da sud, e l'avanzata poteva avvenire solo attraversando il Danubio o la Sava. Egli scelse la via diretta attraverso la pi\u00f9 stretta Sava, per\u00f2 da quel lato le difesa della fortezza erano pi\u00f9 solide. Su consiglio di un suo generale si scelse tuttavia di riattraversare da est il Danubio. Poich\u00e9 gli ottomani presumevano che a nessun nemico sarebbe venuto in mente di attraversare la corrente in un punto in cui il fiume era cos\u00ec largo, l'esercit\u00f2 austriaco riusc\u00ec ad attraversare quasi indisturbato il fiume fra il 15 ed il 16 giugno. Immediatamente si diede inizio alla postazione dei pezzi in batteria e nel contempo le truppe imperiali si diedero allo scavo di trinceramenti sul fronte della fortezza (linea di contravallazione) ed alle spalle dell'esercito (linea di circonvallazione), poich\u00e9 al principe Eugenio era stato riportato che un esercito di liberazione ottomano forte di 150.000 uomini fosse in marcia su Belgrado. Il 28 luglio infine l'armata di liberazione ottomana arriv\u00f2 ma non intraprese alcuna azione contro gli assedianti bens\u00ec prese anche lei a scavare trincee.\nOra gli assedianti erano diventati assediati ed il piano originale del principe Eugenio veniva meno e pareva che l'esercito ottomano, non attaccando, volesse lasciare che quello austriaco si logorasse e non riuscendo cos\u00ec a prendere la citt\u00e0. Ora le truppe di Eugenio si trovavano fra le ganasce di una tenaglia: la piazzaforte e un esercito nemico di 150.000 uomini. Fra perdite, colpi di cannone da entrambe le parti e febbri malariche, Eugenio vedeva le sue forze lentamente ridursi.\nIl combattimento finale.\nLa situazione del momento era piuttosto pericolosa, poich\u00e9 gli ottomani avevano tutto il tempo che desideravano per lasciar logorare le truppe nemiche in un assedio senza fine. Quando la situazione appariva ormai piuttosto minacciosa per le truppe imperiali, il 14 agosto Belgrado fu sconvolta all'improvviso da una potente esplosione: un proietto di mortaio aveva colpito il magazzino delle polveri esplosive della fortezza e nell'esplosione perirono pi\u00f9 di 3.000 difensori. Grazie a questo effetto e con la prospettiva d'altro canto di una lenta ma definitiva sconfitta, il principe Eugenio ordin\u00f2 il giorno successivo l'attacco all'armata di ottomana: alla mezzanotte del 16 agosto avrebbe avuto luogo l'attacco con la fanteria al centro e la cavalleria alle ali. A parte coloro che erano impegnati nella difesa delle trincee di fronte alla fortezza, avrebbero tutti dovuto partecipare all'attacco.\nUn attacco notturno in quell'epoca era una novit\u00e0 ed i turchi furono colti di sorpresa. Dopo le prime ore di combattimento, quando gi\u00e0 albeggiava, i turchi intravidero una apertura nel centro dello schieramento austriaco e vi penetrarono in forze ma un contrattacco della cavalleria austriaca della riserva, guidato da Eugenio di Savoia in persona, non solo li respinse ma assal\u00ec anche le trincee gettando lo scompiglio nello schieramento ottomano ed i soldati turchi si dettero alla fuga: alle 10 della mattina la battaglia era gi\u00e0 vinta dagli austriaci. La guarnigione di Belgrado capitol\u00f2 dopo la sconfitta dell'esercito in cambio di un salvacondotto ed usc\u00ec dalla citt\u00e0. Le perdite ottomane ammontarono a circa 20.000 unit\u00e0 oltre ad una gran quantit\u00e0 di materiale, munizioni e bocche da fuoco.\nConseguenze.\nBelgrado cadde cos\u00ec in mani austriache ed un anno dopo venne firmata la pace di Passarowitz (odierna Po\u017earevac) (2 luglio 1718) con la quale l'Austria ottenne, a spese dell'impero ottomano, il Banato, Belgrado e la Serbia settentrionale, alcune rettifiche sul confine fra la Transilvania e la Valacchia ed altri territori circostanti. L'Impero raggiunse cos\u00ec la sua massima espansione nei Balcani. Belgrado rimase territorio sotto il dominio austriaco per oltre vent'anni ma il 22 luglio 1739 l'esercito austriaco, comandato dal feldmaresciallo George Olivier Wallis fu sconfitto, proprio nei pressi di Belgrado, a Grocka dall'esercito turco guidato da un ex generale francese ed ex generale austriaco, Hunbarach Ahmet Pasci\u00e0. Con il successivo trattato di Belgrado (settembre 1739), la citt\u00e0 e tutti i territori acquisiti con la pace di Passarowitz escluso solo il Banato, tornavano sotto il dominio turco.\nCuriosit\u00e0.\nEsiste una canzone popolare tedesca Prinz Eugen, der edle Ritter (il Principe Eugenio, il nobile cavaliere) che racconta le gesta del Eugenio di Savoia in questo assedio."}
{"id": "1197355", "revid": "1590006", "url": "https://it.wikipedia.org/wiki?curid=1197355", "title": "Gesuati", "text": "I gesuati sorsero a met\u00e0 del XIV secolo come fraternit\u00e0 di laici ispirata alla spiritualit\u00e0 di san Girolamo, si trasformarono poi in ordine mendicante (frati gesuati di san Girolamo) e poi in congregazione clericale nel 1606 (chierici apostolici di san Girolamo). Vennero soppressi da papa Clemente IX nel 1668.\nStoria.\nOrigini.\nVennero fondati attorno al 1360 dal ricco mercante e banchiere senese Giovanni Colombini. Secondo la tradizione, risalente alla biografia del fondatore redatta da Feo Belcari nel 1449, Colombini si convert\u00ec insieme alla moglie Biagia dopo la lettura della \"vita\" di santa Maria Egiziaca, una prostituta pentita che trascorse l'ultima parte della sua vita infliggendosi pubbliche e severe penitenze.\nIn realt\u00e0 la conversione di Colombini dovette maturare nel clima di fermento religioso e di crisi istituzionale ed ecclesiale dell'Italia del XIV secolo (cattivit\u00e0 avignonese, movimenti pauperistici, predicazione dei mendicanti, peste nera, crisi dei comuni, ingresso di Carlo IV di Lussemburgo a Siena).\nA Colombini, che decise con la moglie di vivere in castit\u00e0, si associarono presto Mino Vincenti e il notaio Domenico da Montichiello: insieme, si dedicavano a seppellire i cadaveri abbandonati, a curare e ospitare i poveri e i lebbrosi, ad assistere i moribondi negli ospedali pubblici. Nel 1359 Colombini venne nominato priore della compagnia dei disciplinati di Santa Maria della Scala, ma due anni dopo venne bandito da Siena.\nInizi\u00f2 a dedicarsi alla predicazione itinerante, facendo aumentare il numero dei suoi seguaci che furono chiamati gesuati, per il loro frequente ripetere il nome di Ges\u00f9; persuase sua cugina Caterina a fondare il ramo femminile contemplativo delle gesuate.\nNel 1367 entr\u00f2 a far parte della Compagnia dei gesuati Bianco da Siena, poeta mistico, autore di numerose laude e maggiore epigono di Jacopone da Todi.\nApprovazione pontificia.\nEssendo caduti in sospetto di eresia, di essere vicini ai fraticelli e accusati di aver iniziato una nuova famiglia religiosa contravvenendo alle disposizioni del concilio Lateranense IV, per consentire ai gesuati di sopravvivergli Colombini si persuase a chiedere il sostegno pontificio: si rec\u00f2 a Viterbo da papa Urbano V che, il 14 giugno 1367, approv\u00f2 oralmente la compagnia come fraternit\u00e0 di laici, imponendo loro di smettere di vestirsi di stracci e adottare un abito uniforme e di risiedere stabilmente in conventi.\nColombini, gi\u00e0 malato, mor\u00ec poco dopo e il suo primo collaboratore, Francesco Vincenti, lo segu\u00ec presto: fu Gerolamo d'Asciano ad assumere la guida dei gesuati e ad attuare le disposizioni papali. In breve tempo sorsero conventi a Lucca, Pistoia, Livorno, Arezzo, Firenze, Citt\u00e0 di Castello, Ferrara, Bologna, Venezia e altre citt\u00e0 tra le quali Vicenza.\nL'abito dei gesuati era costituito da tonaca bianca, cappa e cappuccio grigi e cintura di cuoio: erano scalzi ma potevano usare gli zoccoli.\nEssendo in massima parte di bassa estrazione sociale e analfabeti, i gesuati si impegnarono nei lavori manuali e artigianali: alcuni conventi si specializzarono nella fabbricazione di orologi, altri nella costruzione e riparazione di torri campanarie, altri ancora nella produzione di vetrate artistiche, nella confezione di prodotti erboristici e nella distillazione di acquavite (particolarit\u00e0 che valse ai gesuati l'appellativo di \"frati dell'acquavite\").\nElevazione a ordine mendicante.\nI gesuati dovettero presto affrontare nuove difficolt\u00e0: accusati di eresia, vennero esaminati e riconosciuti innocenti dal certosino Niccol\u00f2 Albergati. L'episodio, comunque, spinse il superiore dei gesuati Spinello Buoninsegna a incaricare Giovanni Tavelli (poi vescovo di Ferrara, amico di Albergati e di papa Eugenio IV) di elaborare delle costituzioni, basate sulle regole di sant'Agostino e san Benedetto.\nInizi\u00f2 cos\u00ec il processo che port\u00f2 i gesuati a trasformarsi da libera compagnia di laici in ordine mendicante: papa Alessandro VI diede loro il titolo di \"frati gesuati di san Gerolamo\" (22 agosto 1499); papa Giulio II impose loro di emettere i voti di religione (23 gennaio 1511) e papa Clemente VII estese loro i privilegi degli eremitani (3 gennaio 1532). I gesuati vennero inseriti nel numero degli ordini mendicanti da papa Pio V il 19 novembre 1567.\nDecadenza e soppressione dell'ordine.\nLa massima fioritura dell'ordine si ebbe nel XV secolo, nel corso del quale ai dieci conventi gi\u00e0 esistenti se ne aggiunsero altri dodici (soprattutto in Veneto, ma anche a Roma, Milano, Brescia, Cremona e a Tolosa); la crescita rallent\u00f2 sensibilmente nel XVI secolo, durante il quale vennero fondati solo altri otto conventi, e nel XVII secolo ci furono solo due fondazioni.\nLa diminuzione della crescita era sintomatica della crisi dell'ordine, che non era pi\u00f9 in grado di rispondere alle mutate esigenze religiose del tempo e non suscettibile agli adattamenti. I gesuati erano ancora un ordine essenzialmente laicale: solo il 18 febbraio 1606 papa Paolo V consent\u00ec a un certo numero di frati l'accesso al sacerdozio e solo nel 1611 i limiti vennero totalmente eliminati.\nIl 6 dicembre 1668, con la bolla \"Romanus Pontifex\", papa Clemente IX soppresse i gesuati insieme agli eremiti di San Girolamo e ai canonici Regolari di San Giorgio in Alga. I loro beni vennero incamerati dalla Serenissima per finanziare la difficile lotta dei veneziani contro i Turchi ottomani nel Mediterraneo per il dominio dell'isola di Candia (Creta)."}
{"id": "1197356", "revid": "26891", "url": "https://it.wikipedia.org/wiki?curid=1197356", "title": "Hawker Audax", "text": ""}
{"id": "1197357", "revid": "1837706", "url": "https://it.wikipedia.org/wiki?curid=1197357", "title": "Agostino Ziino", "text": "Biografia.\nFiglio del direttore d'orchestra Ottavio Ziino, \u00e8 stato presidente della Societ\u00e0 Italiana di Musicologia (SIdM) dal 1988 al 1994, dell'Orchestra di Roma e del Lazio (ORL) e dell'Istituto Italiano per la Storia della Musica (IISM). Nel 1962 si \u00e8 laureato presso l'Universit\u00e0 degli Studi di Roma sotto la guida di Luigi Ronga e l'anno successivo ha insegnato storia della musica presso il Conservatorio di Perugia. Libero docente dal 1967, ha insegnato presso le Universit\u00e0 di Siena (Storia della musica medievale), di Messina, di Napoli e, dal 1981 al 1995, \u00e8 stato professore ordinario di storia della musica presso la Facolt\u00e0 di Lettere dell'Universit\u00e0 di Padova. \u00c8 stato altres\u00ec assistente ordinario presso l'Universit\u00e0 degli Studi di Pavia (Paleografia e Filologia musicale). Fino al 2010, anno in cui \u00e8 andato in pensione, \u00e8 stato professore di Storia della musica nel corso di laurea triennale in \"Discipline delle Arti, della Musica e dello Spettacolo\" (DAMS) e nel corso di laurea specialistica e magistrale in \"Musicologia e Beni Musicali\" presso l'Universit\u00e0 degli studi di Roma Tor Vergata, dove \u00e8 \"professore emerito\". I suoi studi musicologici si sono rivolti in particolar modo alla musica antica e alla Lauda, sulle quali ha pubblicato saggi, monografie ed edizioni critiche.\nHa fatto parte del Consiglio direttivo di riviste quali \u00abActa Musicologica\u00bb e \u00abStudi Musicali\u00bb ed \u00e8 stato altres\u00ec redattore della \u00abNuova Rivista Musicale Italiana\u00bb.\nNel 2000 l'Accademia dei Lincei gli ha conferito il Premio Feltrinelli per la Storia della musica.\n\u00c8 \"Accademico effettivo\" dell'Accademia Nazionale di Santa Cecilia."}
{"id": "1197358", "revid": "1573940", "url": "https://it.wikipedia.org/wiki?curid=1197358", "title": "Plestiodon lagunensis", "text": "Lo scinco dalla coda rosa (\"Plestiodon lagunensis\" ()) \u00e8 un rettile oviparo della famiglia degli Scincidi, diffuso in Messico (Baja California). \u00c8 noto anche col nome di scinco di San Luca.\nDescrizione.\n\u00c8 lungo dai 16 ai 20 cm ed \u00e8 caratterizzato da una coda rosa, mentre il resto del corpo \u00e8 di colore nero a strisce gialle. Non \u00e8 chiara la funzione della coda rosa, ma si ipotizza che serva ad attirare i predatori verso l'estremit\u00e0, sacrificabile, anzich\u00e9 verso le parti pi\u00f9 vitali dell'animale.\nLa femmina di questo rettile pu\u00f2 deporre da 2 a 6 uova. Se le uova sono minacciate, la madre le sposta in una nuova posizione."}
{"id": "1197359", "revid": "729019", "url": "https://it.wikipedia.org/wiki?curid=1197359", "title": "Hawker Demon", "text": "L'Hawker Demon (\"Demone\" in italiano) \u00e8 un caccia biplano biposto britannico sviluppato nella prima met\u00e0 degli anni trenta del XX secolo a partire dal bombardiere leggero Hawker Hart ed entrato in servizio nella Royal Air Force e nella Royal Australian Air Force.\nStoria del progetto.\nA partire dal bombardiere leggero biposto Hawker Hart il capo progettista della ditta, ingegnere Sydney Camm, svilupp\u00f2 un aereo da caccia biposto, armato con due mitragliatrici Vickers mod.303 in calibro 7,7 mm fisse nel muso e una Lewis dello stesso calibro brandeggiabile posteriormente.\nSecondo la Specifica S 15/30 emessa dal Ministero dell'aviazione, il nuovo modello, designato Hart Two Seat Fighter, doveva essere in grado di intercettare il bombardiere Hart, considerato velocissimo per l'epoca, in quanto durante le esercitazioni di difesa aerea tenute all'epoca dalla RAF i caccia Siskin e Bulldog, allora in servizio, non si dimostrarono adatti allo scopo.\nI primi due prototipi (matricola J 9933 e J 9937) vennero costruiti modificando direttamente due esemplari di Hart sulle linee di produzione, equipaggiandoli con un propulsore Rolls Royce Kestrel IIS da 560 hp. Il primo di essi and\u00f2 in volo per la prima volta il 10 febbraio 1931; il nuovo caccia fu denominato ufficialmente Demon nel luglio 1932, e venne ordinato complessivamente in 305 esemplari, ripartiti tra la Royal Air Force (232 esemplari) e la Royal Australian Air Force (64 esemplari). La produzione termin\u00f2 nel dicembre 1937.\nDescrizione tecnica.\nBiplano con struttura interamente metallica, avente ali dritte ed arrotondate alle estremit\u00e0; quella superiore era in posizione pi\u00f9 avanzata rispetto a quella inferiore. Biposto ad abitacoli aperti. Il carrello d'atterraggio era triciclo posteriore fisso, con le due ruote anteriori collegate fra loro da un assale trasversale; l'aereo disponeva inoltre di un pattino di coda.\nIl propulsore in linea era un Rolls Royce Kestrel IIS a 12 cilindri a V, raffreddati a liquido, eroganti la potenza di 560 hp (417 kW). Il motore, che si avviava tramite una manovella che veniva inserita sul lato destro del propulsore ed agiva sul volano, disponeva di un compressore centrifugo per migliorare le prestazioni in volo ad alta quota. Nel ventre della fusoliera, poco prima dell'abitacolo del pilota, sporgeva la caratteristica presa d'aria per il radiatore del motore Kestrel.\nL'armamento si basava su 2 mitragliatrici Vickers da 7,7\u00a0mm posizionate davanti all'abitacolo, che sparavano attraverso il disco dell'elica, mediante un dispositivo di sincronizzazione dello sparo. Il mitragliere posteriore disponeva di una mitragliatrice brandeggiabile Lewis da 7,7\u00a0mm, azionata manualmente, dotata di sei caricatori circolari, ognuno contenente 97 colpi.\nImpiego operativo.\nLa produzione fu avviata presso lo stabilimento della Hawker Aircraft, e ripartita anche con la Boulton Paul Aircraft Company di Norwich (106 esemplari); inizi\u00f2 nei primi mesi del 1933 e i primi esemplari entrarono in servizio nella Royal Air Force nel mese di aprile, presso il No.23 Squadron di stanza sul campo d'aviazione di Kenley. Ne furono equipaggiati complessivamente 7 reparti di prima linea della RAF e, in seguito, alcuni reparti della Auxiliary Air Force. Quattro reparti della RAF vennero rischierati fuori dalla Gran Bretagna nel 1935, in occasione della crisi scaturita dallo scoppio della guerra d'Etiopia. I No.23 e No.41 Squadron vennero trasferiti in Medio Oriente, andando ad affiancare due reparti di nuova costituzione, i No.64 Squadron costituito ad Eliopoli, in Egitto, e il No.74 Squadron di Malta.\nDurante il servizio operativo emerse un problema legato alle alte velocit\u00e0 raggiunte, che impedivano al mitragliere posteriore la corretta manovra della mitragliatrice Lewis. Il flusso d\u2019aria durante il volo ad alta velocit\u00e0 investiva la postazione, ostacolandone il movimento e il puntamento dell\u2019arma. Al fine di risolvere la situazione fu sperimentata una torretta Frazier-Nash ad azionamento idraulico, dotata di uno speciale scudo protettivo. Ma anche questa soluzione non diede i risultati sperati in quanto gli aerei cos\u00ec modificati, assegnati in via sperimentale al No.29 Squadron, ebbero problemi nell\u2019uso della torretta, che quando ruotava lateralmente era investita dal flusso d\u2019aria che ne impediva il corretto utilizzo.\nA partire dal 1938 inizi\u00f2 il ritiro del modello Demon dai reparti di prima linea in Inghilterra, e la sua sostituzione con i monoplani Hurricane e i bimotori Blenheim ottimizzati per la caccia notturna. Durante il corso della seconda guerra mondiale il modello Demon venne utilizzato come velivolo da addestramento e collegamento presso i reparti di seconda linea, e le Bombing and Gunnery School.\nL\u2019impiego in Australia.\nNel febbraio 1934 il governo australiano annunci\u00f2 l'acquisto di 18 caccia Demon Mk.I per la Royal Australian Air Force, in una versione leggermente differente dagli esemplari destinati alla RAF. I nuovi aerei, il cui contratto di acquisto fu firmato nel settembre dello stesso anno, erano dotati di propulsore Rolls Royce Kestrel V DR da 600 hp. Il primo esemplare and\u00f2 in volo nel gennaio 1935, e gli aerei vennero consegnati tra l'aprile e il maggio dello stesso anno, entrando in servizio presso i No.1 Squadron e No.3 Squadron.\nIl 31 gennaio 1935 il Ministero della Difesa aveva, nel frattempo, annunciato l'acquisto australiano di un lotto addizionale di 18 Demon Mk.I (matricole A1-19/A1-36), cui ne segu\u00ec un altro per 18 esemplari (A1-37/A1-54) integrativi, annunciato il 2 luglio dello stesso anno, che portarono il totale a 54 esemplari. I 36 aerei aggiuntivi erano destinati al ruolo di aerocooperazione, e disponevano di una postazione prona all'interno della fusoliera per l'aviere destinato allo sgancio delle bombe. Gli aerei, equipaggiati con il propulsore Rolls Royce Kestrel V DR da 600 hp, arrivarono in Australia nel corso del 1936. In quello stesso anno fu ordinato un quarto lotto di 10 esemplari (A1-55/A1-64), rispondenti alla Specification 46/36, dotati di doppi controlli, che ricevettero la denominazione di Demon Mk.II. Nove aerei furono consegnati nell'ottobre 1937, mentre l'ultimo aereo (A1-64) arriv\u00f2 a Sydney nel maggio 1938.\nI 64 aerei entrarono in servizio presso i No.1, 2, 3, 12, 21, 22, 23 e 25 Squadron, ma si rivelarono di difficile pilotaggio nelle mani di piloti poco esperti, e i motori non furono mai completamente affidabili. Durante il corso della seconda guerra mondiale i Demon svolsero ruoli secondari, venendo impiegati per l'addestramento, il collegamento e il traino bersagli, venendo definitivamente radiati nel corso del 1948.\nEsemplari attualmente esistenti.\nUn Hawker Demon Mk.I \"A1-8\" e conservato presso il RAAF Museum di Point Cook. il velivolo, realizzato nel 1935, prest\u00f2 servizio presso il No. 3 Squadron RAAF, finch\u00e9 non incorse in un incidente in Tasmania nel 1937; successivamente fu smontato ed immagazzinato. Restaurato a partire dal 1987 presso il 2AD di Richmond (Nuovo Galles del Sud. Un secondo Hawker Demon \"K8203\" (matricola civile \"G-BTVE\"), gi\u00e0 appartenente al No. 64 Squadron RAF di Church Fenton, fu restaurato dopo un lungo periodo di immagazzinamento, e ora fa parte della Shuttleworth Collection."}
{"id": "1197360", "revid": "26891", "url": "https://it.wikipedia.org/wiki?curid=1197360", "title": "Hawker Hardy", "text": ""}
{"id": "1197363", "revid": "729019", "url": "https://it.wikipedia.org/wiki?curid=1197363", "title": "Giovanni Cavalli", "text": "Biografia.\nSottotenente d'artiglieria nel 1826, partecip\u00f2 con il grado di maggiore alla campagna del 1848-1849 distinguendosi a Peschiera, e da colonnello a quella del 1859; ricopr\u00ec la carica di direttore della Regia fonderia dell'Arsenale di Torino; nel 1860, promosso maggior generale, fu comandante generale dell'artiglieria nelle Regie truppe dell'Emilia; con il grado di tenente generale fu membro del comitato d'artiglieria nel 1862 e nel 1865 \u00e8 comandante generale della Regia Accademia Militare di Artiglieria e Genio di Torino fino al 1879, allorch\u00e9 fu collocato a riposo. Insignito delle croci di ufficiale e commendatore dell'Ordine militare di Savoia e membro di accademie scientifiche e letterarie, fu spesso in missione all'estero, fece parte del Parlamento quale deputato del V collegio di Torino nelle legislature III, V e VI e, nel 1876, ebbe la nomina a senatore del regno.\nAttivit\u00e0 accademica.\nSi dedic\u00f2 allo studio delle artiglierie e cerc\u00f2 di risolvere i problemi dell'alleggerimento delle artiglierie da campagna, del perfezionamento delle grosse artiglierie e del caricamento dalla culatta, e risolse il problema della sistemazione dei ponti militari. I suoi progetti per i ponti e per il caricamento delle artiglierie dalla culatta, ad anima liscia, sono del 1832. A lui \u00e8 dovuto anche il rinnovamento degli stabilimenti d'artiglieria. Nel 1844 furono adottate le sue bocche da fuoco, e il suo carreggio \"Mod. 44\", impiegato fino al 1882 per l'artiglieria da campagna, e fino al 1914 per l'artiglieria da posizione. L'affusto \"Cavalli\" venne adottato dall'esercito belga.\nDal 1839 al 1845 insegn\u00f2 alla Scuola di applicazione, e nel 1846 sottopose alle prove di tiro, in Svezia, il suo primo cannone rigato. In seguito diede grande impulso alle fonderie dei cannoni. Nel 1866, quando si incominci\u00f2 a riconoscere presso tutte le potenze la necessit\u00e0 di un fucile a retrocarica per la fanteria, il generale Cavalli fu incaricato di studiare questa importante questione, sulla quale poi present\u00f2 al Comitato una dotta relazione nella quale riconosceva anche la necessit\u00e0 di ridurre il calibro per conciliare la precisione del tiro con la possibilit\u00e0 di dotare il soldato di munizionamento pi\u00f9 abbondante.\nPubblicazioni.\nGli scritti del generale Cavalli furono raccolti per cura del Ministero della Guerra e pubblicati in quattro volumi;"}
{"id": "1197367", "revid": "26891", "url": "https://it.wikipedia.org/wiki?curid=1197367", "title": "Hawker Osprey", "text": ""}
{"id": "1197373", "revid": "112368563", "url": "https://it.wikipedia.org/wiki?curid=1197373", "title": "John Anster Fitzgerald", "text": "Le sue opere vennero esposte per la prima alla Royal Academy of Arts di Londra nel 1845 ed ottennero grande successo, aprendogli le porte anche della British Institution, della Society of British Artists e della Watercolour Society.\nAl soggetto fantastico ha spesso unito temi tratti dalle opere di Shakespeare, indugiando soprattutto - come molti suoi contemporanei - su \"Sogno di una notte di mezza estate\" e \"La tempesta\". Tra le sue creazioni pi\u00f9 note, le fate natalizie comparse nel 1858 sulla rivista \"The Illustrated London News\"."}
{"id": "1197374", "revid": "697352", "url": "https://it.wikipedia.org/wiki?curid=1197374", "title": "Lahn", "text": "La Lahn \u00e8 un affluente destro del Reno al quale si congiunge presso Coblenza. Il suo corso, per una lunghezza di 242\u00a0km, si sviluppa interamente in Germania, unico importante fiume tedesco a scorrere da nord ad ovest.\nDurante il suo corso il fiume attraversa i \"land\" di Renania Settentrionale-Vestfalia, Assia e Renania-Palatinato bagnando le citt\u00e0 di Marburg, Gie\u00dfen, Wetzlar, Limburg e Niederlahnstein.\nAffluenti.\nI principali affluenti della Lahn sono:"}
{"id": "1197377", "revid": "742538", "url": "https://it.wikipedia.org/wiki?curid=1197377", "title": "Osprey", "text": "Osprey \u00e8 il termine in lingua inglese per il \"falco pescatore\". Compare in diversi contesti:"}
{"id": "1197380", "revid": "1837706", "url": "https://it.wikipedia.org/wiki?curid=1197380", "title": "Ottavio Ziino", "text": "Biografia.\nAllievo di Antonio Savasta, nel 1931 si diplom\u00f2 al Conservatorio di Palermo: fu poi a Roma, all'Accademia Santa Cecilia, per seguire i corsi tenuti da Bernardino Molinari e da Ildebrando Pizzetti.\nInizi\u00f2 la sua carriera di direttore d'orchestra al Giardino Bellini di Catania il 29 agosto 1942 con Turandot con un giovane Mario Del Monaco e Giovanni Inghilleri, in settembre al Teatro La Fenice di Venezia con la prima assoluta del Concertino in stile classico per pianoforte e orchestra da camera di Dinu Lipatti con Guido Agosti e in dicembre al Teatro Regio di Parma la prima assoluta di \"Antigone\" di Lino Liviabella con Giovanni Voyer.\nAl Teatro dell'Opera di Roma nel 1944 dirige Lucia di Lammermoor con Ferruccio Tagliavini, Paolo Silveri e Giulio Neri e nel 1945 Madama Butterfly.\nDiriger\u00e0 poi Teatro Massimo di Palermo, nel 1947: in seguito divenne direttore del Teatro Sperimentale di Spoleto e primo direttore artistico dell'Orchestra Sinfonica Siciliana, con la quale organizz\u00f2 dal 1959 le Giornate di musica contemporanea.\nNel 1948 al Teatro San Carlo di Napoli dirige Fra Gherardo con Rolando Panerai e alle Terme di Caracalla La traviata con Galliano Masini ed Enzo Mascherini.\nNel 1949 a Napoli dirige \"Galatea\" di Antonio Savasta e a Caracalla Tosca (opera) con Maria Caniglia, Tagliavini e Silveri.\nNel 1950 a Roma dirige Zaz\u00e0 (opera) con Mafalda Favero, Agnese Dubbini, Antonio Annaloro ed Afro Poli.\nNel 1963 dirige a Recanati le opere liriche in un atto del compositore Carlo Piero Giorgi dal titolo: Il valico libretto Antonio Conti e Villon libretto di Annibale Ninchi, vincitrici del Premio Beniamino Gigli per opere liriche inedite. Opere replicate al teatro comunale di Teramo.\nHa lasciato, fra le altre cose, 5 sinfonie e 4 concerti. Era padre del musicologo Agostino Ziino.\nBibliografia.\nOttavio Ziino, \"Ricordi di un musicista\", Palermo, Flaccovio, 1994."}
{"id": "1197384", "revid": "287204", "url": "https://it.wikipedia.org/wiki?curid=1197384", "title": "Mike Miller", "text": "Carriera.\nNato da Tom e Sheryl, entrambi educatori, ha tre fratelli, Ryan, Jared e Chelsey, anch'essi giocatori di basket al college. Sposato con Jennifer, conosciuta all'universit\u00e0, ha due figli: Mason e Mavrick. Ha frequentato la University of Florida dal 1998 fino al 2000. Da sophomore ha condotto i Florida Gators alla finale NCAA, persa poi contro la Michigan State University. Ha messo a segno forse il tiro pi\u00f9 drammatico del torneo di quell'anno nel primo round contro la Butler: i Gators erano sotto di un punto, quando nell'ultima azione della gara Miller and\u00f2 verso il canestro e appoggi\u00f2 il pallone a tempo quasi scaduto.\nNBA (2000-2017).\nOrlando Magic (2000-2003).\nLa stessa estate venne preso con la quinta scelta assoluta nel draft NBA del 2000 dagli Orlando Magic. Miller ha poi vinto il prestigioso titolo di Rookie dell'anno nel 2001, anno in cui \u00e8 stato inoltre l'unica matricola ad aver giocato tutte le 82 partite stagionali.\nMemphis Grizzlies (2003-2008).\nDurante la stagione 2002-03, viene ceduto dagli Orlando Magic ai Memphis Grizzlies. Con la franchigia del Tennessee ricevette il premio come miglior sesto uomo dell'anno per la stagione 2005-06. Ha realizzato in media 13,7 punti, 5,4 rimbalzi e 2,7 assist a partita con il 47% dal campo e il 41% dietro l'arco dei tre punti, giocando in media 30,6 minuti a partita.\nA seguito della stagione 2006-07, \u00e8 stato convocato nella nazionale USA durante l'estate 2007 per i Campionati Americani di Las Vegas, vincendo il titolo. Il 3 gennaio 2007 ha messo a bersaglio 9 triple nella vittoria sui Golden State Warriors, battendo il precedente record per i Grizzlies di Sam Mack (stabilito l'8 febbraio 1999) Nelle due gare precedenti Miller aveva realizzato 7 triple. Ci\u00f2 fa di Miller il primo giocatore NBA a mandare a canestro almeno sette triple in tre gare consecutive dai tempi di George McCloud dei Dallas Mavericks nel 1996.\nMinnesota Timberwolves (2008-2009).\nIl 26 giugno 2008 \u00e8 stato inserito nella trade che ha portato O.J. Mayo, Marko Jari\u0107, Greg Buckner e Antoine Walker ai Memphis Grizzlies in cambio di Kevin Love, Brian Cardinal, Jason Collins e dello stesso Miller.\nWashington Wizards (2009-2010).\nIl 23 giugno 2009 Miller e Randy Foye sono stati ceduti via trade agli Washington Wizards in cambio di Oleksij Pe\u010derov, Etan Thomas, Darius Songaila e una prima futura prima scelta al Draft. Con la franchigia della Capitale ha disputato 54 partite (50 da titolare) mettendo a segno 586 punti, tenendo cos\u00ec una media di 10,9 punti, 6,2 rimbalzi e 3,9 assist in 33,4 minuti a partita. Tiene di media il 48% da 3 punti e 50% di tiri dal campo.\nMiami Heat (2010-2013).\nIl 15 giugno 2010 firma con i Miami Heat entrando a far parte del roster pi\u00f9 talentuoso della NBA, come conferma egli stesso con un messaggio su Twitter. La conferma ufficiale \u00e8 stata data il giorno successivo, con un annuncio sul sito web degli Heat dove viene inoltre indicato che il numero che vestir\u00e0 sar\u00e0 il 13, lo stesso numer\u00f2 che vest\u00ec con i Florida Gators. Il 22 giugno 2012 vince il suo primo campionato NBA, mettendo a referto in gara-5 delle finali 23 punti con 7 triple su 8 tentate contro gli Oklahoma City Thunder. L'anno successivo gli Heat riescono a vincere 27 gare di fila, diventando cos\u00ec la seconda franchigia con la serie positiva pi\u00f9 lunga della storia. La franchigia di Miami arriva prima in Regular season (66-16), e ai NBA playoffs supera prima i Milwaukee Bucks (4-0), poi i Chicago Bulls orfani di Derrick Rose, e in finale di conferece gli Indiana Pacers di Paul George e arriva alle finals contro i San Antonio Spurs. Miami e San Antonio danno il via ad una combattutissima serie che porta sino a gara-7 dove Miami bisser\u00e0 il titolo battendo gli Spurs 95-88. Per Miller \u00e8 il secondo anello NBA (consecutivo).\nRitorno ai Memphis Grizzlies (2013-2014).\nDopo essere stato tagliato dagli Heat il 17 luglio 2013, il 1\u00ba Agosto 2013 firma con i Memphis Grizzlies, facendo ritorno nella squadra nella quale ha disputato le sue migliori annate (tra cui quella in cui vinse il riconoscimento di miglior sesto uomo dell'anno).\nCleveland Cavaliers (2014-2015).\nIl 15 luglio 2014 firma un contratto biennale a 5,5 milioni di dollari con i Cleveland Cavaliers, dove ritrova i suoi ex compagni LeBron James, James Jones (con loro due gioc\u00f2 nei 3 anni a Miami) e Kevin Love (con cui gioc\u00f2 nella stagione 2008-2009 a Minnesota). Arriva per la quarta volta in carriera alle NBA Finals, dove i Cavs perdono 4-2 la serie contro i Golden State Warriors.\nIl 27 luglio 2015 viene ceduto insieme a Brendan Haywood e due seconde scelte a Draft futuri ai Portland Trail Blazers. Tuttavia viene tagliato (stessa sorte che toccher\u00e0 anche a Haywood) via buyout dalla franchigia dell'Oregon il 29 Settembre 2015.\nDenver Nuggets (2015-2017).\nIl 1\u00ba ottobre, due giorni dopo essere stato tagliato dai Portland Trail Blazers, firma con i Denver Nuggets, per portare esperienza in un team composto da molti giocatori giovani. Alla fine della stagione (il 22 Luglio per l'esattezza), rifirma con i Nuggets.\nCuriosit\u00e0.\nNelle squadre in cui era disponibile ha sempre vestito il numero 33, in onore di Larry Bird. Oltre al basket, i suoi hobby preferiti sono il football americano, la boxe, la pesca e il golf."}
{"id": "1197389", "revid": "1833487", "url": "https://it.wikipedia.org/wiki?curid=1197389", "title": "Edwin Landseer", "text": "Biografia.\nLandseer, allievo di Robert Haydon, esord\u00ec come pittore nel 1815, all'et\u00e0 di tredici anni, alla \"Royal Academy\" di cui venne membro undici anni pi\u00f9 tardi.\nFu il pittore prediletto della regina Vittoria e ritrattista della buona societ\u00e0 del tempo.\nOpere.\nI suoi quadri migliori sono dipinti ad olio raffiguranti le Highlands; tra i ritratti, \"Il Marchese di Stafford\", 1838, e \"Sir Walter Scott\", 1858.\nDue suoi quadri (\"Low Fife\" e \"High Life\") furono utilizzati rispettivamente per la copertina e il retro dell'album Pampered Menial dei Pavlov's Dog.\nCuriosit\u00e0.\nLa razza canina Landseer prende il nome in suo onore.\nEdwin era ambidestro. Molto spesso infatti disegnava con entrambe le mani contemporaneamente."}
{"id": "1197396", "revid": "72387", "url": "https://it.wikipedia.org/wiki?curid=1197396", "title": "Edwin Henry Landseer", "text": ""}
{"id": "1197398", "revid": "729019", "url": "https://it.wikipedia.org/wiki?curid=1197398", "title": "Aeroporto di So\u010di-Adler", "text": "L'aeroporto di So\u010di-Adler (in russo \u041c\u0435\u0436\u0434\u0443\u043d\u0430\u0440\u043e\u0434\u043d\u044b\u0439 \u0430\u044d\u0440\u043e\u043f\u043e\u0440\u0442 \u0421\u043e\u0447\u0438) \u00e8 un aeroporto internazionale situato vicino a So\u010di, nel Territorio di Krasnodar in Russia europea. L'aeroporto \u00e8 chiamato anche Adler, dal nome della cittadina in cui \u00e8 situato.\nL'aeroporto di So\u010di-Adler \u00e8 l'hub delle compagnia aeree russe: So\u010di Airlines-Aviaprima, \u010cernomorsoyuz, Aerolat, \u010cernomor Airlines ed hub estivo di altre compagnie aeree tra cui anche le due principali compagnie aeree russe: Aeroflot e S7 Airlines.\nStoria.\n\u00c8 stato aperto il 23 novembre 1945 ed \u00e8 attualmente il settimo aeroporto civile della Russia. Il primo l'aeroporto ad Adler \u00e8 stato attrezzato per l'atterraggio/decollo degli aerei Lisunov Li-2 e degli aerei Ilyushin Il-12. L'aeroporto \u00e8 stato creato per la necessit\u00e0 di trasporto delle persone nelle localit\u00e0 turistiche del Mar Nero. Nel periodo estivo del 1946 l'aeroporto ha trasportato 17036 passeggeri con 7 voli giornalieri.\nNel 1956 \u00e8 stato costruito il primo Terminal Passeggeri e la pista nuova adatta per gli aerei Ilyushin Il-14. Nel 1960 l'aeroporto \u00e8 stato anche attrezzato per l'atterraggio/decollo degli aerei Antonov An-10 e degli Ilyushin Il-18. Negli anni successivi l'aeroporto ha aumentato notevolmente il traffico dei passeggeri ed il complesso tecnico di manutenzione degli aerei e della gestione del traffico aereo.\nDal 1971 al 1980 l'aeroporto \u00e8 stato modernizzato con i nuovi sistemi di radar e di luci. \u00c8 stato creato un complesso automatizzato di rifornimento dei velivoli col nuovo sistema dei parcheggi degli aerei per l'atterraggio/decollo degli Tupolev Tu-154 e degli Yakovlev Yak-40.\nDal 1980 al 1990 l'aeroporto ha continuato lo sviluppo con l'apertura dei Terminal Passeggeri 2 e 3 e col'allugamento della pista attiva per l'atterraggio/decollo degli aerei Ilyushin Il-86. Dal 1982 l'Aeroflot ha aperto i voli di linea da/per Adler con gli aerei Ilyushin Il-86. Nel 1990 il numero di voli all'aeroporto ha raggiunto il massimo storico di 180 voli al giorno.\nDal 1991 al 1998 l'aeroporto ha continuato lo sviluppo con la ricostruzione del Terminal per raggiungere la capacit\u00e0 di 2500 passeggeri all'ora. L'Aeroporto Adler divent\u00f2 uno scalo aeroportuale internazionale ed \u00e8 stato attrezzato per la manutenzione, l'atterraggio/decollo degli aerei Airbus A310, Airbus A320, Boeing 737, Boeing 757, Ilyushin Il-96, Tupolev Tu-204.\nGestione e strategia.\nL'aeroporto di So\u010di-Adler \u00e8 gestito dalla societ\u00e0 Holding \"Gli Aeroporti del Sud\" indipendente dalle compagnie aeree russe sotto il controllo del gruppo BasEL di Oleg Deripaska.\nL'aeroporto di So\u010di-Adler \u00e8 un aeroporto internazionale che attualmente gestisce i voli di 37 compagnie aeree russe e straniere per circa 66 destinazioni. La geografia dei voli nazionali \u00e8 molto vasta con i voli di linea stagionali estivi che raggiunogo i principali capoluogi ed i centri maggiori della Russia.\nLa principale attivit\u00e0 dell'aeroporto \u00e8 concentrata sulla gestione del traffico dei passeggeri delle localit\u00e0 turistiche russe sul Mar Nero. Il traffico passeggeri conta dal 92% al 97% del traffico dello scalo con i punti del massimo dal mese di maggio al mese di agosto. Il 73% dei voli \u00e8 infatti effettuato nei mesi estivi.\nLa gestione e il handling e il rifornimento dei carburanti all'aeroporto sono effettuato dalla So\u010di-Avia Invest S.p.a. (in russo: \u0421\u043e\u0447\u0438-\u0410\u0432\u0438\u0430 \u0438\u043d\u0432\u0435\u0441\u0442 \u0417\u0410\u041e). La fornitura dei pasti al bordo per le compagnie aeree va effettuato dalla Aviapit S.r.l. (in russo: \u0410\u0432\u0438\u0430\u043f\u0438\u0442 \u041e\u041e\u041e).\nDati tecnici.\nL'aeroporto di So\u010di-Adler \u00e8 attualmente dotato di due piste attive. La prima pista attiva cementata di classe B di 2.850\u00a0m \u0445 50\u00a0m \u00e8 attrezzata per l'atterraggio/decollo degli aerei col peso massimo al decollo di 210 t. La seconda pista attiva cementata di classe C di 2.200\u00a0m \u0445 49\u00a0m \u00e8 attrezzata per l'atterraggio/decollo degli aerei col peso massimo al decollo di 130 t. Le piste dell'aeroporto sono dotati del sistema PAPI.\nL'aeroporto \u00e8 dotato di 39 parcheggi per gli aerei ed \u00e8 aperto 24 ore al giorno.\nL'aeroporto di So\u010di-Adler \u00e8 attrezzato per la manutenzione, l'atterraggio/decollo degli aerei: Antonov An-12, Antonov An-24, Antonov An-26, Antonov An-30, Antonov An-72, Antonov An-74, Antonov An-124, ATR 42, Fokker F100, Ilyushin Il-18, Ilyushin Il-62, Ilyushin Il-76, Ilyushin Il-86, Ilyushin Il-96, Tupolev Tu-134, Tupolev Tu-154, Tupolev Tu-204, Tupolev Tu-214, Yakovlev Yak-40, Yakovlev Yak-42, Boeing 707, Boeing 737, Boeing 757, Boeing 767, Airbus A310, Airbus A320, Airbus A330.\nTerminal.\nL'aeroporto di So\u010di-Adler dispone sia del Terminal per i voli interni con la capacit\u00e0 di 800 passeggeri/ora, sia del Terminal internazionale con la capacit\u00e0 attuale di 130 passeggeri/ora.\nLa compagnia di costruzioni austriaca Strabag ha progettato e realizzato l'opera del nuovo Terminal aeroportuale di 60.000\u00a0m\u00b2 con la capacit\u00e0 di 1.600 passeggeri/ora a So\u010di. Nel 2012 \u00e8 prevista l'apertura dell'intero complesso aeroportuale nuovo con la capacit\u00e0 di 2.500 passeggeri/ora previsti per i XXII Giochi olimpici invernali del 2014.\nIl 12 novembre 2009 i passeggeri del volo OS 615 della Austrian Airlines in arrivo da Vienna (Volo ormai non pi\u00f9 operativo) hanno passato tutti i controlli e hanno ricevuto i bagagli nel settore internazionale del nuovo Terminal dell'Aeroporto di So\u010di-Adler."}
{"id": "1197401", "revid": "1272592", "url": "https://it.wikipedia.org/wiki?curid=1197401", "title": "Athletic Club 2006-2007", "text": "La pagina racchiude la rosa dell'Athletic Club nella stagione 2006-07\nRosa.\nStaff tecnico.\n\"Come da politica societaria la squadra \u00e8 composta interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche.\""}
{"id": "1197409", "revid": "287204", "url": "https://it.wikipedia.org/wiki?curid=1197409", "title": "Czarna Ha\u0144cza", "text": "Czarna Ha\u0144cza \u00e8 il fiume pi\u00f9 lungo della regione di Suwa\u0142ki, nella Polonia nord-orientale. \u00c8 conosciuto perch\u00e9 presenta parecchie rocce post-glaciali.\n\u00c8 affluente del fiume Nemunas."}
{"id": "1197411", "revid": "103483", "url": "https://it.wikipedia.org/wiki?curid=1197411", "title": "Certificato di omologazione comunitaria", "text": ""}
{"id": "1197414", "revid": "287204", "url": "https://it.wikipedia.org/wiki?curid=1197414", "title": "Czarna Hancza", "text": ""}
{"id": "1197424", "revid": "486946", "url": "https://it.wikipedia.org/wiki?curid=1197424", "title": "Parlamento della Groenlandia", "text": ""}
{"id": "1197429", "revid": "339392", "url": "https://it.wikipedia.org/wiki?curid=1197429", "title": "Principio di causalit\u00e0", "text": ""}
{"id": "1197441", "revid": "79968", "url": "https://it.wikipedia.org/wiki?curid=1197441", "title": "Shirley Ann Manson", "text": ""}
{"id": "1197445", "revid": "38120", "url": "https://it.wikipedia.org/wiki?curid=1197445", "title": "Gisulfo II del Friuli", "text": "Figlio di Gisulfo I del Friuli, apparteneva alla stirpe dei Gausi. Inizialmente oppositore di re Agilulfo, nel 603 si riconcili\u00f2 con il sovrano. Intervenne nelle questioni relative al patriarcato di Aquileia, allora investito dallo Scisma tricapitolino. Nel 607 il patriarcato fu scisso tra due patriarchi: uno, aderente allo scisma, legato ai Longobardi e l'altro, che risiedeva a Grado, vicino ai Romani e fedele a Roma. Gisulfo sostenne l'elezione a patriarca del tricapitolino Giovanni in opposizione al cattolico Candidiano.\nPochi anni dopo, probabilmente nel 610, Gisulfo dovette affrontare un'invasione degli Avari. Agilulfo non intervenne: probabilmente lasci\u00f2 che gli Avari attaccassero un duca che perseguiva una politica filo-romana. Nonostante il grande valore mostrato in battaglia, secondo Paolo Diacono, lo scontro volse a favore degli invasori, numericamente superiori.\nLa capitale del ducato, Cividale, tuttavia, resistette, anche se cadde poco pi\u00f9 tardi a causa del tradimento della moglie di Gisulfo, Romilda. Da Romilda aveva avuto otto figli: quattro maschi (Caco, Tasone, Radoaldo e Grimoaldo) e quattro femmine (Appa, Gaila, andata in sposa a Garibaldo II di Baviera, Gisulfa e un'altra della quale nemmeno Paolo Diacono ricorda il nome). Gli successero Caco e Tasone."}
{"id": "1197449", "revid": "709565", "url": "https://it.wikipedia.org/wiki?curid=1197449", "title": "Stazione di Capannelle", "text": "La stazione di Capannelle \u00e8 una fermata ferroviaria della citt\u00e0 di Roma, situata sulla linea Roma-Cassino-Napoli, vicino all'omonimo ippodromo.\nStoria.\nLa prima fermata di Capannelle entr\u00f2 in servizio il 7 luglio 1856, in concomitanza all'apertura del tratto da Roma a Ciampino della ferrovia Roma-Frascati, con la denominazione di \"Capannelle Prato delle corse\".\nLa nuova stazione venne attivata il 18 dicembre 1939, contemporaneamente alla modifica del tracciato della ferrovia Roma-Albano fra Roma e Ciampino. Mantenne lo status di stazione fino al 2002, quando venne declassata da RFI a fermata impresenziata.\nStrutture e impianti.\nLa fermata di Capannelle dispone di 2 binari, il primo per i treni in direzione Roma, il secondo per i treni diretti fuori Roma. \u00c8 stata radicalmente ristrutturata nel 2000 e dotata di sottopassaggio e di 2 ascensori per il collegamento dei 2 binari, ma questi ultimi non sono mai entrati in funzione.\nDurante la ristrutturazione \u00e8 stato altres\u00ec realizzato un nuovo fabbricato, al posto di quello preesistente, destinato a bar, edicola e servizi igienici, ma anche questo non \u00e8 mai entrato in funzione. All'esterno della fermata \u00e8 presente un piccolo parcheggio di interscambio; sulla limitrofa via delle Capannelle transitano 4 linee di bus ATAC.\nMovimento.\nNella fermata effettuano servizio viaggiatori i treni della linea FL4 aventi origine e destinazione Termini, Tuscolana, Tiburtina, Ciampino, Albano, Frascati e Velletri, eccetto un treno mattutino proveniente da Albano Laziale, nonch\u00e9 un treno della linea FL6 proveniente da Cassino e diretto a Roma Termini, con fermata nei soli giorni festivi.\nLa fermata serve i popolosi quartieri di Capannelle, Statuario, Villaggio Appio, Osteria del Curato 2.\nInterscambi.\nLa fermata dispone dei seguenti servizi d'interscambio:"}
{"id": "1197459", "revid": "125567900", "url": "https://it.wikipedia.org/wiki?curid=1197459", "title": "Vincent D'Onofrio", "text": "Biografia.\nFiglio di Gennaro D'Onofrio, un pilota statunitense figlio di immigrati italiani, e di Phyllis Meyer, una cameriera statunitense, Vincent D'Onofrio trascorre la sua infanzia tra le Hawaii, la Florida, e il Colorado. I suoi genitori divorziarono quando era giovane. Inizia a studiare recitazione presso il \"Teatro americano Stanislavskij\", e in seguito presso l'Actors Studio di New York.\nInizia la sua carriera lavorando in teatro e per mantenersi, grazie alla sua prestanza fisica (\u00e8 alto 193 cm), lavora come buttafuori. Nel 1987, dopo alcuni lavori in produzioni televisive come la partecipazione a un episodio di \"Miami Vice\", arriva la sua occasione: viene scelto da Stanley Kubrick per interpretare Leonard \"Palla di lardo\" Lawrence in \"Full Metal Jacket\". Il ruolo del fragile soldato permette a D'Onofrio di mettere in mostra quanto appreso durante gli anni di studi di recitazione: applicando il metodo Stanislavskij, ingrassa di 35 chili e d\u00e0 vita a un'interpretazione che \u00e8 rimasta nella storia del cinema.\nSempre nel 1987 viene diretto da Chris Columbus in \"Tutto quella notte\" e inizia una carriera che negli anni successivi lo porta a partecipare a molti film, sia in parti di rilievo sia secondarie, tra cui \"Scelta d'amore - La storia di Hilary e Victor\", \"JFK - Un caso ancora aperto\", \"I protagonisti\" di Robert Altman, \"Ed Wood\" di Tim Burton, in cui impersona Orson Welles, \"Men in Black\", \"Il tredicesimo piano\" e \"The Cell - La cellula\".\nVerso la fine degli anni novanta produce alcuni film tra cui \"Amore a doppio senso\", del quale \u00e8 produttore esecutivo e interprete nei panni di un pornodivo. In seguito lavora in campo televisivo: dal 2001 al 2011 ha interpretato il detective Robert Goren nella serie tv \"\". Nel 2004 l'attore viene colpito da un collasso, dovuto ad un esaurimento psicofisico, sul set di \"Criminal Intent\".\nNel 2005 dirige il cortometraggio \"Five Minutes, Mr Welles\", presentato alla 62\u00aa Mostra internazionale d'arte cinematografica di Venezia; nel 2006 recita nella commedia \"Ti odio, ti lascio, ti...\" con Jennifer Aniston e Vince Vaughn. D'Onofrio interpreta il \"villain\" Wilson Fisk, alias il Kingpin, nella serie televisiva \"Daredevil\" del 2015 e nella miniserie televisiva \"Hawkeye\" del 2021. Sempre nel 2015 interpreta Vic Hoskins in \"Jurassic World\", quarto capitolo della saga di Jurassic Park, e sempre nel 2021 partecipa al film \"The Unforgivable\" affiancando Sandra Bullock e Viola Davis.\nVita privata.\nDalla relazione con l'attrice Greta Scacchi, nel 1992 ha avuto una figlia, Leila George, che ha poi sposato Sean Penn. Dal 1997 \u00e8 sposato con la modella Carin van der Donk, dalla quale ha avuto due figli, Elias, nato nel 1999, e Luca, nato il 14 febbraio 2008.\nRiconoscimenti.\nEmmy Award\nTeen Choice Award\nMTV Movie Award\nDoppiatori italiani.\nNelle versioni in italiano dei suoi film, Vincent D'Onofrio \u00e8 stato doppiato da:"}
{"id": "1197464", "revid": "599013", "url": "https://it.wikipedia.org/wiki?curid=1197464", "title": "Figlie della carit\u00e0 di San Vincenzo de' Paoli", "text": "Le Figlie della carit\u00e0 di San Vincenzo de' Paoli sono una societ\u00e0 femminile di vita apostolica di diritto pontificio. Le appartenenti alla compagnia pospongono al loro nome la sigla F.d.C.\nStoria.\nLa compagnia deriva dalle confraternite di dame della Carit\u00e0 istituite a partire dal 1617 da Vincenzo de' Paoli (1581-1660) per il servizio a domicilio dei poveri e degli ammalati.\nQueste fraternit\u00e0 si diffusero rapidamente nelle aree rurali della Francia e a Parigi, dove nel 1630 le dame vennero affidate alla direzione di Luisa di Marillac (1591-1660), vedova di Antoine Le Gras. Vincenzo matur\u00f2 la convinzione che, per proseguire e migliorare l'opera, occorresse un impegno pieno da parte delle dame, cos\u00ec il 29 novembre 1633 le prime quattro ragazze si riunirono attorno a Luisa di Marillac per condurre vita fraterna in comunit\u00e0 nella sua casa presso la chiesa di Saint-Nicolas-du-Chardonnet a Parigi. Fu la prima compagnia di donne in abito secolare e di vita comune dedite a opere di assistenza domiciliare istituita nella Chiesa cattolica.\nIl 25 marzo 1642, festa dell'Annunciazione, Luisa e le sue compagne emisero privatamente i tre voti di povert\u00e0, obbedienza e castit\u00e0 pi\u00f9 un quarto, specifico della compagnia, di servire i poveri.\nLa compagnia, detta in origine delle Serve dei poveri della Carit\u00e0, venne approvata come confraternita il 20 novembre 1646 da Giovanni Francesco di Gondi, arcivescovo di Parigi, che ne affid\u00f2 la direzione a Vincenzo de' Paoli; venne nuovamente approvata il 18 gennaio 1655 dal cardinale di Retz, che la pose in perpetuo sotto la guida del superiore generale della Congregazione della Missione, e l'8 luglio 1668 ricevette il riconoscimento pontificio tramite il cardinale Luigi di Borbone-Vend\u00f4me, legato \"a latere\" di papa Clemente IX.\nLe prime regole della compagnia vennero redatte da Luisa di Marillac e riviste tra il 1645 e il 1655 da Vincenzo de' Paoli, che le spieg\u00f2 alle sodali mediante le conferenze settimanali di formazione che tenne fino al 1659; Ren\u00e9 d'Alm\u00e9ras, successore di Vincenzo de' Paoli alla guida dei lazzaristi, raccolse e codific\u00f2 le regole elaborate dal suo predecessore, che vennero promulgate da Edmond Jolly, terzo superiore generale dei lazzaristi.\nLa compagnia si diffuse in Francia e in Polonia: dissolta nel 1792, venne ricostituita sotto Napoleone nel 1800 e nel XIX secolo inizi\u00f2 a espandersi nei vari paesi europei (prima in Spagna, poi in Svizzera e in Italia) ed extraeuropei (Turchia, Egitto, Siria, Cina).\nLa Congregazione per i Religiosi aggiorn\u00f2 e approv\u00f2 le costituzioni delle Figlie della Carit\u00e0 nel 1954 e nuovamente nel 1980.\nVincenzo de' Paoli, beatificato nel 1729, \u00e8 stato canonizzato da papa Clemente XII il 16 giugno 1737; Luisa de Marillac \u00e8 stata proclamata santa l'11 marzo 1934 da papa Pio XI; tra le Figlie della Carit\u00e0 elevate all'onore degli altari si ricordano anche Catherine Labour\u00e9, Giuseppina Nicoli e Rosalie Rendu.\nAttivit\u00e0 e diffusione.\nOltre al servizio domiciliare ai poveri e ai malati, le Figlie della Carit\u00e0 si dedicano alla cura degli orfani, all'assistenza agli infermi negli ospedali e agli anziani nelle case di riposo, alla cura dei disabili, anche mentali, al servizio nelle scuole e alla gestione di rifugi per donne e bambini in difficolt\u00e0.\nIn origine le Figlie della Carit\u00e0 indossavano abiti secolari, ma presto si afferm\u00f2 l'uso del costume delle ragazze del popolo dell'\u00cele-de-France, in stoffa grossolana di saia grigia (donde il nome \"s\u0153urs grises\", con cui vengono indicate in Francia), e con colletto e cuffia (\"toquois\") bianchi; la cuffia venne poi sostituita dal caratteristico copricapo a larghe tese, la \"cornetta\", gi\u00e0 in uso tra le contadine di Parigi, della Piccardia e del Poitou, le cui \"ali\" nel corso del XVIII secolo divennero sempre pi\u00f9 larghe e inamidate. Dopo il Concilio Vaticano II, papa Paolo VI invit\u00f2 personalmente la superiora generale della Figlie della Carit\u00e0 a semplificare l'abito, che il 20 settembre 1964 divenne blu scuro e senza cornetta.\nLe Figlie della Carit\u00e0 rappresentano la pi\u00f9 numerosa societ\u00e0 femminile della Chiesa e sono presenti in 91 paesi. La casa generalizia \u00e8 presso il convento di rue du Bac a Parigi.\nAlla fine del 2008, la congregazione contava 19.436 sorelle in 2.275 case."}
{"id": "1197465", "revid": "287204", "url": "https://it.wikipedia.org/wiki?curid=1197465", "title": "Manson", "text": ""}
{"id": "1197467", "revid": "74173", "url": "https://it.wikipedia.org/wiki?curid=1197467", "title": "Santa Kinga", "text": ""}
{"id": "1197468", "revid": "1305772", "url": "https://it.wikipedia.org/wiki?curid=1197468", "title": "Demon", "text": ""}
{"id": "1197470", "revid": "223378", "url": "https://it.wikipedia.org/wiki?curid=1197470", "title": "Aquila Italiana", "text": "L'Aquila Italiana \u00e8 stata una casa automobilistica torinese, in attivit\u00e0 da 1905 al 1917.\nStoria.\nIl prototipo Cappa.\nNella Torino del 1905, il giovane ingegnere Giulio Cesare Cappa, fresco di laurea, aveva approntato un piccolo laboratorio per la riparazione e la costruzione di motori a scoppio. Ci\u00f2 rese possibile l'incontro con il marchese Giulio Pallavicino di Priola, figlio del senatore Emilio Pallavicino, che l'anno precedente aveva avviato un'azienda per la commercializzazione in esclusiva di vetture prodotte dall'inglese Napier, oltre che socio cofondatore della Itala.\nValutati gli interessanti progetti del giovane ingegnere, Pallavicino si propone di finanziare la costruzione di un nuovo motore, che verr\u00e0 realizzato a tempo di record e montato su uno chassis prodotto dalla \"Cornilleau e Saint-Beuve\" di Parigi.\nLa nuova vettura viene presentata al Salone dell'automobile di Torino nel febbraio 1906 ed ottiene lusinghieri apprezzamenti dalla stampa specializzata per le numerose soluzioni tecniche d'avanguardia che riguardano il basamento motore in monoblocco, la copertura dei meccanismi di distribuzione, il comando d'avviamento mediante pedale frizione nell'abitacolo, al posto della scomoda manovella, l'adozione di cuscinetti a sfera in sostituzione delle bronzine a superfici d'attrito. La grande innovazione, per\u00f2, \u00e8 rappresentata dai nuovi pistoni in lega leggera, geniale intuizione dell'ing. Cappa, destinata a stravolgere la produzione mondiale dei motori a scoppio.\nLa fondazione.\nVisto il successo, Pallavicino propone a Cappa di trasformare il laboratorio di riparazioni in un'azienda per la produzione di automobili, cos\u00ec fondando ufficialmente la \"Societ\u00e0 Anonima Aquila\", subito ribattezzata come \"Societ\u00e0 Anonima Aquila Italiana, Fabbrica Italiana di Automobili G.Pallavicino di Priola e ing. G.Cappa\", a causa delle vibrate rimostranze dell'affermata casa tedesca \"Adler\" (in lingua tedesca, \"aquila\") che temeva confusione sul mercato internazionale. Alla neonata societ\u00e0, partecipava anche l'avvocato e musicista Gustavo Malvano, in qualit\u00e0 di sindaco societario.\nGrazie alla fama ottenuta con quel prototipo ed alle sue buone conoscenze, Pallavicino procur\u00f2 facilmente all'azienda cospicui finanziamenti dalla \"Banca F.lli Marsaglia\" per l'acquisizione del terreno, la costruzione dello stabilimento e l'acquisto dei macchinari necessari.\nL'opificio venne realizzato nella nuova zona industriale della Vanchiglietta, in via Graglia, ora corso Belgio, secondo le pi\u00f9 moderne tecniche costruttive dell'epoca. Si trattava di un modernissimo capannone dalla superficie coperta di circa 1.180 mq (15,40 x 76,50 m) con struttura in cemento armato e pavimento in calcestruzzo, dotato di ampie superfici aeroilluminanti alle pareti come alla copertura, quest'ultima caratterizzata da 10 enormi lucernari apribili.\nIl programma steso da Pallavicino, che prevedeva la costruzione di 300 autovetture all'anno ed una gamma di prodotti con quattro diverse motorizzazioni, si riveler\u00e0 piuttosto ambizioso e costringer\u00e0 l'azienda a chiedere nuovi apporti di capitali. Inoltre, la grave crisi finanziaria e borsistica occorsa nei primi mesi del 1907, ebbe immediate ripercussioni sul settore automobilistico.\nLa notte tra il 31 agosto e il 1\u00ba settembre 1907, Pallavicino si reca a Milano con la sua automobile, accompagnato da Malvano, per incontrare alcuni facoltosi capitalisti, interessati ad entrare nella societ\u00e0. Purtroppo, ad un passaggio a livello nei pressi di Magenta, sulla linea Milano-Novara, la vettura venne travolta dal treno merci 5055 e nell'incidente perirono Pallavicino, Malvano e lo chauffeur.\nCon questa tragedia si conclude la prima fase dell'Aquila Italiana che, rimasta senza direzione commerciale e senza finanziamenti, nei primi mesi del 1908 \u00e8 costretta a licenziare le maestranze e depositare in tribunale i libri contabili.\nLa gestione Marsaglia.\nDietro insistenza di Vincenzo Marsaglia, figlio del proprietario della banca creditrice e valente pilota d'automobili e aerei, l'azienda verr\u00e0 acquisita dall'istituto di credito e, dal gennaio 1909, assumer\u00e0 la denominazione \"Anonima Aquila Italiana di L. Marsaglia\", lasciando alla direzione tecnica il valente ing. Cappa.\nCon l'avvento dei nuovi capitali le linee di produzione furono completate e l'azienda inizi\u00f2 una vera produzione di serie.\nLe idee innovative di Cappa, le numerose vittorie sportive di Vincenzo Marsaglia e l'oculata amministrazione, sovrintesa del padre Luigi, portarono l'Aquila Italiana a notevoli successi di vendite.\nIl 1914 segna l'apice tecnologico, sportivo e produttivo dell'azienda, altres\u00ec registrando l'inizio del declino. Alcuni screzi che porteranno all'allontanamento dell'ing. Cappa (che verr\u00e0 immediatamente assunto alla FIAT) e, inoltre, la decisione di non convertire lo stabilimento, almeno parzialmente, alla produzione bellica, si riveleranno fatali.\nIl primo conflitto mondiale esplose nell'agosto 1914 e, nel periodo di neutralit\u00e0 italiana, le aziende nazionali vennero sommerse dalle commesse militari degli Stati europei gi\u00e0 belligeranti e del Regio Esercito che si preparava ad intervenire, pur non sapendo ancora in quale schieramento.\nComprensibilmente la domanda dei beni di consumo non strettamente necessari, primi fra tutti le automobili, diminu\u00ec fino ad azzerarsi con l'entrata in guerra dell'Italia, nel maggio 1915.\nUn tardivo esperimento di riconversione non port\u00f2 i frutti sperati e, nel 1916, il controllo dell'azienda venne assunto dalla SPA, in grande espansione grazie alle forniture di autocarri militari, per essere definitivamente assorbita nel 1917.\nDurante il periodo di attivit\u00e0, l'Aquila Italiana produsse circa 1.500 esemplari delle sue vetture, nei vari modelli e allestimenti."}
{"id": "1197487", "revid": "228587", "url": "https://it.wikipedia.org/wiki?curid=1197487", "title": "Figlie della Carit\u00e0", "text": ""}
{"id": "1197488", "revid": "74173", "url": "https://it.wikipedia.org/wiki?curid=1197488", "title": "Cunegonda di Polonia", "text": ""}
{"id": "1197489", "revid": "244687", "url": "https://it.wikipedia.org/wiki?curid=1197489", "title": "Servizio di salute degli eserciti", "text": ""}
{"id": "1197497", "revid": "670021", "url": "https://it.wikipedia.org/wiki?curid=1197497", "title": "Murri", "text": ""}
{"id": "1197498", "revid": "188116", "url": "https://it.wikipedia.org/wiki?curid=1197498", "title": "Servizio sanitario dell'Emilia-Romagna", "text": "Il servizio sanitario dell'Emilia-Romagna \u00e8 il servizio sanitario regionale della Regione Emilia-Romagna. Al 31 dicembre 2014 il numero dei dipendenti del Servizio sanitario regionale dell'Emilia-Romagna ammontava a 61.220 persone, suddivise nei compiti di assistenza, tecnici e amministrativi.\nComprende otto \"Aziende USL\" suddivise in distretti, quattro \"Aziende ospedaliero-universitarie\" e cinque \"Istituti di ricovero e cura a carattere scientifico (IRCCS)\". \nIl territorio dell'Emilia \u00e8 ripartito, inoltre, in 2 macro-aree operative (\"aree vaste\") entro cui ricadono le diverse aziende e IRCCS: \"Area Vasta Emilia Nord\" ed \"Area Vasta Emilia Centrale\". L'\"AUSL della Romagna\" corrisponde a quella che era in precedenza \"Area Vasta Romagna\". Le \"aree vaste\" sono un sistema di relazioni tra gli enti del servizio sanitario regionale con funzione di coordinamento e confronto, volto ad ottimizzare e razionalizzare le attivit\u00e0 amministrative, tecniche e sanitarie in un ambito di bacino sovraziendale.\nStoria della sanit\u00e0 pubblica in Emilia-Romagna.\nNel Medioevo si crearono all'interno dei monasteri strutture per il ricovero dei pellegrini e dei malati, dette \"xenodochia\". Tra questi si ricorda quello dell'abbazia di San Colombano a Bobbio. L'ospedale di Parma venne fondato nel 1201 da un cavaliere teutonico. \nProgressivamente si fondano anche strutture, dedicate esclusivamente alla cura dei malati e di origine laica: a Bologna la \"Confraternita laicale dei Battuti\" istitu\u00ec l'\"hospitale Devotorum\" (pi\u00f9 tardi \"ospedale di Santa Maria della Vita\").\nLa via Emilia, percorsa dai pellegrini, era veicolo di epidemie e in particolare la diffusione della lebbra port\u00f2 alla creazione al di fuori delle citt\u00e0 di lazzaretti (di cui spesso resta testimonianza nel toponimo \"San Lazzaro\" di alcuni paesi).\nCon l'avvento dei comuni i governi cittadini stabiliscono contratti (\"condotte\") con dei medici al servizio dei cittadini. I \"medici condotti\" a Bologna si occupano gi\u00e0 dalla met\u00e0 del XIII secolo di perizie legali.\nDopo la grande epidemia di peste nera del 1348-1349 bandi ed editti, come quello del 1374 emesso da Barnab\u00f2 Visconti per la citt\u00e0 di Reggio Emilia, impongono la denunzia degli ammalati. Una vera e propria magistratura per la salute pubblica (\"assunteria di sanit\u00e0\") venne istituita a Bologna nella seconda met\u00e0 del XVI secolo.\nIl governo pontificio suddivise la costa della Romagna in nove zone (Cattolica, Rimini, Cesenatico, Cervia, Porto Corsini, Primaro, Magnavacca di Porto Garibaldi, Volano e Goro), in ciascuna delle quali un \"commissario\" si occupava del controllo e dell'applicazione delle leggi sanitarie.\nAll'epoca dell'occupazione napoleonica nel 1806 furono istituite commissione sanitarie nei dipartimenti, sottoposte alla direzione medica di Bologna. La riforma organizzativa venne recepita dopo la Restaurazione. Nel 1860 il sistema sanitario della regione venne riformato: in ogni citt\u00e0 un'unica amministrazione doveva gestire i vari ospedali e doveva essere assicurata assistenza anche agli indigenti.\nLa prima normativa sanitaria nazionale del Regno d'Italia venne emanata nel 1865 e con essa le amministrazioni sanitarie furono sottoposte all'autorit\u00e0 del prefetto. Nel 1874 furono istituite in ciascun comune le \"commissioni municipali di sanit\u00e0\" e si richiese ai comuni stessi la redazione di un \"regolamento di igiene\". Furono create le figure dei \"medici provinciali\" e gli \"ufficiali sanitari\" municipali. \nCon la legge del 1972 lo Stato ha infine trasferito alle regioni la competenza sulla sanit\u00e0 pubblica, sancendo da tale data la nascita dell'attuale \"Servizio sanitario regionale dell'Emilia-Romagna\", ad oggi considerato tra i migliori in Italia ed Europa, grazie anche ad una buona governance generale, e al notevole contributo dato dall'Universit\u00e0 di Bologna \"Alma Mater Studiorum\".\nIl 1\u00ba gennaio 2014, a seguito della L.R. 22/2013, \u00e8 nata l'Azienda Unit\u00e0 Sanitaria Locale della Romagna (AUSL Romagna). Essa riunisce tutte le strutture e i servizi delle ex Aziende USL di Cesena, Forl\u00ec, Ravenna e Rimini, che da tale data hanno cessato di esistere. Subentra inoltre \"in toto\" alle funzioni dell'Area Vasta Romagna.\nDal 1\u00ba luglio 2017 l'AUSL di Reggio Emilia ha incorporato l\u2019Azienda ospedaliera \u201cArcispedale Santa Maria Nuova\u201d (gi\u00e0 a sua volta comprendente l'IRCCS \"Istituto in oncologia per tecnologie avanzate e modelli assistenziali\") del capoluogo, dotando cos\u00ec la provincia reggiana di una nuova azienda sanitaria unica."}
{"id": "1197503", "revid": "339392", "url": "https://it.wikipedia.org/wiki?curid=1197503", "title": "IUAV", "text": ""}
{"id": "1197504", "revid": "339392", "url": "https://it.wikipedia.org/wiki?curid=1197504", "title": "Istituto Universitario di Architettura", "text": ""}
{"id": "1197507", "revid": "599013", "url": "https://it.wikipedia.org/wiki?curid=1197507", "title": "Gleison Pinto dos Santos", "text": "Carriera.\nComincia la sua carriera nel Comercial Ribeir\u00e3o Preto, club minore militante nella seconda divisione brasiliana. Nel 2000 debutta in prima squadra mettendo a seguo 2 marcature.\nNel 2002 passa all'Atalanta che lo inserisce nella formazione Primavera. Nel 2003 avviene il suo esordio nella Serie B, oltre a essere continuamente presente nella formazione giovanile: alla fine della stagione Santos totalizza 17 presenze in partite ufficiali, 11 con la casacca della Primavera e 6 con la prima squadra.\nA gennaio del 2005 passa nelle file del in Serie C2. Con la maglia biancorossa ottiene prima i play-off, quindi viene ripescata in Serie C1. quindi l'AlbinoLeffe acquista la compartecipazione del cartellino del brasiliano. Il giocatore diventa cos\u00ec titolare con la maglia azzurro-celeste in Serie B. Dalla stagione 2007-2008 \u00e8 diventato a tutti gli effetti un tesserato a titolo definitivo per il club bergamasco.\nNell'agosto 2007 il Genoa lo acquista in compartecipazione e con la stessa formula l'anno successivo viene ceduto Nell'estate 2010 Genoa e Reggina non inseriscono offerte nelle buste e quindi il calciatore rimarr\u00e0 sullo in amaranto, e il 9 luglio passa in Grecia allo Skoda Xanthi. Per la stagione 2011-2012 rientra alla Reggina.\nInizia la stagione 2012-2013 di nuovo in Grecia allo Skoda Xanthi, fino ad aprile quando rimane svincolato, dove aver giocato 5 partite e segnato un gol.\nStatistiche.\nPresenze e reti nei club.\n\"Statistiche aggiornate al 1\u00ba aprile 2013.\""}
{"id": "1197509", "revid": "599013", "url": "https://it.wikipedia.org/wiki?curid=1197509", "title": "Istituto dei padri di Sch\u00f6nstatt", "text": "L'Istituto dei padri di Sch\u00f6nstatt (in latino \"Sch\u00f6nstatt patres\") \u00e8 un istituto secolare clericale di diritto pontificio.\nStoria.\nLa congregazione venne fondata a Sch\u00f6nstatt, presso Vallendar, dal sacerdote pallottino Josef Kentenich (1885-1968), direttore spirituale del locale ginnasio della Societ\u00e0. Il 18 ottobre 1914 espose ai giovani seminaristi il suo piano di rinnovamento religioso, fondato sulla consacrazione (o alleanza d'amore) a Maria invocata con il titolo di Madre e Regina tre volte Ammirabile.\nLa provincia di Limburgo della Societ\u00e0 dell'apostolato cattolico approv\u00f2 il piano il 18 luglio 1919 e consent\u00ec a Kentenich di propagarlo anche al di fuori della congregazione.\nIl 12 ottobre 1964 il movimento di Sch\u00f6nstatt si stacc\u00f2 dai pallottini: i sacerdoti provenienti dalla Societ\u00e0 si unirono ai sacerdoti diocesani e ai seminaristi legati al movimento e si costituirono in istituto secolare, canonicamente eretto da Adolf Bolte, vescovo di Fulda, il 18 luglio 1965.\nL'istituto divenne centrale e motrice dell'opera di Sch\u00f6nstatt e nel 1973 gli venne concessa la facolt\u00e0 di incardinare i suoi membri.\nQuello dei padri di Sch\u00f6nstatt venne riconosciuto come istituto di diritto pontificio il 24 giugno 1988.\nAccuse di abusi.\nNel luglio 2020 vengono rese pubbliche accuse pesanti al fondatore P. Kentenich di abusi psicologici e sessuali su alcune religiose del Movimento. Dette accuse sarebbero stata la causa per cui la Santa Sede decise l'allontanamento del fondatore dal suo movimento. Tali accuse sono state avanzate da Alexandra von Teuffenbach, gi\u00e0 docente di teologia e storia della Chiesa alla Pontificia Universit\u00e0 Lateranense e all\u2019Ateneo \u201cRegina Apostolorum\u201d, la quale avrebbe trovato le prove dell'accusa di padre Kentenich negli archivi."}
{"id": "1197511", "revid": "339392", "url": "https://it.wikipedia.org/wiki?curid=1197511", "title": "Scinco dalla coda rosa", "text": ""}
{"id": "1197513", "revid": "1449352", "url": "https://it.wikipedia.org/wiki?curid=1197513", "title": "Hind", "text": "Hind \u00e8 una parola che in diverse lingue ha diversi significati. Per esempio, in inglese vale: \"principessa\" o \"corona\", come aggettivo riferito a qualcosa (es. \"hind-wheels\", \"principessa-regina\"). \u00c8 diffuso anche come cognome. In altre lingue, ad esempio in arabo sta per il fiume Indo o addirittura l'India, ed \u00e8 usato come nome di persona femminile."}
{"id": "1197523", "revid": "767487", "url": "https://it.wikipedia.org/wiki?curid=1197523", "title": "Break the Cycle", "text": "Break the Cycle \u00e8 il terzo album in studio del gruppo musicale statunitense Staind, pubblicato il 22 maggio 2001 dalla Flip Records e dalla Elektra Records.\nRispetto ai dischi precedenti, pi\u00f9 crudi, si denota una maggiore attenzione alla melodia senza per\u00f2 dimenticare le proprie radici, ed \u00e8 attualmente il loro album pi\u00f9 venduto. Il primo singolo estratto dall'album \u00e8 \"It's Been Awhile\", destinato a diventare una delle canzoni di maggior successo nella storia delle classifiche rock americane, essendo stata n. 1 sia nella Hot Mainstream Rock Tracks che nella Alternative Songs per, rispettivamente, ben 20 e 16 settimane. Tuttavia sar\u00e0 il secondo singolo, la struggente \"Outside\", a diventare il vero e proprio inno della band. Oltre alla versione originale, ne esiste un celeberrimo duetto acustico live (con tanto di videoclip) tra Aaron Lewis e Fred Durst dei Limp Bizkit (che in realt\u00e0 appare solo nel ritornello conclusivo), inclusa in seguito nelle edizioni europee e australiane dell'album. Seguono i singoli \"Fade\" e \"For You\", quest'ultimo decisamente vicino alle ritmiche pi\u00f9 dure e serrate degli esordi. Quinto e ultimo singolo dell'album \u00e8 la ballata acustica \"Epiphany\", il cui video \u00e8 stato girato da Fred Durst.\nTracce.\nEdizione Standard.\nTesti e musiche di A. Lewis, M. Mushok, J. April e J. Wysocki.\nClassifiche.\nNegli Stati Uniti l'album ha debuttato primo in classifica con 767.000 copie vendute nella prima settimana. Per tre settimane \"Break the Cycle\" si \u00e8 trovato alla posizione numero 1 ed \u00e8 rimasto in classifica per 70 settimane. Entro la quindicesima settimana ha venduto circa 2,9 milioni di copie e in totale 8 milioni solo negli Stati Uniti."}
{"id": "1197524", "revid": "72396", "url": "https://it.wikipedia.org/wiki?curid=1197524", "title": "Massimo Corsaro", "text": "Laureato in Economia e Commercio, esercita la professione di commercialista.\nBiografia.\nAderisce al MSI-DN negli anni '80. Dal 1985 \u00e8 consigliere comunale di Pieve Emanuele.\nDopo essere stato consigliere di zona e comunale a Milano, partecipa al Congresso di Fiuggi che vede la nascita di Alleanza Nazionale, partito per il quale \u00e8 fin dal principio membro dell'Assemblea Nazionale. A lungo \u00e8 stato considerato molto vicino ad Ignazio La Russa.\nCorsaro non \u00e8 credente e si \u00e8 definito \u00abun ateo orgogliosamente \"reazionario\"\u00bb.\nConsigliere regionale AN.\nA partire dal 1995 \u00e8 consigliere regionale della regione Lombardia per Alleanza Nazionale, incarico per il quale viene confermato nel 2000 e nel 2005.\nIn regione ricopre anche il ruolo di Assessore all'Artigianato (1995-2000), Assessore alle Infrastrutture e Mobilit\u00e0 (2000-2005) e quello di Assessore all'Industria, Piccola e Media Impresa e Cooperazione (dal 2005 ad oggi).\nEletto nel 1999 Parlamentare Europeo, rinuncia a questo incarico per proseguire il suo impegno in regione Lombardia.\nNel 2004 ha partecipato al Comitato Scienza e Vita, facendo campagna per l'astensione ai referendum abrogativi del 2005 sulla fecondazione artificiale.\nNel giugno 2005 ha dichiarato: \"ci sono medici di medicina generale o loro sedicenti associazioni che siccome non hanno ancora contrattato il \"pizzo\" che gli deve essere erogato perch\u00e9 decidano di partecipare alla realizzazione di questa struttura [il SISS], hanno deciso che debba rimanere ferma\", ricevendo una querela da parte dello SNAMI Lombardia (Sindacato Nazionale Autonomo Medici Italiani.\nNel luglio 2005 viene rimosso da Fini come coordinatore lombardo di AN e sostituito da Cristiana Muscardini\nIl 23 giugno 2007, a seguito della modifica statutaria che toglie al Presidente del partito il diritto di nominare i coordinatori regionali conferendo il potere di scelta all'assemblea regionale del partito, viene eletto Coordinatore regionale per la Lombardia di Alleanza Nazionale. A seguito della nascita del Popolo della Libert\u00e0, \u00e8 nominato vice coordinatore vicario del Pdl lombardo.\nNel settembre 2007 si \u00e8 espresso contro il progetto di Ecopass del sindaco di Milano Letizia Moratti, considerandolo una \"pollution charge\".\nDeputato per PdL e FdI.\n\u00c8 stato candidato come quarto nella lista del Popolo della Libert\u00e0 nella circoscrizione Lombardia 3, ed \u00e8 stato eletto deputato in seguito alle elezioni politiche del 2008.\n\u00c8 segretario della V Commissione Bilancio alla Camera dei Deputati e relatore della Legge finanziaria 2010.\nL'8 maggio 2008 viene nominato vice tesoriere del gruppo Il Popolo della Libert\u00e0 alla Camera dei deputati, incarico che ha mantenuto fino al 12 gennaio 2011 quando ha assunto quello di vice capogruppo vicario sostituendo Italo Bocchino dopo la nascita di Futuro e Libert\u00e0 per l'Italia.\nNel gennaio 2009 ha espresso l'opinione del gruppo di AN in regione, opponendo inizialmente la candidatura di Riccardo De Corato, vicesindaco di Milano, a quella di Guido Podest\u00e0, per il ruolo di presidente della provincia di Milano.\nNel marzo 2009 \u00e8 stato firmatario, assieme al sindaco reggino di AN Giuseppe Scopelliti ed altri, di un emendamento all'art. 17 della legge 142/1990 per concedere anche a Reggio Calabria l'istituzione di una citt\u00e0 metropolitana, bench\u00e9 Reggio non sia inclusa in nessuna statistica nazionale e internazionale sulle aree metropolitane.\nNel febbraio 2013 \u00e8 rieletto deputato nella lista Fratelli d'Italia - Centrodestra Nazionale. \nLiberista e simpatizzante del darwinismo sociale, nel marzo del 2015 lascia Fratelli d'Italia non condividendo quella che ha definito una \"deriva pauperista\" in materia di politica economica definita statalista e - soprattutto - l'adesione al \"gergo salviniano\" ed alla collocazione politica della Lega Nord.\nSi avvicina cos\u00ec alla corrente dei \"Ricostruttori\" di Raffaele Fitto.\nControversie.\nNel luglio 2017 scrive, contro il deputato del Partito Democratico Emanuele Fiano autore della proposta di legge sull'apologia di fascismo, un post su Facebook giudicato da numerosi osservatori antisemita. Corsaro si \u00e8 giustificato affermando che la sua espressione contro il parlamentare democratico non avesse valore antisemita, ma quello di insulto.&lt;br&gt;\nIl 3 settembre 2017 in un tweet commenta la copertina del settimanale francese Charlie Hebdo e scrive: \"Si, in effetti penso che l\u2019Isis debba tornare in redazione \u2013 a Parigi \u2013 e finire il lavoro\u2026\"&lt;br&gt;\nIl 3 gennaio 2018, tramite un messaggio postato su Twitter, attacca con epiteti razzisti l'allenatore serbo\nSini\u0161a Mihajlovi\u0107, che ha annunciato l'intenzione di querelare Corsaro."}
{"id": "1197532", "revid": "277947", "url": "https://it.wikipedia.org/wiki?curid=1197532", "title": "Hart", "text": ""}
{"id": "1197537", "revid": "599013", "url": "https://it.wikipedia.org/wiki?curid=1197537", "title": "Istituto del Prado", "text": "L'Istituto del Prado \u00e8 un istituto secolare maschile di diritto pontificio: comprende un ramo clericale e uno laicale.\nStoria.\nL'istituto venne fondato da Antoine Chevrier (1826-1879), vicario parrocchiale di Sant'Andrea della Guillotti\u00e8re, una zona industriale malfamata alla periferia di Lione: profondamente colpito dalla condizione di miseria della popolazione, con l'aiuto di Camille Rambaud, inizi\u00f2 a dedicarsi all'assistenza morale e materiale alla giovent\u00f9 operaia.\nIl 10 dicembre 1860 (convenzionalmente ritenuta data istitutiva dell'Istituto) acquist\u00f2 un ex salone da ballo, \"Le Prado\", presso la sua parrocchia e vi stabil\u00ec la sede della sua opera. Pens\u00f2 anche di formare dei sacerdoti specializzati nel servizio ai poveri: nel 1866 apr\u00ec presso il Prado una scuola clericale e i primi aspiranti vennero ordinati a Roma, dove erano stati inviati nel 1876 per completarvi la loro formazione.\nNel 1924 l'associazione dei sacerdoti del Prado venne eretta in societ\u00e0 di vita comune di diritto diocesano e nel 1930 venne aggregata all'Ordine dei Frati Minori Conventuali. Nel 1954 la societ\u00e0 si \u00e8 trasformata in istituto secolare e come tale ha ricevuto il pontificio decreto di lode il 28 ottobre 1959.\nPadre Chevrier \u00e8 stato proclamato beato da papa Giovanni Paolo II nel campo Eurexpo di Lione il 4 ottobre 1986.\nAttivit\u00e0 e diffusione.\nI sacerdoti dell'Istituto non hanno una opera specifica, ma si impegnano a mettersi a disposizione dei vescovi per il servizio nelle parrocchie pi\u00f9 povere e pi\u00f9 scristianizzate.\nLa sede centrale \u00e8 in rue P\u00e8re Chevrier a Lione; a Roma, in lungotevere dei Tebaldi, si trova la procura generale dell'istituto."}
{"id": "1197542", "revid": "486946", "url": "https://it.wikipedia.org/wiki?curid=1197542", "title": "C.O.C.", "text": ""}
{"id": "1197543", "revid": "767487", "url": "https://it.wikipedia.org/wiki?curid=1197543", "title": "Spare Parts (Status Quo)", "text": "Spare Parts \u00e8 il secondo album del gruppo rock britannico Status Quo, uscito nel settembre del 1969.\nIl disco.\nUltimo album di stampo psichedelico inciso dal celebre gruppo inglese, \u00e8 connotato da una netta virata verso folti arrangiamenti orchestrali, che vengono molto elogiati dalla critica ma poco premiati dal pubblico.\nTuttavia, l'inatteso insuccesso commerciale del disco costringe la band ad una vera e propria rivoluzione che si trasforma presto in nuovo clamoroso trampolino di lancio: gli Status Quo decidono di abbandonare la psichedelia e, a partire dal successivo album \"Ma Kelly's Greasy Spoon\", stravolgono completamente il loro modo di fare musica, cominciando a sperimentare la produzione di puro hard rock ricco di venature blues che, per almeno qualche decennio, far\u00e0 di loro una delle band di maggior successo del Regno Unito.\nSingoli: \"Are You Growing Tired of My Love\" (n. 46 UK)\nTracce.\nLato A\nLato B\nTracce bonus dell'edizione CD 1998\nTracce bonus dell'edizione CD 2003 \"Stereo LP\nTracce bonus dell'edizione CD 2003 \"Mono LP"}
{"id": "1197546", "revid": "921573", "url": "https://it.wikipedia.org/wiki?curid=1197546", "title": "Roger Bart", "text": "Biografia.\nInizia a lavorare in teatro, a Broadway partecipa a numerosi musical che gli fanno vincere alcuni premi tra cui un Tony Award. Nel 1999, debutta al cinema con un piccolo ruolo nel film \"Insider - Dietro la verit\u00e0\" di Michael Mann, in seguito prende parte ad un episodio di \"Law &amp; Order\" e \"Law &amp; Order - Unit\u00e0 vittime speciali\".\nNel 2004 prende parte al film \"La donna perfetta\", dove interpreta l'amico gay di Nicole Kidman e Bette Midler, l'anno successivo recita in \"The Producers - Una gaia commedia neonazista\", che aveva gi\u00e0 interpretato nella versione teatrale.\nPartecipa alla serie tv \"Desperate Housewives\" dove interpreta il farmacista psicopatico George Williams, innamorato follemente di Bree Van De Kamp. Nel 2007 lavora nell'horror di Eli Roth ' e prende parte ad \"American Gangster\" di Ridley Scott. Nel 2008 recita nel thriller-horror '.\nDoppiatori italiani.\nNelle versioni in italiano dei suoi film, Roger Bart \u00e8 stato doppiato da:\nCome doppiatore \u00e8 sostituito da:"}
{"id": "1197549", "revid": "599013", "url": "https://it.wikipedia.org/wiki?curid=1197549", "title": "Zoran Planini\u0107", "text": "Alto 201\u00a0cm, giocava nel ruolo di guardia tiratrice.\nCarriera.\nLa sua carriera da cestista professionista inizia nella stagione 2001-02 con il Cibona Zagabria, squadra all'epoca allenata da Jasmin Repe\u0161a.\nNel draft NBA 2003 fu scelto come numero 22 dai New Jersey Nets. Con la franchigia statunitense ebbe poco spazio, a parte qualche match. Nel 2006 viene ceduto alla squadra basca, con la quale ha firmato un triennale. Nel 2008 \u00e8 stato per\u00f2 comprato dai campioni d'Europa in carica, i russi del CSKA Mosca.\nNegli EuroBasket 2003, 2005, 2007 e 2009 ha fatto parte della nazionale croata di pallacanestro, con la quale ha disputato anche i Giochi Olimpici di Pechino e i Mondiali 2010."}
{"id": "1197551", "revid": "21880", "url": "https://it.wikipedia.org/wiki?curid=1197551", "title": "Dendobrate pigmeo", "text": ""}
{"id": "1197553", "revid": "62004", "url": "https://it.wikipedia.org/wiki?curid=1197553", "title": "Tau Ceramica", "text": ""}
{"id": "1197554", "revid": "767487", "url": "https://it.wikipedia.org/wiki?curid=1197554", "title": "Andvari (mitologia)", "text": "Andvari (\"vigilante\", \"protettore\"), nella mitologia norrena, \u00e8 uno dei nani creati all'inizio del tempo, e apparteneva alla schiera di nani che dimoravano nel sottosuolo.\nIl Mito.\nDi Andvari si parla anzitutto nel Gylfaginning, la prima parte dell'Edda in prosa dello storico islandese Snorri Sturluson; qui si dice:\nAndvari viveva sotto le sembianze di un luccio nella cascata detta \"Andvarafors\" (\"cascata di Andvari\") e possedeva molto oro; tale oro cresceva sempre grazie al magico anello Andvaranautr.\nLa vicenda dell'oro dei Nibelunghi ha la sua origine nell'uccisione di \u00d3tr, mutapelle trasformato in lontra, ad opera di Loki; non appena il padre di \u00d3tr, Hrei\u00f0marr, venne a sapere della morte del figlio, pretese dagli \u00c6s\u00edr un guidrigildo: riempire la pelle di lontra con dell'oro. Per pagare il riscatto, Loki si rec\u00f2 da R\u00e1n, prese in prestito la sua rete da pesca, quindi si rec\u00f2 nella cascata \"Andvarafors\" e cattur\u00f2 il luccio, che era Andvari. Il nano fu costretto a consegnare al dio tutte le sue ricchezze, compreso il magico anello. Per questo motivo Andvari maledisse l'oro e proclam\u00f2 che l'anello sarebbe stato una disgrazia per chiunque l'avesse posseduto. L'anello e l'oro furono in seguito causa della morte di Hrei\u00f0marr e dei suoi figli, F\u00e1fnir e Reginn, e di molti nobili eroi, tra cui Sigfrido, Gunther, Hagen e Attila."}
{"id": "1197555", "revid": "21880", "url": "https://it.wikipedia.org/wiki?curid=1197555", "title": "Dendrobate Pigmeo", "text": ""}
{"id": "1197561", "revid": "3082", "url": "https://it.wikipedia.org/wiki?curid=1197561", "title": "Marco Valerio Romolo", "text": ""}
{"id": "1197566", "revid": "1013865", "url": "https://it.wikipedia.org/wiki?curid=1197566", "title": "Eger", "text": "Eger (\"Erlau\" in tedesco, \"J\u00e1ger\" in slovacco) \u00e8 una citt\u00e0 del nord dell'Ungheria, capoluogo della provincia di Heves.\nGeografia fisica.\nLa citt\u00e0 sorge nella valle del fiume Eger (affluente di destra del Tibisco), tra i Monti M\u00e1tra a ovest, ed il massiccio del B\u00fckk a est.\nStoria.\nIl nome ha etimologia incerta. Nel X secolo era abitata da gruppi di tedeschi, slavi e avari. Qui il re Stefano il Santo vi fond\u00f2 un vescovado (con sede sull'attuale collina del castello). Il grande periodo di fioritura fu per\u00f2 il XIV-XVI secolo, periodo in cui la regione di Eger inizia anche ad essere famosa per la produzione vinicola.\nAi tempi di Mattia Corvino, Eger fu sede di una vera e propria corte umanistica internazionale, ad opera di arcivescovi come Ippolito d'Este, al cui servizio era anche Ludovico Ariosto che tuttavia si rifiut\u00f2 di seguire il suo signore in Ungheria.\nNel 1552 la citt\u00e0 riusc\u00ec a resistere ad un assedio dei Turchi, che riuscirono per\u00f2 a prendere la citt\u00e0 nel 1596.\nLa storia dell'assedio del 1552 \u00e8 narrata in un romanzo molto conosciuto e letto ancora oggi nelle scuole ungheresi: Le stelle di Eger, di G\u00e9za G\u00e1rdonyi. La dominazione ottomana e le guerre crociate ridussero notevolmente la ricchezza della citt\u00e0, che fu poi ricostruita a partire dal XVIII secolo, soprattutto ad opera degli arcivescovi (soprattutto ad opera di K\u00e1roly Eszterh\u00e1zy, a cui si deve la riorganizzazione urbanistica e la costruzione del \"Lyceum\", imponente edificio che il prelato sperava di adibire a sede di universit\u00e0 dell'est dell'Ungheria).\nNuove distruzioni furono causate durante gli ultimi anni della Seconda guerra mondiale, quando la citt\u00e0 fu pi\u00f9 volte bombardata.\nEconomia.\nTurismo.\nEger \u00e8 conosciuta principalmente per il suo castello, ricordo della lotta contro i turchi, i bagni termali, e le numerose costruzioni storiche fra cui il minareto turco pi\u00f9 a nord d'Europa esistente.\nEger \u00e8 un importante mercato agricolo con industrie del tabacco ed enologiche. \u00c8 famosa la produzione di vini rossi: Egri Bikav\u00e9r (\"Sangue di Toro\") e Egri Le\u00e1nyka (\"Ragazza di Eger\").\nSport.\nCalcio.\nLa squadra principale della citt\u00e0 \u00e8 l'Egri.\nSociet\u00e0.\nReligione.\nEger \u00e8 sede di un'arcidiocesi cattolica, in latino \"Agria\". Sede dell'arcidiocesi \u00e8 la cattedrale di San Giovanni Apostolo ed Evangelista."}
{"id": "1197567", "revid": "33689", "url": "https://it.wikipedia.org/wiki?curid=1197567", "title": "Lucio Settimio Severo Apro", "text": "Biografia.\nEra originario di Leptis Magna, come l'imperatore Lucio Settimio Severo; nel 207 venne nominato console, certo dietro approvazione del suo conterraneo.\nAppare nella \"Historia Augusta\" con il nome modificato in \"Afer\"; fu probabilmente giustiziato nel 211-212 per volere dell'imperatore Caracalla, figlio di Settimio Severo."}
{"id": "1197572", "revid": "287204", "url": "https://it.wikipedia.org/wiki?curid=1197572", "title": "Chiesa di San Bartolo a Cintoia", "text": "La chiesa di San Bartolo a Cintoia \u00e8 un luogo di culto cattolico che si trova a Firenze nel rione Cintoia del quartiere 4, nell'omonima via di San Bartolo a Cintoia.\nStoria.\nLa fondazione della chiesa \u00e8 molto antica, il primo documento risale al 723. Venne ricostruita nel 1304, come testimonia un'epigrafe in caratteri gotici, che ora si trova nella sagrestia: dell'originaria struttura rimane traccia nella navata e nel campanile, mentre all'interno fu ricoperta di affreschi quattrocenteschi, poi scomparsi durante le trasformazioni della seconda met\u00e0 del Settecento.\nDescrizione.\nL'aspetto attuale \u00e8 ottocentesco, con soffitto datato 1884 e dipinti a monocromo di Luigi Ademollo. Dietro l'altar maggiore si conserva la tavola di Neri di Bicci con l\"Incoronazione della Vergine e santi\", dipinta nel 1467. Nell'atrio di accesso \u00e8 visibile un affresco trecentesco raffigurante la \"Madonna e santi\", staccato da un'edicola vicina alla chiesa. Nel 1986 \u00e8 stato sistemato all'esterno un rilievo in terracotta con \"San Bartolomeo\" di Ugo Bellini."}
{"id": "1197574", "revid": "1155", "url": "https://it.wikipedia.org/wiki?curid=1197574", "title": "Trichogaster leerii", "text": ""}
{"id": "1197575", "revid": "1543377", "url": "https://it.wikipedia.org/wiki?curid=1197575", "title": "Alpine GTA", "text": "La Alpine GTA \u00e8 un'autovettura sportiva gran turismo prodotta dal 1984 al 1991 dalla casa automobilistica francese Alpine (o \"Alpine-Renault\").\nStoria.\nLa GTA (acronimo di \"Grand Tourisme Alpine\"), altrimenti chiamata Renault Alpine GTA, fu introdotta all'inizio del 1985 per sostituire la A310, rimasta in listino per 13 anni, dal 1971 al 1984. La presentazione avvenne nel marzo al Salone dell'automobile di Ginevra del 1985. La carrozzeria, in plastica e poliestere, riprendeva grosso modo le forme della A310, ma ristilizzata in chiave pi\u00f9 moderna, grazie alla matita di Heuliez, l'autore del restyling: nuovi erano per esempio i paraurti integrati nella scocca.\nIl modello era proposto, nelle intenzioni della casa come concorrente della Porsche 944, rispetto alla quale offriva un'aerodinamica migliore, frutto di scelte tecnico-stilistiche molto accurate. Grazie al suo Cx molto ridotto (0,28), al peso contenuto ed ai suoi motori potenti, la GTA dotata di motore 6 cilindri prodotto dalla PRV, riusciva a spuntare prestazioni in grado di surclassare la concorrente, e ad un prezzo molto concorrenziale.\nPresentava peraltro finiture interne inferiori, troppo economiche per poter rivaleggiare con quelle di una coup\u00e9 tedesca, sia essa Porsche, BMW o altro. Insieme all'immagine ormai appannata dagli anni, questo fece s\u00ec che il successo fosse limitato: il periodo dei grandi successi della A110 sembrano enormemente lontani. Parve sostanzialmente che la vettura venisse percepita pi\u00f9 come una Renault che come il prodotto di una casa gloriosa, d'altra parte l'auto fino al 1989 era commercializzata come \"Renault Alpine\" e sul posteriore riportava \"RENAULT Alpine\".\nLa GTA fu proposta inizialmente in due versioni: la prima era la GTA V6 GT, equipaggiata dal motore V6 PRV da 2.849 cm\u00b3 di cilindrata, in grado di sviluppare di potenza massima a 5.750 giri/min. La velocit\u00e0 massima era di 235\u00a0km/h.\nLa seconda versione presente in listino fin dall'anno successivo era la GTA V6 Turbo, equipaggiata da un V6 da 2.458\u00a0cm\u00b3, in grado di erogare e di spingere la vettura a ben 252\u00a0km/h di velocit\u00e0 massima.\nNel 1985 fu introdotta la Turbo Europa Cup, con meccanica rivista in maniera tale da arrivare a e a spingere la vettura altre 265\u00a0km/h di velocit\u00e0 massima. Fu la massima evoluzione raggiunta dalla GTA, essa fu prodotta in 69 esemplari, per la maggior parte in versione \"da competizione\" ma con la carta di circolazione, si stima che solo 7 esemplari restarono in versione \"civile\". Essa fu realizzata per partecipare all'\"Europa Cup Renault Alpine V6 Turbo\" (in seguito Eurocup M\u00e9gane Trophy, parte del World Series by Renault) dal 1985 al 1988.\nNel 1987 la GTA doveva essere esportata anche negli Stati Uniti, tuttavia la produzione fu fermata a 21 esemplari, ci\u00f2 a causa del ritiro di Renault del mercato statunitense e la vendita da parte di Renault nel 1987 della American Motors, che ne doveva assicurare la distribuzione (come lo fu per altri modelli Renault dell'epoca, tra cui la Fuego). La vettura fu modificata per adattarla al mercato e in particolare fu dotata di convertitore catalitico e di fari a scomparsa e fu commercializzata come GTA USA, ma alla fine nessuna vettura fu venduta negli Stati Uniti.\nNel 1987 fu presentata la versione \"catalizzata\" della GTA V6 Turbo, dapprima per il mercato svizzero e successivamente per quello francese; il motore tuttavia passava a (15\u00a0CV in meno della V6 Turbo non catalizzata).\nNel 1989 fu presentata la serie limitata (a 100 esemplari) della V6 Turbo Mille Miles, essa era una serie speciale, dotata di un migliore equipaggiamento di serie, per commemorare i 35 anni della Alpine e il \"ritorno\" del logo Alpine sulla GTA.\nNel 1990 fu presentata la serie limitata (a 300 esemplari, ma alla fine ne furono venduti 325) della V6 Turbo Le Mans, essa in particolare aveva un'estetica ampiamente modificata, soprattutto nel frontale ed era dotata di un kit carrozzeria che ne faceva aumentare il peso di 200\u00a0Kg e tuttavia era anch'essa dotata del motore da (15\u00a0CV in meno della V6 Turbo non catalizzata, pur costando di pi\u00f9); era per\u00f2 disponibile \u2013 commercializzato dalla Renault e in sovrapprezzo \u2013 il kit tuning \"Danielson\" da .\nLa produzione della GTA si ferma nel 1991 e lo stesso anno \u00e8 commercializzata la sua erede: la Alpine A610; quest'ultima riprendeva in particolare l'estetica della \"GTA USA\" (i fari a scomparsa) ed era dotata della versione 3 litri del motore V6 PRV.\nPalmares.\nVincitore dell'\u00abEuropa Cup Renault Alpine V6 Turbo\u00bb (in seguito Eurocup M\u00e9gane Trophy, parte del World Series by Renault) dal 1985 al 1988."}
{"id": "1197581", "revid": "125383157", "url": "https://it.wikipedia.org/wiki?curid=1197581", "title": "Royston Drenthe", "text": "Biografia.\n\u00c8 fratello di Giovanni, calciatore professionista; inoltre \u00e8 nipote di Edgar Davids, e cugino di Georginio Wijnaldum e Giliano Wijnaldum, tutti calciatori professionisti.\nCarriera sportiva.\nClub.\nEsordi e Feyenoord.\nEntrato nel settore giovanile del a 13 anni, nel 2003 passa a giocare per l\u2019. Nel 2005 fa ritorno al Feyenoord, venendo aggregato alla squadra A1 e ritrovando Henk Fraser, suo precedente allenatore nelle giovanili. Dopo aver disputato la \"Otten Cup\", un torneo giovanile durante il quale realizza tre gol all' giocando da ala sinistra, inizia ad essere convocato anche in prima squadra. Ben presto gli viene offerto un contratto da professionista ed il manager Erwin Koeman lo integra permanentemente nella prima squadra. Debutta contro il Vitesse e termina la stagione con 3 presenze.\nNella stagione 2006-2007 il Feyenoord acquista il terzino Philippe L\u00e9onard e conferma in rosa Pascal Bosschaart, ma Drenthe, grazie alla sua duttilit\u00e0, ha la possibilit\u00e0 di giocare con continuit\u00e0 e conquistare il posto da titolare.\nReal Madrid.\nNell\u2019agosto 2007, dopo aver impressionato nell'Europeo Under-21 giocato la stessa estate, passa al per 14 milioni di euro.\nViene presentato al Santiago Bernab\u00e9u il 13 agosto 2007 insieme al connazionale Wesley Sneijder e debutta ufficialmente durante la gara di ritorno della Supercoppa di Spagna contro il Siviglia, giocando come centrocampista centrale. Realizza anche il gol del momentaneo 1-1, ma il Madrid perde la partita 5-3 e, di conseguenza, anche la Supercoppa.\nAll'inizio della stagione gioca titolare come terzino e centrocampista sinistro, ma con l'esplosione del compagno Marcelo gioca sempre meno. Termina la prima stagione con 18 presenze e due reti.\nNelle due stagioni successive \u00e8 utilizzato sempre meno dagli allenatori che si succedono sulla panchina dei madrileni.\nH\u00e9rcules ed Everton.\nIl 31 agosto 2010 passa in prestito per un anno alla neopromossa H\u00e9rcules. Il 31 agosto 2011 viene acquistato dall'Everton con la formula del prestito. A fine stagione non viene riscattato dai \"Toffees\" e rimane quindi svincolato.\nAlanija.\nIl 9 dicembre 2012 firma un contratto di un anno con i russi dell'Alanija Vladikavkaz. Il 15 aprile 2013 realizza una tripletta nella vittoria per 3-1 contro il Mordovia.\nReading e Sheffield Wednesday.\nIl 14 giugno 2013 viene ingaggiato dal Reading, club militante nel Championship. Il 1\u00ba settembre 2014 passa in prestito per sei mesi allo Sheffield Wednesday.\nKayseri Erciyesspor e Baniyas.\nIl 23 gennaio 2015 si trasferisce nella Super Lig al Kayseri Erciyesspor e nel successivo settembre nella UAE Pro League al Baniyas Club, dove rimane fino a giugno 2016.\nSparta Rotterdam e Kozakken Boys.\nNell'estate del 2017, complice l\u2019assenza di interesse delle societ\u00e0 calcistiche nei suoi confronti, Drenthe annuncia di volersi ritirare dal calcio giocato. Tuttavia, il 6 luglio 2018, a quasi un anno dall\u2019annunciato ritiro, Drenthe sigla un accordo annuale con gli olandesi dello Sparta Rotterdam. Esordisce con gli olandesi il 17 agosto successivo, nella gara persa contro il Twente. Il 7 settembre sigla la sua prima rete con il club di Rotterdam, a scapito dell'Eindhoven. Mette insieme 32 presenze e 5 gol in Eerste Divisie.\nNell'agosto 2019 firma un contratto annuale con la squadra dilettante dei Kozakken Boys in Tweede Divisie, la terza serie olandese.\nRacing e Real Murcia.\nIl 6 gennaio 2021 firma un contratto semestrale col Racing Murcia, club della terza divisione spagnola.\nIl 30 gennaio 2022 passa al in Segunda Divisi\u00f3n RFEF.\nNazionale.\nA differenza del fratello, Giovanni, nazionale del Suriname, Drenthe ha deciso di vestire la maglia olandese. Al termine della stagione 2006-2007 viene convocato nella rappresentativa Under-21 olandese dal c.t. Foppe de Haan per disputare il campionato europeo, giocato in patria. L\u2019Olanda vince il torneo, e alla fine della manifestazione Drenthe viene eletto miglior giocatore dalla UEFA.\nDisputa la sua unica partita in Nazionale maggiore il 17 novembre 2010, in occasione del match amichevole contro la Turchia, durante la quale gara subentra al compagno di squadra Rafael van der Vaart.\nFuori dal campo.\nAppassionato di musica rap, ha inciso alcune canzoni insieme al collega connazionale Ryan Babel e al rapper U-Niq.\nIl 10 febbraio 2017 Drenthe, col nome d\u2019arte di \"Roya2Faces\", ha pubblicato il suo primo singolo \"Paranoia\".\nStatistiche.\nPresenze e reti nei club.\n\"Statistiche aggiornate al 30 gennaio 2022.\""}
{"id": "1197591", "revid": "7969", "url": "https://it.wikipedia.org/wiki?curid=1197591", "title": "Robert Dahl", "text": ""}
{"id": "1197592", "revid": "72396", "url": "https://it.wikipedia.org/wiki?curid=1197592", "title": "Mini-hd", "text": ""}
{"id": "1197598", "revid": "122546633", "url": "https://it.wikipedia.org/wiki?curid=1197598", "title": "Ciclopentadiene", "text": "Il ciclopentadiene \u00e8 un composto organico con formula C5H6, dall'aspetto liquido incolore e dall'odore che ricorda quello della trementina o della canfora. A temperatura ambiente questo diene ciclico dimerizza producendo il diciclopentadiene, attraverso reazione di Diels-Alder interna. Il dimero pu\u00f2 essere scisso nel monomero tramite distillazione a pressione atmosferica.\nQuesto cicloalcadiene \u00e8 il precursore dell'importante ligando ciclopentadienuro, C5H5-, indicato di sovente con l'abbreviazione Cp, in grado di formare composti a sandwich nell'ambito della chimica metallorganica.\nPropriet\u00e0.\nGli atomi di idrogeno nei ponti metilenici del ciclopentadiene monomero subiscono rapidamente spostamento sigmatropico [1,5] occupando le posizioni relative a tutti gli atomi di carbonio; a temperatura ambiente lo spettro NMR mostra un singolo picco a 4,8 ppm. A temperature minori si ottengono invece picchi a 4,0, 5,2 e 5,4 ppm, il che riflette la classica struttura statica utilizzata per descrivere graficamente il ciclopentadiene.\nIl ciclopentadiene possiede pKa = 16 ed \u00e8 debolmente acido, caratteristica questa che non si riscontra comunemente negli idrocarburi. Ci\u00f2 \u00e8 dovuto alla formazione di un anione aromatico energeticamente stabilizzato, lo ione \"ciclopentadienuro\" (C5H5-). La deprotonazione pu\u00f2 essere facilmente ottenuta utilizzando basi forti quali quelle formate dai metalli alcalini, gli alcossidi o gli idruri salini. L'anione ottenuto viene utilizzato quale debole nucleofilo in sintesi organica, mentre in chimica metallorganica rappresenta il precursore di particolari complessi formati con metalli del blocco d, detti metalloceni dal nome del capostipite, il ferrocene (Cp2Fe).\nIl ciclopentadiene subisce prontamente reazione di Diels-Alder con dienofili.\nUsi.\nIl ciclopentadiene viene utilizzato per sintetizzare catalizzatori metallocenici sfruttati nella produzione di polimeri. Viene anche utilizzato per seccare pi\u00f9 rapidamente l'olio di lino a contatto con l'ossigeno atmosferico, caratteristica questa che pu\u00f2 essere sfruttata per le pitture a olio."}
{"id": "1197602", "revid": "110157", "url": "https://it.wikipedia.org/wiki?curid=1197602", "title": "Buckow (Berlino)", "text": "Buckow \u00e8 un quartiere della citt\u00e0 tedesca di Berlino, appartenente al distretto di Neuk\u00f6lln.\nStoria.\nGi\u00e0 comune autonomo, Buckow venne annessa alla \"Grande Berlino\" nel 1920, venendo assegnata per la quasi totalit\u00e0 al distretto di Neuk\u00f6lln (una parte disabitata del territorio comunale fu invece assegnata al distretto di Tempelhof)."}
{"id": "1197615", "revid": "6340", "url": "https://it.wikipedia.org/wiki?curid=1197615", "title": "Orkneyinga saga", "text": ""}
{"id": "1197618", "revid": "41851", "url": "https://it.wikipedia.org/wiki?curid=1197618", "title": "Estasia (1984)", "text": "Estasia (\"Eastasia\" in inglese) \u00e8 una delle tre superpotenze continentali nate dopo la ipotetica guerra atomica degli anni cinquanta inventate da George Orwell nel romanzo \"1984\".\nRispetto agli altri due continenti (Eurasia ed Oceania) \u00e8 la pi\u00f9 piccola dal punto di vista geografico ma \u00e8 anche la pi\u00f9 densamente popolata. In essa sono comprese Cina e le regioni a sud della stessa, il Giappone con le sue isole, ed una zona comprendente parte di Manciuria, Mongolia e Tibet che per\u00f2 non \u00e8 ancora ben definita a causa delle guerre in corso.\nCome per l'Eurasia, non molto viene detto di questo super-Stato nel libro di Orwell. Ci\u00f2 che viene riportato nel volume Teoria e prassi del collettivismo oligarchico \u00e8 che:\nDal libro si evince in realt\u00e0 che il sistema di governo dell'Estasia \u00e8 molto simile a quello dell'Oceania. Anche l\u00ec ci deve essere un regime totalitario con un Partito unico, e la figura (probabilmente fittizia) adorata dalle folle che controlla i cittadini mediante la guerra perenne e il bispensiero.\nSebbene l'ideologia sia simile, agli abitanti dell'Oceania non \u00e8 consentito sapere alcunch\u00e9 della cultura e delle tradizioni dell'Estasia. Si sa, comunque, che anch'essa \u00e8 nata, al termine di sanguinosi conflitti e di una guerra nucleare, durante gli anni '50 e '60."}
{"id": "1197621", "revid": "6340", "url": "https://it.wikipedia.org/wiki?curid=1197621", "title": "Harald Hardr\u00e5de", "text": ""}
{"id": "1197622", "revid": "599013", "url": "https://it.wikipedia.org/wiki?curid=1197622", "title": "Sebasti\u00e1n Pardo", "text": ""}
{"id": "1197623", "revid": "6340", "url": "https://it.wikipedia.org/wiki?curid=1197623", "title": "Harald Hardraade", "text": ""}
{"id": "1197624", "revid": "842", "url": "https://it.wikipedia.org/wiki?curid=1197624", "title": "Teoria del Funzionale della Densit\u00e0 (DFT)", "text": ""}
{"id": "1197625", "revid": "6340", "url": "https://it.wikipedia.org/wiki?curid=1197625", "title": "Harald Hardrada", "text": ""}
{"id": "1197626", "revid": "697352", "url": "https://it.wikipedia.org/wiki?curid=1197626", "title": "Attalo", "text": ""}
{"id": "1197627", "revid": "399", "url": "https://it.wikipedia.org/wiki?curid=1197627", "title": "Oceania (1984)", "text": "Oceania \u00e8 una delle tre superpotenze continentali nate dopo la ipotetica guerra atomica degli anni cinquanta inventate da George Orwell nel romanzo \"1984\".\nLa sua forma di governo \u00e8 il \"Socialismo inglese\", abbreviato in Socing (\"Ingsoc\" nella versione in lingua originale), e nasce dalle ceneri del Partito Laburista.\nNel suo territorio sono comprese le Americhe, la Gran Bretagna, l'Irlanda, l'Australia, la Nuova Zelanda, e la parte centromeridionale dell'Africa.\nNel romanzo essa \u00e8 considerata la maggiore delle tre superpotenze ed \u00e8 costantemente in guerra con l'Estasia o con l'Eurasia, ed alleata con la superpotenza con la quale non \u00e8 in guerra.\nProprio per questo motivo l'esercito oceaniano dispone di un vastissimo arsenale, alla quale creazione e manutenzione \u00e8 destinato gran parte dello sforzo industriale della nazione. Un'unit\u00e0 militare che viene citata nel romanzo \u00e8 ad esempio la \"fortezza galleggiante\", una struttura poderosa e di dimensioni gigantesche, la cui costruzione richiede un'enorme quantit\u00e0 di operai e risorse."}
{"id": "1197631", "revid": "287204", "url": "https://it.wikipedia.org/wiki?curid=1197631", "title": "Sr\u0111an Dragojevi\u0107", "text": ""}
{"id": "1197632", "revid": "399", "url": "https://it.wikipedia.org/wiki?curid=1197632", "title": "Eurasia (1984)", "text": "LEurasia \u00e8 una delle tre superpotenze continentali nate dopo l'ipotetica guerra atomica degli anni cinquanta e inventate da George Orwell nel romanzo \"1984\".\nLa sua forma di governo \u00e8 il neobolscevismo, nato dalle ceneri del Partito Comunista dell'Unione Sovietica.\nNei suoi territori include l'Europa continentale e l'Asia settentrionale, a partire dal Portogallo fino a raggiungere lo stretto di Bering.\nVengono compresi molti territori dell'ex URSS. Nel romanzo partecipa anch'essa alla guerra eterna tra i super-stati, e ai suoi continui cambi di alleanze, con Oceania ed Estasia. Nel romanzo avvengono infatti almeno due rovesciamenti di fronte:\nA differenza della guerra contro l'Estasia, che viene solo nominata, relativamente a quella con l'Eurasia vengono citate due battaglie, in territori ben precisi:"}
{"id": "1197638", "revid": "287204", "url": "https://it.wikipedia.org/wiki?curid=1197638", "title": "Srdan Dragojevic", "text": ""}
{"id": "1197643", "revid": "7969", "url": "https://it.wikipedia.org/wiki?curid=1197643", "title": "Srdjan Dragojevic", "text": ""}
{"id": "1197649", "revid": "31886", "url": "https://it.wikipedia.org/wiki?curid=1197649", "title": "Rimpatriati dall'Albania (Egitto)", "text": "Il caso dei Rimpatriati dall'Albania riguarda un maxi processo della giustizia militare egiziana celebrato tra il febbraio e l'aprile del 1999. \nFu la stampa egiziana a coniare il nome di \"Rimpatriati dall'Albania\" per individuare un certo numero di sospetti appartenenti alla Jihad islamica egiziana, catturati in Albania e di qui in qualche modo trasferiti in Egitto, quasi senza seguire le regolari procedure di estradizione. In alternativa sono chiamati anche \"gli arabi albanesi\" perch\u00e9 facevano parte di un gruppo che aveva visitato l'Albania e fu poi estradato in Egitto da Azerbaigian, Yemen, Arabia Saudita e Kuwait. \nIl processo si bas\u00f2 in una certa misura sulla testimonianza del rimpatriato Ahmad al-Naggar e su prove e registrazioni di interrogatori raccolti in Albania con l'assistenza della CIA.\nIl processo \u00e8 una delle principali fonti di informazioni (e sospetti) sui gruppi terroristici sunniti negli anni novanta, in particolar modo al-Gama'a al-Islamiyya e la sua derivazione Jihad islamica egiziana guidata da Ayman al-Zawahiri; \u00e8 uno dei casi chiave di extraordinary rendition (trasferimento extragiudiziario e da uno stato all'altro di imputati) e sulla credibilit\u00e0 delle testimonianze di detenuti per terrorismo."}
{"id": "1197660", "revid": "6923", "url": "https://it.wikipedia.org/wiki?curid=1197660", "title": "Massimiliano I Giuseppe di Baviera", "text": "Appartenente al ramo del Palatinato-Zweibr\u00fccken dei Wittelsbach di Baviera, attraverso un'alleanza con la Francia napoleonica ed un'accurata politica estera e diplomatica, il 1\u00ba gennaio 1806 riusc\u00ec ad elevare i propri domini al rango di regno. Attraverso il suo primo ministro Maximilian von Montgelas, Massimiliano I attu\u00f2 una serie di riforme radicali che consentirono di ammodernare il suo stato. Dai suoi sudditi era soprannominato affettuosamente \"K\u00f6nig Max\" (\"re Max\").\nBiografia.\nInfanzia ed educazione.\nMassimiliano Giuseppe era il figlio del conte palatino Federico Michele di Zweibr\u00fccken-Birkenfeld, e di sua moglie, la contessa palatina Maria Francesca di Sulzbach.\nDopo la morte di suo padre nel 1767, fu lasciato in un primo momento senza la supervisione dei genitori, dal momento che sua madre era stata bandita dalla corte di suo marito dopo aver dato alla luce un figlio di un attore.\nEducato dallo zio, il duca Cristiano IV del Palatinato-Zweibr\u00fccken, che lo sistem\u00f2 nell'H\u00f4tel des Deux-Ponts. Intraprese la carriera militare prendendo servizio nel 1777 come colonnello nell'esercito francese, raggiungendo rapidamente il grado di generale maggiore. Dal 1782 al 1789 fu di servizio a Strasburgo, ma allo scoppio della rivoluzione francese pass\u00f2 al servizio dell'esercito austriaco, prendendo parte alle prime campagne anti-rivoluzionarie. Durante la sua permanenza all'Universit\u00e0 di Strasburgo, Klemens von Metternich, il futuro cancelliere austriaco, fu ospitato per qualche tempo dal principe Massimiliano.\nI due matrimoni.\nIn prime nozze, il 30 settembre 1785 a Darmstadt, Massimiliano spos\u00f2 la principessa Augusta Guglielmina d'Assia-Darmstadt (1765 -1796), figlia del langravio Giorgio Guglielmo d'Assia-Darmstadt e della di lui moglie Maria Luisa Albertina di Leiningen-Dagsburg-Falkenburg.\nDopo la morte di Augusta Guglielmina, Massimiliano si rispos\u00f2 il 9 marzo 1797 a Karlsruhe con la principessa Carolina di Baden (1776 - 1841), figlia del margravio Carlo Luigi di Baden.\nDuca di Zweibr\u00fccken ed elettore di Baviera e del Palatinato.\nIl 1 aprile 1795 succedette al fratello, Carlo II, come duca del Palatinato Zweibr\u00fccken, tuttavia il suo ducato era interamente occupato dalla Francia rivoluzionaria in quel momento. Il 16 febbraio 1799 divenne principe elettore di Baviera e conte palatino del Reno, con la morte dell'elettore Carlo Teodoro, che decretava l'estinzione della casata dei Wittelsbach-Sulzbach - a cui peraltro Massimiliano apparteneva per parte di madre. Il nuovo elettore si trov\u00f2 l'esercito bavarese in condizioni abiette al momento del suo accesso al trono: quasi nessuna delle unit\u00e0 era a pieno regime, le divise di Rumford erano impopolari e poco pratiche, e le truppe erano addestrate male. Il giovane principe elettore, che aveva servito sotto l'Ancien R\u00e9gime come colonnello nel reggimento di \"Royal Deux-Ponts\", rese la ricostruzione dell'esercito una priorit\u00e0.\nLe sue simpatie per gli ideali francesi dell'illuminismo furono presto note a tutti (fu membro della Massoneria ). Nella riorganizzazione dei ministeri, il conte Massimiliano Giuseppe di Montgelas, che in precedenza era caduto in disgrazia presso Carlo Teodoro, ebbe il ruolo di segretario personale di Massimiliano, divenendo personaggio molto influente soprattutto verso la Francia. L'agricoltura e il commercio vennero incrementati, vennero inaugurate nuove leggi e un codice penale innovativo, le tasse e le imposte vennero ripartite senza considerare le tradizionali differenze sociali, mentre una serie di centri religiosi vennero soppressi e i beni in loro possesso vennero utilizzati per incrementare l'educazione e per progetti di pubblica utilit\u00e0. Massimiliano chiuse l'universit\u00e0 di Ingolstadt nel maggio del 1800 e ne spost\u00f2 la sede a Landshut.\nIn politica estera Massimiliano fu invece meno capace. Sebbene in Germania si manifestassero sempre pi\u00f9 sentimenti di indipendenza e di nazionalismo dall'assoggettamento austriaco del Sacro Romano Impero, egli non manifest\u00f2 simpatia per questi movimenti. Sin dal 1803 divenne uno dei pi\u00f9 importanti alleati tedeschi di Napoleone; la relazione venne definitivamente suggellata grazie al matrimonio della figlia maggiore di Massimiliano con Eugenio di Beauharnais. Ottenne la propria ricompensa con il trattato di Presburgo (26 dicembre 1805), con il quale ottenne il titolo regale per la Baviera e alcuni territori come Svevia e Franconia attorno al proprio regno. Assunse definitivamente il regno il 1 gennaio 1806. Il 15 marzo cedette il ducato di Berg al cognato di Napoleone, Gioacchino Murat.\nRe di Baviera.\nIl nuovo re di Baviera era una delle personalit\u00e0 pi\u00f9 influenti degli stati facenti parte della Confederazione del Reno, e rimase alleato di Napoleone sino alla battaglia di Lipsia dove, grazie al trattato di Ried (8 ottobre, 1813), mantenne l'integrit\u00e0 dei propri domini. Per prima cosa, con il trattato di Parigi (3 giugno 1814), comunque, cedette il Tirolo all'Austria in cambio del formale ducato di W\u00fcrzburg.\nAl Congresso di Vienna, a cui partecip\u00f2 personalmente, inoltre, Massimiliano dovette fare numerose concessioni all'Austria, cedendo Salisburgo e la zona del fiume Inn con Hausruck in cambio del vecchio Palatinato. Il re si batt\u00e9 in modo arduo per mantenere l'integrit\u00e0 dei domini bavaresi, ma fu costretto a rinunciare a una possibile successione al granducato di Baden per ordine di Metternich.\nA Vienna e in seguito Massimiliano si oppose fermamente a qualsiasi ricostituzione della Germania che dovesse mettere in pericolo l'indipendenza della Baviera, e fu la sua insistenza sul principio della piena sovranit\u00e0 lasciata ai principi regnanti tedeschi che in gran parte contribuirono alla libera e debole organizzazione della nuova Confederazione germanica.\nCedendo alle prescrizioni del Congresso di Vienna, Massimiliano concesse una costituzione liberale al proprio popolo il 26 maggio 1818. Montgelas, che aveva manifestato una strenua opposizione a questa concessione, venne destituito e Massimiliano stesso sigl\u00f2 un trattato con lo Stato della Chiesa. Il nuovo parlamento si dimostr\u00f2 pi\u00f9 indipendente di quanto avesse previsto e nel 1819 Massimiliano ricorse ai poteri contro la sua stessa creazione.\nMorte.\nMassimiliano mor\u00ec al castello di Nymphenburg, presso Monaco, il 13 ottobre 1825 e gli successe il figlio Ludovico I. La salma di Massimiliano \u00e8 sepolta nella chiesa dei Teatini a Monaco di Baviera, ma il suo cuore \u00e8 conservato in una teca argentata presso la \"Gnadenkapelle\" di Alt\u00f6tting.\nEredit\u00e0 culturale.\nSotto il regno di Massimiliano, la secolarizzazione bavarese (1802-1803) port\u00f2 alla nazionalizzazione dei beni culturali della Chiesa. I protestanti furono emancipati. Nel 1808 fond\u00f2 l'Accademia di Belle Arti di Monaco. Nel 1810 ordin\u00f2 la costruzione del Nationaltheater in stile neoclassico francese. Il monumento \"Max-Joseph Denkmal\" davanti al Teatro Nazionale \u00e8 stato creato nel mezzo della piazza Max-Joseph-Platz come memoriale per il re da Christian Daniel Rauch e realizzato da Johann Baptist Stiglmaier.\nNel 1801 guid\u00f2 l'operazione di soccorso quando la bottega di un vetraio croll\u00f2, salvando la vita a Joseph von Fraunhofer, un apprendista orfano quattordicenne. Massimiliano don\u00f2 libri e ordin\u00f2 al vetraio di dare a Fraunhofer il tempo di studiare. Fraunhofer divenne uno dei pi\u00f9 famosi scienziati ottici e artigiani della storia, inventando lo spettroscopio e la spettroscopia.\nDiscendenza.\nDal primo matrimonio con Augusta Guglielmina d'Assia-Darmstadt nacquero:\nDa Carolina di Baden, sua seconda moglie, ebbe:"}
{"id": "1197662", "revid": "729019", "url": "https://it.wikipedia.org/wiki?curid=1197662", "title": "Jihad islamica egiziana", "text": "La Jihad islamica egiziana (, JIE), gi\u00e0 noto come Jihad islamica (\u0627\u0644\u062c\u0647\u0627\u062f \u0627\u0644\u0625\u0633\u0644\u0627\u0645\u064a), qualche volta indicata anche come \"al-Jih\u0101d\" o \"Gruppo al-Jih\u0101d\", \u00e8 una organizzazione islamista egiziana attiva dai tardi anni settanta che trova le sue origini dai Fratelli musulmani. Oggi \u00e8 elencata dalle Nazioni Unite tra le entit\u00e0 appartenenti o associate ad al-Q\u0101\u02bfida. \u00c8 anche considerata illegale da diversi governi quali la Federazione russa. Nella lista delle organizzazioni illegali del Dipartimento del Tesoro degli Stati Uniti d'America \u00e8 equiparata ad al-Q\u0101\u02bfida.\nIl JIE ha avuto serie difficolt\u00e0 dopo aver sub\u00ecto una serie di arresti di suoi attivisti in tutto il mondo, i pi\u00f9 recenti in Libano e Yemen. Obiettivo primario dell'organizzazione \u00e8 rovesciare il governo egiziano per sostituirlo con uno stato islamico, oltre che attaccare interessi degli Stati Uniti e di Israele in Egitto ed all'estero.\nStoria.\n\"Al-Jih\u0101d\" nasce ufficialmente nel 1979 con la fusione di preesistenti gruppi islamisti sorti alla fine degli anni settanta al di fuori del controllo dello storico gruppo dei Fratelli Musulmani. La \"Jih\u0101d\", o \"Tan\u1e93\u012bm al-Jih\u0101d\" (Organizzazione del Jih\u0101d), fu costituita nel 1980 dall'emergere di due gruppuscoli islamisti guidati rispettivamente da Mu\u1e25ammad \u02bfAbd al-Sal\u0101m Faraj e dal \"sa\u02bf\u012bd\u012b\" (abitante dell'Alto Egitto), Kar\u0101m Zuhd\u012b.\nIl suo primo \"Emiro\" (comandante) fu \u02bfAbb\u016bd al-Zumar.\nA differenza dei Fratelli Musulmani, esse scelgono di operare in clandestinit\u00e0, facendo ricorso alla lotta armata. Il leader religioso dell'organizzazione viene considerato \u02bfUmar \u02bfAbd al-Ra\u1e25m\u0101n. L'azione pi\u00f9 clamorosa, organizzata dal ramo cairota, \u00e8 l'omicidio del Presidente egiziano S\u0101d\u0101t, avvenuto nel 1981, e il conseguente tentativo insurrezionale messo in atto dal ramo centro-meridionale nella citt\u00e0 di Asy\u016b\u1e6d. La rapida trasmissione del potere da S\u0101d\u0101t a Mub\u0101rak porta a un'immediata durissima repressione nei confronti dei militanti della \"Jih\u0101d\", alcuni dei quali messi a morte (tra questi lo stesso Faraj, e i responsabili materiali dell'attentato.\nDurante la detenzione, che per molti militanti dura fino al 1984, il gruppo si scinde tra un'ala \"militarista\", che mantiene il nome di \"al-Jih\u0101d\", guidata da Ayman al-Zaw\u0101hir\u012b, e una \"movimentista\", che prende il nome di \"al-Jam\u0101\u02bfa al-Isl\u0101miyya\".\nAttivit\u00e0.\nL'organizzazione \u00e8 impegnata soprattutto in attacchi armati contro funzionari di alto livello del governo egiziano, incluso ministri, ed autobombe contro importanti installazioni egiziane e USA.\nA partire dal 1992 lanci\u00f2, insieme ad altri gruppi armati, una campagna di attentati contro il governo secolare egiziano che dur\u00f2 fino alla fine del decennio con l'assassinio di 1300 persone. In particolare il \"Jihad egiziano\" si rese responsabile del tentativo di assassinio del ministro degli interni \u1e24asan al-Alf\u012b (agosto 1993) e del primo ministro Atif idq\u012b (novembre 1993), del bombardamento dell'ambasciata egiziana ad Islamabad (1995) e nel 1998 pianific\u00f2 un attentato contro l'ambasciata USA in Albania, sventata grazie ad una retata di sospetti che ora sono chiamati i rimpatriati dall\u2019Albania. \nDirigenti.\nAl-Shar\u012bf pass\u00f2 la leadership dell'organizzazione ad Ayman al-Zaw\u0101hir\u012b per dissensi con il movimento a met\u00e0 degli anni ottanta. La fazione di al-Zaw\u0101hir\u012b successivamente si alle\u00f2 con al-Q\u0101\u02bfida che in secondo momento si fusero in Afghanistan.\nSebbene al-Zaw\u0101hir\u012b sia spesso indicato come il 'luogotenente' o il 'vice comandante' di al-Q\u0101\u02bfida, questa descrizione \u00e8 fuorviante perch\u00e9 implica una struttura gerarchica nell'organizzazione terroristica.\nIn realt\u00e0 al-Q\u0101\u02bfida ha consentito l'unione tra le ampie risorse finanziarie di Bin Laden e la leadership ideologica ed operativa di al-Zaw\u0101hir\u012b. Indipendentemente dalla fusione di fatto in Afghanistan tra il gruppo di al-Zaw\u0101hir\u012b e quello di Bin L\u0101den, ci sono prove che la \"Jihad islamica\" in Egitto conservi una sua indipendenza rispetto a quella di Bin Laden, che fa capo direttamente ad al-Zaw\u0101hir\u012b, specie dopo la morte di Bin Laden.\nLocalizzazione/Area di operazioni.\nLa \"Jih\u0101d islamica egiziana\" opera dal Cairo ed ha branche operative anche fuori dall'Egitto, soprattutto in Yemen, Afghanistan, Pakistan, Sudan, i Territori palestinesi, Libano e Regno Unito.\nAiuti esterni.\nNon si \u00e8 in grado di valutare gli aiuti che l'organizzazione riceva da fuori dell'Egitto. Il governo egiziano afferma che sia l'Iran, sia Osama bin Laden appoggiano la \"Jih\u0101d islamica\". Probabilmente riesce ad autofinanziarsi anche grazie a organizzazioni non governative islamiche, operazioni sotto copertura, attivit\u00e0 commerciali solo apparentemente legali ed altri gesti criminali."}
{"id": "1197664", "revid": "3689", "url": "https://it.wikipedia.org/wiki?curid=1197664", "title": "Jihad dell'Egitto Islamico", "text": ""}
{"id": "1197665", "revid": "111809642", "url": "https://it.wikipedia.org/wiki?curid=1197665", "title": "Jos\u00e9 Rodrigues dos Santos", "text": "Biografia.\nHa vissuto nel paese africano fino all'indipendenza e allo scoppio della guerra civile, poi dopo la separazione dei suoi genitori ha prima seguito la madre, poi col padre ha vissuto alcuni anni a Macao, dove ha iniziato il mestiere di giornalista nell'ambiente scolastico.\nHa conseguito il dottorato in Scienze della comunicazione ed \u00e8 docente di giornalismo alla Nuova Universit\u00e0 di Lisbona.\nCome scrittore, ha pubblicato nove romanzi (tra cui \"Codice 632\", incentrato sulla figura di Cristoforo Colombo, pubblicato in Italia dalla casa editrice Vertigo nel 2007, e che avr\u00e0 una versione cinematografica) e quattro saggi, tutte tradotte in diverse lingue.\n\u00c8 uno dei giornalisti pi\u00f9 conosciuti e apprezzati in Portogallo. \u00c8 stato per due volte direttore dei servizi informativi per RTP, dove lavora tuttora e per cui presenta, alternandosi ad altri, il \"Telejornal\" della sera di RTP1 e lo spazio 360\u00b0 di RTP3, ed ha ricevuto altrettanti premi del Club portoghese della stampa oltre a tre riconoscimenti della CNN.\n\u00c8 sposato, con due figli.\nOpere.\nRomanzi.\nRomanzi con protagonista il professor Tom\u00e1s Noronha:\nAltri romanzi:"}
{"id": "1197668", "revid": "3689", "url": "https://it.wikipedia.org/wiki?curid=1197668", "title": "Egyptian Islamic Jihad", "text": ""}
{"id": "1197673", "revid": "729019", "url": "https://it.wikipedia.org/wiki?curid=1197673", "title": "Movimento per il Jihad Islamico in Palestina", "text": "Il Movimento per il Jihad Islamico in Palestina (), altrimenti definito brevemente Jihad Islamico Palestinese \u00e8 un gruppo militante palestinese giudicato fra le organizzazioni sospette di terrorismo da parte degli Stati Uniti, dell'Unione europea, dal Regno Unito, dal Giappone, dal Canada e da Israele.\nFondato nella Striscia di Gaza negli anni settanta da Fathi Shaqaqi, come ramo distaccato della Jihad islamica egiziana, \u00e8 finanziato in parte da Hezbollah a cui si sarebbe affiliato, secondo l'opinione, non confermata, di alcuni, malgrado Hezbollah sia un movimento a netta prevalenza sciita e la Jihad Islamica palestinese sia invece sunnita.\nIl suo obiettivo strategico \u00e8 la distruzione di Israele per sostituirlo con uno stato islamico palestinese.\nQuesto gruppo definisce il jih\u0101d come obbligo da attuare contro Israele. La Jihad Islamica palestinese si oppone anche a molti governi arabi che giudicano non sufficientemente musulmani e troppo occidentali. La sua ala armata, le Brigate al-Quds, hanno rivendicato numerosi attacchi in Israele, inclusi vari attentati suicidi.\n\u00c8, inoltre, molto pi\u00f9 piccolo di Hamas e non pu\u00f2 contare neppure sull'ampio sostegno popolare di cui gode Hamas.\nRetroscena e storia.\nIl gruppo \u00e8 basato nella capitale siriana di Damasco, e il suo retroterra finanziario si crede debba essere ricercato nell'Iran khomeinista. Il gruppo opera principalmente in Cisgiordania e nella Striscia di Gaza, ma conduce i suoi attacchi anche a partire dalla Giordania e dal Libano; le sue pi\u00f9 importanti roccaforti in Cisgiordania sono le citt\u00e0 di Hebron e Jenin.\nFathi Shaqaqi ha condotto per due decenni il movimento. \u00c8 stato assassinato a Malta nell'ottobre del 1995 da mano rimasta ufficialmente ignota. Alcuni credono tuttavia che a eliminarlo sia stato Israele, mentre altri pensano che sia stato ucciso da gruppi palestinesi a lui avversi. La Jihad Islamica palestinese ha condotto spesso attacchi contro obiettivi israeliani nell'anniversario della morte di Shaqaqi, malgrado l'identit\u00e0 degli assassini non sia mai stata ufficialmente individuata.\nDurante la Seconda intifada (Intifada di al-Aqsa), cominciata nel settembre del 2000, la Jihad Islamica palestinese ha perpetrato numerosi attacchi suicidi contro gli israeliani. Vari attacchi nel 2001 e nel 2002 sono partiti dalla citt\u00e0 cisgiordana di Jenin, in cui il responsabile della Jihad Islamica era Mahmud Tawalbe, Ali Sefuri e Tabeth Mardawi. I quartier generali della Jihad Islamica palestinese a Jenin e in Cisgiordania sono stati pesantemente attaccati e smantellati durante l'Operazione Scudo Difensivo: Tawalbe \u00e8 stato ucciso da un bulldozer blindato IDF Caterpillar D9, mentre Sefuri e Mardawi sono stati incarcerati dalle forze di sicurezza israeliane.\nDopo la morte di Shaqaqi, la Jihad Islamica Palestinese \u00e8 stata guidata dal 1995 dal cofondatore \"Shaykh\" Rama\u1e0d\u0101n \u02bfAbd All\u0101h Mu\u1e25ammad Shalla\u1e25, alias Rama\u1e0d\u0101n \u02bfAbd All\u0101h Mu\u1e25ammad Shalla\u1e25, che \u00e8 stato indicato come terrorista di spicco ai sensi della legge statunitense del 27 novembre 1995, e conseguentemente \u00e8 diventato uno dei terroristi maggiormente ricercati dal Federal Bureau of Investigation (FBI) il 24 febbraio 2006.\nNel febbraio 2012, il governo di Hamas nella Striscia di Gaza ha preso le distanze dal JIP. Durante gli scontri Gaza-Israele del marzo 2012, che seguirono l'assassinio israeliano del leader dei Comitati Popolari di Resistenza, Zuhir al-Qaisi, che si vantava del rapimento di Gilad Shalit, il JIP e i CPR lanciarono attacchi contro Israele. Hamas si astenne dall'unirsi al JIP e ai CPR nell'attaccare Israele. Oltre un centinaio di palestinesi vennero uccisi o feriti nelle violenze che ne seguirono, ma all'epoca Israele non attacc\u00f2 nessun obiettivo di Hamas. L'eventuale cessate il fuoco venne negoziato tra Israele e i gruppi militanti, non Hamas.\nIl quotidiano arabo londinese \"Asharq al-Awsat\" nel maggio 2015 rifer\u00ec che l'Iran aveva smesso di finanziare il JIP a causa della neutralit\u00e0 del gruppo sull'intervento militare saudita in Yemen, gettando il JIP in una grave crisi finanziaria. L'Iran si aspettava che il JIP condannasse l'intervento guidato dall'Arabia Saudita, il principale rivale regionale dell'Iran. Il quotidiano palestinese \"al-Quds\" ha riferito che l'Iran sta ora sostenendo un ramo del JIP chiamato as-Sabirin (in arabo \"i pazienti\"), guidato dal veterano della Jihad islamica Hisham Salem.\nSotto la precedente guida di Ramadan Shalah, il gruppo avrebbe ricevuto circa 70 milioni di dollari all'anno dal Corpo delle Guardie Rivoluzionarie Islamiche dell'Iran .\nAttivit\u00e0 militanti.\nLa Jihad Islamica ha rivendicato la responsabilit\u00e0 dell'organizzazione e dell'esecuzione di numerosi attentati condotti da suoi militanti nel corso degli ultimi anni. Il movimento \u00e8 responsabile di pi\u00f9 di 30 \"riusciti\" attacchi dinamitardi suicidi. Pi\u00f9 di recente un attacco suicida in una rivenditor\u00eca di falafel a Tel Aviv il 17 aprile 2006, che ha portato alla morte di 11 civili, e al ferimento di alcune decine.\nLa Jihad Islamica ha anche lanciato razzi simili ai razzi Qassam usati da Hamas, chiamati razzi al-Quds."}
{"id": "1197675", "revid": "1613689", "url": "https://it.wikipedia.org/wiki?curid=1197675", "title": "Personaggi di Resident Evil 4", "text": ""}
{"id": "1197678", "revid": "11959", "url": "https://it.wikipedia.org/wiki?curid=1197678", "title": "Palestinian Islamic Jihad", "text": ""}
{"id": "1197681", "revid": "767487", "url": "https://it.wikipedia.org/wiki?curid=1197681", "title": "Rey\u00f0arfj\u00f6r\u00f0ur (localit\u00e0)", "text": "Rey\u00f0arfj\u00f6r\u00f0ur \u00e8 una localit\u00e0 islandese del comune di Fjar\u00f0abygg\u00f0, situata a 30 km a sud-est di Egilssta\u00f0ir. La citt\u00e0 \u00e8 collocata nell'omonimo fiordo, che \u00e8 il pi\u00f9 largo della costa orientale islandese.\nDall'inizio del XX secolo, Rey\u00f0arfj\u00f6r\u00f0ur \u00e8 stato usato come porto commerciale, mentre durante la seconda guerra mondiale, \u00e8 stata una base alleata e per questo motivo si trova in questa citt\u00e0 un museo dedicato a tale conflitto.\nRey\u00f0arfj\u00f6r\u00f0ur \u00e8 circondato dalle montagne chiamate H\u00e1degisfjall e Gr\u00e6nafell."}
{"id": "1197683", "revid": "113080954", "url": "https://it.wikipedia.org/wiki?curid=1197683", "title": "Konrad Fiedler", "text": "Biografia.\nFiedler nacque a \u00d6deran, nei pressi di Dresda, da una facoltosa famiglia ebrea. Comp\u00ec gli studi scolastici a Lipsia, dove la famiglia si era trasferita dal 1846 e dove suo padre, industriale ormai ritiratosi a vita privata, mor\u00ec nel 1854. Dopo aver concluso gli studi in giurisprudenza e aver lavorato per qualche tempo presso un avvocato, Fiedler decise di rinunciare alla carriera giuridica e si dedic\u00f2 a una serie di viaggi in Europa e in Medio Oriente, come voleva la tradizione del \"Grand Tour\".\nProprio durante uno di questi viaggi, a Roma tra il 1866 e il 1867, Fiedler conobbe lo scultore Adolf von Hildebrand e il pittore Hans von Mar\u00e9es con i quali strinse una duratura amicizia, che contribu\u00ec inoltre a una reciproca fecondazione di idee. L'Italia rimase una meta di viaggio costante per Fiedler, il quale acquist\u00f2 anche una casa nel parco della villa di Hildebrand, nei pressi di Firenze. Proprio la residenza di Hildebrand era in quegli anni uno dei salotti pi\u00f9 frequentati da intellettuali e artisti, quali Anselm Feuerbach e Arnold B\u00f6cklin.\nNel 1876 Fiedler spos\u00f2 Mary Meyer, trasferendosi con lei a Berlino, e in seguito in Baviera. \u00c8 in questi anni che la sua attivit\u00e0 di critico e teorico si fa pi\u00f9 vivace, con la stesura di vari saggi e articoli. Proprio a Monaco, nel 1895, mor\u00ec in circostanze poco chiare in seguito alla caduta da una finestra.\nPensiero.\nL'intento principale del lavoro di Fiedler fu di costruire una specifica teoria dell'arte figurativa che fosse indipendente dalle affermazioni di tipo valutativo ed epistemologico in ambito artistico da parte di altre discipline, quali l'estetica, la storia dell'arte, l'iconografia e l'antropologia. Dunque si trattava di sgomberare il campo da precedenti teorie non strettamente pertinenti all'arte, per assegnare a quest'ultima un proprio campo disciplinare autonomo.\nFiedler trov\u00f2 le basi della sua teoria nell'atto del vedere. Soltanto svincolando la percezione visiva dal supporto del linguaggio e del pensiero, e assegnandole una propria autonomia di giudizio, di conoscenza e significazione, sarebbe stato possibile studiare l'arte con i mezzi che le sono propri. Infatti l'arte figurativa, secondo Fiedler, \u00e8 l'attivit\u00e0 con cui si producono forme interpretabili e giudicabili esclusivamente nel campo della percezione visiva.\nQuesta specifica teoria estetica, che trova riscontri anche nella produzione artistica e teorica di Hildebrand e Mar\u00e9es, fu definita a posteriori da Benedetto Croce della \"pura visibilit\u00e0\" ed ebbe grande influenza su buona parte della critica d'arte a cavallo tra Ottocento e Novecento, in particolare su Alois Riegl."}
{"id": "1197684", "revid": "287204", "url": "https://it.wikipedia.org/wiki?curid=1197684", "title": "Reydarfjordur", "text": ""}
{"id": "1197686", "revid": "287204", "url": "https://it.wikipedia.org/wiki?curid=1197686", "title": "Codice 632", "text": "Codice 632 \u00e8 un romanzo thriller a sfondo storico del giornalista e scrittore nonch\u00e9 docente universitario portoghese Jos\u00e9 Rodrigues dos Santos, pubblicato nel 2007 (in Italia dalla casa editrice Vertigo di Roma).\nFra finzione e realt\u00e0, il romanzo apre nuove e differenti prospettive soprattutto riguardo ad uno dei temi che hanno maggiormente interessato gli storici di tutti i tempi: quale sia stata la vera patria di origine del navigatore Cristoforo Colombo.\nTradotto in varie lingue e pubblicato in USA, Germania, Spagna e Brasile, il libro di dos Santos si \u00e8 rivelato un caso editoriale specialmente in Portogallo dove ha raggiunto i primi posti nelle classifiche di vendita con oltre 143\u00a0000 copie vendute.\nDal libro in futuro verr\u00e0 tratto un film.\nTrama.\nIl romanzo, al pari del noto \"best seller\" degli anni 2000 \"Il codice da Vinci\", si muove sul doppio binario della storia e della fiction traendo spunto da un manoscritto che porta lo stesso nome - Codice 632 - e che viene fatto risalire al XVI secolo ed \u00e8 gelosamente custodito al Dipartimento Documenti Speciali della Biblioteca Nazionale di Lisbona.\nIn esso sono contenute le \"Cronache di Re Giovanni II del Portogallo\" (il \"Principe perfetto\") in cui viene fatto il resoconto degli eventi accaduti sotto il suo regno, fra cui l'incontro che il sovrano ebbe con Cristoforo Colombo al ritorno di questi dal viaggio che aveva portato alla scoperta dell'America. \nA essere messo sulle tracce del codice attraverso un misterioso messaggio da decodificare rinvenuto a Rio de Janeiro - che recita \"Moloc Ninundia Omastoos\" \u00e8 un docente universitario che nella finzione letteraria ha il nome di \"Tom\u00e1s Noronha\" (crittologo ed esperto di lingue antiche) ma che presumibilmente pu\u00f2 essere identificato come l\"'alter ego\" dell'autore (non a caso insegna nella medesima universit\u00e0 lusitana nella quale \u00e8 docente dos Santos).\nIn linea con i moderni romanzi di \"genere\" (su tutti il citato \"Codice Da Vinci\" di Dan Brown) anche \"Codice 632\" non si esime dal riferirsi a luoghi, personaggi e accadimenti reali tratti dai libri di storia, come la casa di Cristoforo Colombo a Genova, le vicende secolari dei cavalieri templari, la stele di Rosetta ed il trattato di Tordesillas (che fiss\u00f2 le linee di spartizione del mondo \"esplorabile\"), senza trascurare neppure il poema epico \"Epopea di Gilgamesh\".\nLa \"teoria del complotto\" fa capolino fra le pagine del romanzo a proposito di una fantomatica organizzazione statunitense, la cui base farebbe tuttavia capo ad un \"cartello\" con sede a Genova, impegnata a impedire che la verit\u00e0 sulle origini di Colombo venga appurata.\nOrigini di Colombo, da sempre fonte di dibattito.\nL'individuazione dell'esatto luogo di nascita di Cristoforo Colombo \u00e8 un tema che da sempre appassiona gli storici di tutto il mondo. Solo in tempi recenti (XX secolo) gli studiosi sembrano aver raggiunto un \"consenso\" sul fatto che il navigatore sia nato da una famiglia genovese e che in qualche localit\u00e0 della provincia di Genova viveva.\nA testimoniarlo non ci sarebbero solo centottanta documenti che depongono a favore di questa tesi (e che sono custoditi all'Archivio di Stato di Genova), ma altra copiosa documentazione sulla quale ha lavorato per quasi tutta la sua vita colui che \u00e8 considerato il maggiore studioso del navigatore, Paolo Emilio Taviani, docente, partigiano, uomo politico e statista della Democrazia Cristiana degli anni sessanta.\nIn realt\u00e0, sono diverse le localit\u00e0 liguri - ma non solo liguri - che rivendicano la nascita del navigatore.\nVa rilevato comunque che, nonostante i molti dubbi biografici ancora esistenti, Colombo rimane curiosamente uno dei personaggi storici del tardo medioevo di cui si possiede la maggior mole di materiale iconografico, tanto sul piano pittorico quanto su quello scultoreo.\nL'autore portoghese dos Santos in un'intervista ha dichiarato di considerarsi uno scrittore e non uno storico, e di essersi limitato a \"portare nell'arena pubblica\" (del contesto letterario) \"un dibattito accademico\" in atto da sempre. Non a caso, lo stesso dos Santos rilancia nel suo libro una teoria attribuita a Fernando, il figlio spagnolo di Colombo. Secondo costui, la famiglia del padre era originaria del piacentino.\nStando a tale assunto, non si dovrebbe escludere a priori che Cristoforo fosse nativo di quella specifica zona. Ma - ricordano storici contemporanei - questa tesi, come altre tendenti a negare la genovesit\u00e0 del navigatore - \u00e8 riferibile prettamente alle origini della madre di Colombo.\nSenza considerare che, aggiungono i medesimi storici (che lamentano, fra l'altro, una parzialit\u00e0 delle fonti citate per il proprio lavoro da dos Santos), queste teorie sono state nel tempo pi\u00f9 volte rimaneggiate e interpolate fino a trarne differenti versioni."}
{"id": "1197687", "revid": "1543377", "url": "https://it.wikipedia.org/wiki?curid=1197687", "title": "Morgan Spurlock", "text": "Biografia.\n\u00c8 conosciuto soprattutto per il documentario del 2004 \"Super Size Me\", nel quale dimostra gli effetti negativi sulla salute derivanti dal sistematico consumo di pasti presso ristoranti della catena multinazionale McDonald's, mangiando per 30 giorni 3 pasti al giorno presso questi fast food.\nSpurlock \u00e8 anche produttore esecutivo e protagonista del reality show statunitense \"30 Days\", ispirato proprio dall'esperimento a cui si \u00e8 sottoposto. Spurlock si \u00e8 laureato con un Bachelor of Fine Arts in cinema alla scuola Tisch School of the Arts della New York University nel 1993. Durante le riprese di \"Super Size Me\" il regista ha messo in gioco la propria salute: il suo fisico ha retto a malapena lo sforzo alimentare di una dieta a base di prodotti del McDonald's.\nIl secondo documentario di Spurlock, \"Che fine ha fatto Osama Bin Laden?\" (2008), segue la gestazione del suo primogenito mentre egli \u00e8 impegnato nella ricerca del nascondiglio di Osama Bin Laden in diversi paesi mediorientali. Il quarto documentario di Spurlock si chiama \"Come ti vendo un film\" (2011) e parla di come le grandi compagnie mettono nei film i loro spot pubblicitari. Dopo il suo film-documentario \u00e8 ', un documentario che racconta la storia della boy band anglo-irlandese One Direction. Nel 2017 gira un altro film sulla grande industria alimentare, ', dove vuole fare capire al suo pubblico in che modo l\u2019industria del pollo, o \"Big Chicken\" (catene come Tyson, Perdue, Pilgrim\u2019s, Koch Foods), ci prenda in giro facendoci credere di mangiare \u201cnaturale\u201d, e come questo settore multimiliardario stia distruggendo le vite degli allevatori."}
{"id": "1197689", "revid": "287204", "url": "https://it.wikipedia.org/wiki?curid=1197689", "title": "Mazapegul", "text": ""}
{"id": "1197692", "revid": "9475983", "url": "https://it.wikipedia.org/wiki?curid=1197692", "title": "Ernesto che Guevara", "text": ""}
{"id": "1197693", "revid": "857138", "url": "https://it.wikipedia.org/wiki?curid=1197693", "title": "Linea mediana", "text": "In tipografia, la linea mediana \u00e8 la linea che determina l'altezza massima delle lettere minuscole di un font che non hanno tratti ascendenti. La distanza tra la linea di base (\"baseline\" in figura) e la \"linea mediana\" (mean line in figura) \u00e8 detta \"altezza della x\" (x-height) o \"parte mediana\"."}
{"id": "1197694", "revid": "152717", "url": "https://it.wikipedia.org/wiki?curid=1197694", "title": "Alexandra Jamieson", "text": ""}
{"id": "1197701", "revid": "123463300", "url": "https://it.wikipedia.org/wiki?curid=1197701", "title": "Isabella d'Asburgo", "text": "Biografia.\nIsabella era la seconda figlia di Filippo il Bello, e di sua moglie, Giovanna di Castiglia. \nMatrimonio.\nLa sua fortuna, i suoi diritti di successione e le sue connessioni la resero una preziosa pedina nel mercato del matrimonio reale. Il re di Danimarca aveva inizialmente intenzione di sposare la sorella maggiore Eleonora, ma gli Asburgo consideravano Eleonora troppo preziosa per il trono di Danimarca, pertanto, Isabella \u00e8 stata scelta per il re danese.\nIsabella spos\u00f2, appena tredicenne, Cristiano II di Danimarca per procura il 11 luglio 1514. Isabella assecond\u00f2 le ambizioni politiche degli Asburgo verso i paesi nordici. Un anno dopo il matrimonio, l'arcivescovo di Nidaros \u00e8 stato inviato per accompagnarla a Copenaghen. Il matrimonio fu ratificato il 12 agosto 1515.\nRegina.\nIncoronata regina di Danimarca con il nome di Elisabetta ebbe, all'inizio, un rapporto poco sereno con Cristiano sia per la diversit\u00e0 della lingua e degli usi sia per la continuazione della relazione, ora adulterina, del marito con la sua amante Dyveke Sigbritsdatter. Anche la madre di Dyveke, Sigbrit Willoms, fu influente a corte e Isabella ebbe meno influenza di entrambe. La tempestiva quanto opportuna morte di Dyveke, nel 1517, forse per un complotto istigato dall'imperatore Massimiliano I, nonno di Isabella, risolse ogni problema coniugale. L'avvelenamento sarebbe avvenuto con il coinvolgimento di un nobile, Torben Oxe, che, nonostante la sua colpevolezza non fosse stata provata, fu condannato a morte.\nPerdita della corona.\nNel 1523 gli svedesi si ribellarono contro Cristiano II sotto la guida di Gustavo Vasa che si proclam\u00f2 re e nel marzo dello stesso anno una sollevazione di nobili danesi pose sul trono di Danimarca suo zio, il duca Federico. Il 13 aprile, considerata perduta la propria causa e avendo capitolato, Cristiano II abbandon\u00f2, con la famiglia, la Danimarca per andare, con la nave \"El Le\u00f3n\", nei Paesi Bassi ospiti di Margherita d'Asburgo.\nPrima della partenza il nuovo re di Danimarca Federico scrisse a Isabella, con la cui famiglia imperiale voleva rimanere in buoni rapporti, una lettera in tedesco, la lingua di Isabella, offrendole di restare in Danimarca sotto la sua protezione e con una ricca pensione. Isabella gli rispose, con una toccante lettera in latino, \nElla dimostr\u00f2 con la sua decisione la propria lealt\u00e0 e fedelt\u00e0 al marito.\nIsabella non sarebbe pi\u00f9 tornata in Danimarca: la sua salute, gi\u00e0 precaria, peggior\u00f2 rapidamente. Mor\u00ec il 19 gennaio 1526 a Zwijnaarde, nei pressi di Gand, all'et\u00e0 di soli venticinque anni.\nDiscendenza.\nIsabella e Cristiano ebbero sei figli:"}
{"id": "1197706", "revid": "115533", "url": "https://it.wikipedia.org/wiki?curid=1197706", "title": "Hughes 369/500", "text": ""}
{"id": "1197720", "revid": "339392", "url": "https://it.wikipedia.org/wiki?curid=1197720", "title": "Militia Templi - Christi Pauperum Militum Ordo", "text": ""}
{"id": "1197721", "revid": "287204", "url": "https://it.wikipedia.org/wiki?curid=1197721", "title": "Javier Sard\u00e0", "text": "Inizi\u00f2 la sua carriera come cronista musicale pubblicando i suoi articoli su diversi giornali spagnoli come \"Catalunya Express\", \"Avui\", \"El Noticiero\" o \"Mundo Diario\". A 19 anni inizi\u00f2 a lavorare a Radio Nacional de Espa\u00f1a a Barcellona, dove nel 1989 viene nominato capo programmazione.\nNel corso della sua carriera ha alternato la conduzione di programmi radiofonici a quelli televisivi; la sua carriera sul piccolo schermo cominci\u00f2 nel 1990 con la conduzione di \"Juego de ni\u00f1os\" trasmesso dalla rete TV3, successivamente condusse i programmi \"Ol\u00e9 tus v\u00eddeos\", \"Tot per l'audi\u00e8ncia\", \"Sembla mentida\", \"Todos somos humanos\" e \"Moros y cristianos\", tuttavia il suo programma pi\u00f9 famoso resta \"Cr\u00f3nicas marcianas\" trasmesso da Telecinco dal 1997 al 2005 che \u00e8 stato uno dei programmi pi\u00f9 seguiti in assoluto della notte televisiva spagnola e che lo ha definitivamente consacrato come uno dei presentatori spagnoli pi\u00f9 amati. \nNel 2007 e nel 2008 presenta su Telecinco il programma di viaggi \"Dutifr\u00ed\" dove commentava e mostrava la cultura e le usanze di varie nazioni in tono pseudo-documentaristico e con un pizzico di umorismo, il programma tuttavia ebbe solo due edizioni in quanto successivamente Sard\u00e0 cominci\u00f2 a preparare il suo ritorno al genere dei \"late show\" su Telecinco, progetto che tuttavia non andr\u00e0 mai in porto.\nIl 17 aprile 2009 comincia a presentare \"la tribu\", talk show che andava in onda il venerd\u00ec nel prime time di Telecinco, programma che non ebbe molta fortuna e venne cancellato il 26 maggio del medesimo anno\nPer il programma \"Cr\u00f3nicas Marcianas\", Javier Sard\u00e0 ha ricevuto il premio \"Antena de Oro\" nel 1997, il premio della \"Academia de Televisi\u00f3n\" nel 1999 come miglior conduttore di un programma di intrattenimento e il \"TP de Oro\" nel 1997, 1998, 2002 e 2003."}
{"id": "1197724", "revid": "938", "url": "https://it.wikipedia.org/wiki?curid=1197724", "title": "Vor een verloren soldaat", "text": ""}
{"id": "1197727", "revid": "767487", "url": "https://it.wikipedia.org/wiki?curid=1197727", "title": "Voor een verloren soldaat", "text": "Voor een verloren soldaat (in inglese \"For a Lost Soldier\", \"Per un Soldato Perduto\") \u00e8 un film olandese del 1992 di Roeland Kerbosch, tratto dall'omonimo romanzo autobiografico di Rudi van Dantzig. Racconta la storia di un ragazzino di 12 anni che, inviato lontano dai genitori in Frisia, si innamora di un soldato canadese verso la fine della seconda guerra mondiale.\n\u00c8 stato incluso ne \"L'elenco completo dei 25 film che ci hanno cambiato la vita\" della venticinquesima edizione del Torino GLBT Film Festival del 2010.\nTrama.\nJeroen, un coreografo gay di mezza et\u00e0, sta preparando un balletto per le celebrazioni del 40\u00ba anniversario della liberazione del territorio olandese per opera delle truppe angloamericane; cerca di esprimere i propri sentimenti attraverso questo lavoro e prova a trasmetterli anche ai giovani danzatori ricordando con affetto la storia che lo riguarda.\nRievocando il passato, torna al lontano inverno 1944-45, quando assieme ad altri coetanei maschi e femmine viene inviato dalla madre, che rimane a vivere ad Amsterdam, verso la campagna - per l'esattezza un paesino nei pressi della costa - e cos\u00ec sfuggire ai pericoli incombenti e alla penuria di beni di prima necessit\u00e0 per colpa della guerra. Adesso che il cibo \u00e8 tornato ad essere disponibile la tessera annonaria non gli serve pi\u00f9; Jeroen ha 12 anni ed \u00e8 andato ad abitare da una famiglia di pescatori di anguille, tutte brave persone buone, gentili e molto religiose. Il ragazzo per\u00f2 fatica ad ambientarsi e continua a soffrire acutamente di nostalgia.\nUn giorno, assieme all'amico poco pi\u00f9 grande Jan, decide di andare in direzione del mare per vedere un velivolo statunitense rovesciatosi ed abbandonato a poca distanza dalla riva. Jan prova a tuffarsi ma durante l'immersione si fa un brutto taglio alla coscia destra, tanto che entrambi immediatamente desistono dal proseguire le perlustrazioni subacquee. L'amico si trova gi\u00e0 nell'et\u00e0 in cui sembra non interessarsi ad altro che alle belle ragazze e mentre se ne sta prono tutto nudo sulla spiaggia Jeroen lo sta ad osservare stranamente assorto.\nMa le cose improvvisamente cambiano quando il villaggio viene liberato dalle truppe canadesi; Jeroen fa cos\u00ec la conoscenza col sergente Walt, un militare poco pi\u00f9 che ventenne il quale subito gli offre della cioccolata. Molto presto tra i due s'instaura una forte amicizia romantica. Inizialmente Walt tratta il ragazzino niente pi\u00f9 che come un fratello minore ma, dopo essersi trovati assieme sotto la doccia ed aver dormito nello stesso letto, il loro rapporto assume anche un'evoluzione pi\u00f9 sensuale, fintanto che non diviene una vera e propria relazione amorosa.\nJeroen impara cos\u00ec, sotto la guida amorevole di Walt, a guidare la jeep e a tenere pulite le armi del soldato. Il padre affidatario, pur consapevole dell'eccessiva - ai suoi occhi - vicinanza esistente tra il ragazzo e il giovane uomo, purtuttavia vedendo Jeroen esser estremamente tranquillo e sereno, non intraprende alcuna iniziativa nei confronti di Walt. Intanto in chiesa il parroco tuona conto le pericolose ed infernali tentazioni della carne e consiglia vivamente alle famiglie di tener le figlie chiuse a chiave in casa e ben lontane dai soldati venuti da oltreoceano e che hanno gi\u00e0 portato in paese dei balli immorali in cui maschi e femmine stanno appiccicati.\nNonostante questo due tra i colleghi di Walt sono riusciti lo stesso ad instaurare una stretta amicizia con delle ragazze; la relazione tra Walt e Jeroen viene nel frattempo silenziosamente e con perfetta naturalezza accettata da tutti i commilitoni. Un giorno viene anche scattata una foto a tutta la famiglia che ospita il ragazzino, agli altri due soldati e alle loro ragazze: dietro, viene messo uno spaventapasseri con la piastrina identificativa di Walt appesa al collo.\nPoco tempo dopo al plotone di Walt viene ordinato di mettersi nuovamente in marcia ed il soldato decide di andarsene senza dire nulla al suo giovanissimo amico, gli dona per\u00f2 i suoi occhiali da sole \"rayban\"; Jeroen, di nascosto, gli aveva gi\u00e0 sottratto una fotografia dal portafoglio per poterla conservarla come un carissimo ricordo.\nVenuto a sapere fortunosamente dalle due \"sorelle adottive\" che i soldati si apprestano alla partenza, Jeroen si precipita con la bicicletta al vecchio albergo in cui alloggiano; \u00e8 per\u00f2 troppo tardi, la porta \u00e8 gi\u00e0 stata sprangata e la jeep e il camion militare scomparsi. Per ulteriore disgrazia, la foto del suo amato Walt conservata nel taschino della camicia, lasciata sotto acquazzone finisce in briciole.\nQuella stessa notte, ricordandosi della targhetta rimasta appesa al collo dello spaventapasseri corre fuori in pigiama e a piedi scalzi nel tentativo di recuperarla, ma non fa in tempo in quanto un corvo gliela porta via: a Jeroen non rimane altro che gettarsi a terra e piangere disperato, tutto inzuppato dalla pioggia che scroscia. Il padre affidatario trovatolo accasciato ed in profondo stato di prostrazione, se lo prende in braccio e lo riconduce dentro casa. Ed ecco il giorno seguente tornare anche la madre di Jeroen: ora che la guerra \u00e8 finita possono finalmente riunirsi di nuovo; l'affido familiare ha cos\u00ec termine.\nSiamo nuovamente tornati negli anni '80 e continuano le prove per il balletto; ad un tratto l'assistente nonch\u00e9 cara amica di Jeroen, la quale \u00e8 a conoscenza di tutta la storia, gli porge una busta: al suo interno l'uomo trova un ingrandimento della targhetta di Walt al collo dello spaventapasseri, tratta dalla vecchia foto conservata sempre gelosamente. Jeroen si rende conto che ora, con i suoi numeri identificativi, potr\u00e0 ritrovare il carissimo soldato per cos\u00ec lungo tempo creduto irrimediabilmente perduto."}
{"id": "1197728", "revid": "339392", "url": "https://it.wikipedia.org/wiki?curid=1197728", "title": "Militia Templi", "text": ""}
{"id": "1197729", "revid": "339392", "url": "https://it.wikipedia.org/wiki?curid=1197729", "title": "Ordine dei Poveri Cavalieri di Cristo", "text": ""}
{"id": "1197730", "revid": "339392", "url": "https://it.wikipedia.org/wiki?curid=1197730", "title": "Christi Pauperum Militum Ordo", "text": ""}
{"id": "1197733", "revid": "767487", "url": "https://it.wikipedia.org/wiki?curid=1197733", "title": "Rui Zong", "text": "Biografia.\nEra l'ottavo figlio dell'imperatore Gao Zong e dell'imperatrice Wu.\nNel febbraio del 684, la madre, l'imperatrice Wu, esautor\u00f2 il fratello pi\u00f9 anziano, Zhong Zong, che tent\u00f2 di imporsi sulla madre e lo incoron\u00f2 imperatore. Rui Zong, tuttavia, era formalmente sotto la podest\u00e0 della madre e non deteneva alcun potere reale. Nell'ottobre del 690 lasci\u00f2 alla madre il trono imperiale che venne proclamata \"imperatore\" (Huang di \u7687\u5e1d), l'unica donna nella storia cinese ad aver ottenuto la carica. Rui Zong venne relegato al ruolo di \"erede al trono\". Negli anni a venire i famigliari dell'imperatrice Wu (dalla famiglia Wu) tentarono di far salire sul trono un erede che portasse lo stesso nome, ma l'imperatrice si oppose. Nell'ottobre del 698, dovendosi confrontare con le invasioni straniere e il malcontento in patria, l'impetratrice Wu fece concessioni agli ufficiali ancora fedeli alla famiglia Li (la casa imperiale Tang detronizzata dalla sovrana) e lasci\u00f2 intuire che un suo successore sarebbe stato un membro della famiglia Li per intercessione della nomina del figlio esautorato, l'imperatore Zhong Zong. In tale occasione a Rui Zong venne attribuito un semplice titolo nobiliare di principe.\nRui Zong visse nei dodici anni successivi lontano dagli intrighi di corte e non fu coinvolto nel colpo di Stato che detronizz\u00f2 l'imperatrice Wu e che restaurava Zhong Zong come imperatore nel 705. I cinque anni di regno di Zhong Zong furono segnati dalla moglie di Zhon Zong, l'imperatrice Wei (\u97cb\u7687\u540e) e dal suo amante Wu Sansi (\u6b66\u4e09\u601d), nipote della defunta imperatrice Wu, che si impose sul debole imperatore. All'inizio di luglio del 710, l'imperatore Zhong Zong mor\u00ec, probabilmente avvelenato dalla principessa Wei che proclam\u00f2 imperatore l'unico figlio ancora vivente, un ragazzino di nome Li Chongmao. Appena due settimane pi\u00f9 tardi, la principessa Tai Ping, la sorella maggiore di Rui Zong, mise a punto un colpo di Stato con l'aiuto del terzo figlio di Rui Zong, Li Longji (il futuro Xuan Zong), che succedette in seguito alla morte della principessa Wei e alla detronizzazione del giovane imperatore. Rui Zong venne reincoronato contro la sua volont\u00e0 il 25 luglio dalla sorella e dal figlio. Li Longji, che si era dimostrato valoroso durante il colpo di Stato, venne nominato principe della corona con il beneplacito del figlio maggiore di Rui Zong.\nNon molto tempo dopo tuttavia gli screzi tra la principessa Tai Ping e Li Longji si fecero pi\u00f9 frequenti. La principessa Tai Ping, che aveva molti sostenitori, aspirava al trono imperiale come la madre, l'imperatrice Wu, aveva fatto. Rui Zong esili\u00f2 la sorella nelle province con l'intento di placare le acque, ma Li Longji, che temeva che la principessa lo ritenesse responsabile del suo esilio e che ne pretendesse l'uccisione, chiese al padre di farla tornare. Nel settembre del 712, un Rui Zong malandato, stanco degli intrighi di corte, abdic\u00f2 in favore del figlio, il principe della corona Li Longji. Improvvisamente fu la principessa Tai Ping, a rischiare di finire vittima del nipote del nuovo imperatore. Preoccupata della decisione di Rui Zong, riusc\u00ec a far cambiare il suo titolo nobiliare in \"Taishang Huang\" (\u592a\u4e0a\u7687, traducibile in \"imperatore ritirato\" o \"imperatore onorario\"), uno status che permetteva a Rui Zong di tenere comunque il controllo effettivo del potere con il nuovo imperatore Xuan Zong che presiedeva solo formalmente alle udienze di corte e alle cerimonie.\nTemendo per il futuro, la principessa Tai Ping tent\u00f2 un nuovo colpo di Stato alla fine di luglio del 713 per esautorare Xuan Zong. Essendo una donna non poteva porsi di persona al comando di un gruppo di militari e quando il colpo di Stato fall\u00ec tutti i suoi sostenitori vennero giustiziati. La principessa fugg\u00ec in un tempio buddhista nelle montagne e torn\u00f2 dopo tre giorni con il permesso di suicidarsi nella sua abitazione. Il 30 luglio, un giorno dopo il colpo di Stato, Rui Zong dichiar\u00f2 ufficialmente la cessione dei pieni poteri al figlio, l'imperatore Xuan Zong. A Rui Zong fu permesso di mantenere il titolo di \"Taishang Huang\" ma visse lontano dalla politica fino alla morte, sopravvenuta tre anni dopo nel 716."}
{"id": "1197734", "revid": "78480", "url": "https://it.wikipedia.org/wiki?curid=1197734", "title": "Magione di San Giovanni al Ponte", "text": ""}
{"id": "1197736", "revid": "767487", "url": "https://it.wikipedia.org/wiki?curid=1197736", "title": "Alexandre Edme, barone di M\u00e9chin", "text": "Fu deputato, prefetto e alto funzionario.\nEsordi.\nNato a Parigi il 18 marzo 1772, figlio di un funzionario al ministero della guerra, fu un fervente partigiano della Rivoluzione francese, entrando nel Club dei Giacobini nel 1790, prima di avvicinarsi alla Gironda, ci\u00f2 che gli procur\u00f2 una condanna alla proscrizione, il 31 maggio 1793.\nLa rivoluzione e l'Impero.\nCarriera nella Francia rivoluzionaria.\nRientr\u00f2 in Francia dopo la caduta del Robespierre il 9 termidoro (27 luglio 1794) e trov\u00f2 subito un impiego, seguendo il Fr\u00e9ron nella sua missione nel Midi nell'anno III (ottobre 1795). Al suo ritorno a Parigi, venne nominato capo del gabinetto del ministro dell'interno, Pierre B\u00e9n\u00e9zech.\nNel luglio 1798, venne inviato a Malta per rimpiazzare il Saint-Jean d'Ang\u00e9ly come commissario esecutivo del Direttorio. Ma, appena raggiunta la nuova destinazione accompagnato dalla moglie (pare assai graziosa), M\u00e9chin fu arrestato a Viterbo nel corso di una sommossa popolare contro il governo giacobino, che dal febbraio occupava Roma. Di tali avvenimenti resta un \"Compendio del mio viaggio e della mia missione in Italia negli anni 1798 e 1799 e relazione degli avvenimenti che hanno avuto luogo a Viterbo dopo il 27 novembre 1798 sino al 28 dicembre seguente. \"Nel 2009 \u00e8 stata rinvenuta a Viterbo una copia manoscritta in italiano di tale resoconto, ora edita da Edizioni Archeoares con il titolo di \"Memorie. Il romanzo della resistenza viterbese nel biennio giacobino (1798-1799), a cura di Fernando Funari (Edizioni Archeoares).\nPrefetto sotto Napoleone.\nRientrato in Francia, venne nominato prefetto delle Landes (anno IX), della Roer (anno X), dell'Aisne (anno XIII), del Calvados (1810). Il 31 dicembre 1809 venne fatto barone dell'Impero.\nLa lunga caduta di Napoleone.\nVenne, nel 1812 la ritirata di Napoleone dalla Russia, la battaglia di Lipsia, il 16-19 ottobre 1813, seguita, il 31 marzo 1814, dalla caduta di Parigi, che costrinse, il 6 aprile l'Imperatore alla abdicazione ed alla successiva stipula del Trattato di Fontainebleau, l'11 aprile.\nM\u00e9chin perse il posto di prefetto: una notizia, pare, ben accolta dalla popolazione del dipartimento giacch\u00e9, dopo una sommossa per il grano, il prefetto era, generalmente, detestato.\nAl principio dei cento giorni, il 6 aprile 1815, divenne prefetto del dipartimento di Ille-et-Vilaine, salvo perdere il posto dopo Waterloo. Un passaggio praticamente obbligato, dal momento che la corte di Luigi XVIII e la Carta 'costituzionale' del 1814 avevano applicato un oblio giudiziario generale per i fatti avvenuti sino al 1814 e, in questo quadro, l'aver ricoperto un incarico pubblico sotto il ritornato Imperatore venne considerato una recidiva.\nLa restaurazione.\nBanchiere e deputato di maggioranza.\nM\u00e9chin, in ogni caso, non sub\u00ec alcuna persecuzione. Anzi, nel 1816 fond\u00f2 una banca privata e, nel 1819, la sua reputazione era gi\u00e0 tanto ristabilita da farsi eleggere, insieme ad altri, deputato del grande collegio dell'Aisne, per il 'partito' liberale.\nI liberali alla maggioranza alla opposizione.\nIl clima politico cominci\u00f2 a cambiare proprio con quelle elezioni del 1819: le potenze della Quadruplice alleanza si inquietarono per il secondo e grande successo ottenuto dai liberali e non ostacolato (se non propiziato) dal re. Tanto da provocare la caduta del primo ministro liberale Dessolles, sostituito dal meno intransigente Decazes. La rottura definitiva fra Luigi XVIII ed i liberali venne il 13 febbraio 1820, con l'assassinio del duca di Berry, figlio del fratello del re, il futuro Carlo X.\nDecazes si dimise il 17 febbraio e venne rimpiazzato dal rientrante duca di Richelieu, affiancato dal Chateaubriand (notevole anti-liberale), agli esteri e dal Vill\u00e8le, leader del 'partito' \"ultra\".\nLuigi XVIII affid\u00f2 al nuovo governo il compito di rovesciare la maggioranza liberale della Camera dei deputati e Richelieu esegu\u00ec celermente: gi\u00e0 a marzo 1820 impose alla Camera l'approvazione di leggi che ristabilivano la censura, con tanto di autorizzazione preventiva, aumentavano i poteri di polizia e riducevano le libert\u00e0 personali. Poi, il 2 giugno ottenne l'approvazione della \"legge del doppio voto\", un abominio giuridico che affidava il 40% dei seggi al quarto pi\u00f9 ricco dell'elettorato, il quale gi\u00e0 aveva votato per il primo 60%. Essa produsse un trionfo degli \"ultra\" alle elezioni del novembre 1820 della Camera dei Deputati. Con conseguente cambio di maggioranza.\nDeputato di opposizione.\nTali elezioni, tuttavia, non interessarono direttamente il M\u00e9chin, in quanto l'art 37 della Carta prevedeva che \"i deputati saranno eletti per cinque anni, e in maniera che la Camera sia rinnovata ogni anno per un quinto\". N\u00e9 si ricordano le sue posizioni in quel periodo di particolare debolezza del 'partito' liberale, condizionato com'era dalla generale indignazione seguita all'assassinio del Berry. E dalla perdita del consenso del re.\nComunque, M\u00e9chin difese con successo il proprio seggio il 25 febbraio 1824 ed ancora il 17 novembre 1827. Mentre la politica nazionale erano dominata dal governo del primo ministro conte di Vill\u00e8le, che si appoggiava ad una maggioranza \"ultra-realista\".\nIn questo periodo M\u00e9chin si distinse come brillante oratore, illustrandosi come uno dei maggiori oppositori del Vill\u00e8le, votando contro le 'leggi straordinarie' (\"lois d'exception\"), una nuova legge elettorale, la conversione delle rendite.\nSostenitore del partito orelanista.\nIn questi anni si avvicin\u00f2 assai barone Sebastiani, anche lui deputato dell'Aisne, e assiduo frequentatore del \"Palais-Royal\" (la residenza parigina del duca di Orl\u00e9ans, il futuro Luigi Filippo.\nSenza dubbio M\u00e9chin fu tra i primi ad immaginare di sostituire quest'ultimo al nuovo re Carlo X, noto reazionario, con il corollario di una nuova carta costituzionale, pi\u00f9 liberale di quella del 1814, allora vigente.\nProgrammi di colpo di Stato.\nGi\u00e0 nel 1823, quando Luigi XVIII, ottenuto il consenso delle potenze della Quintuplice Alleanza al Congresso di Verona, organizz\u00f2 la Spedizione di Spagna, per troncare il governo liberale che governava la Spagna e reinstallare il governo assolutistico di Ferdinando VII, M\u00e9chin fu tra coloro che scommisero su un contraccolpo interno, in Francia. Egli previde che la partenza dell'esercito per una causa tanto anti-liberale, avrebbe potuto causare la caduta di Luigi XVIII e sugger\u00ec l'idea di affidare, in tal caso, la Luogotenenza del regno di Francia al duca di Orl\u00e9ans, \"in virt\u00f9 di una invocazione espressa da una parte delle Camere ed da un certo ordine di militari, di funzionari e di cittadini\". In pratica, un colpo stato.\nDi tale progetto \u00e8 restata traccia in una lettera di M\u00e9chin al de Girardin. N\u00e9 gli eventi hanno consentito di valutare se essa corrispondesse ad una reale pianificazione. L'episodio \u00e8, per\u00f2, estremamente interessante, in quanto esso si riferiva ad uno scenario molto simile a quello effettivamente realizzatosi nel 1830, con la Rivoluzione di luglio. L\u00ec per l\u00ec non si ebbero esiti, in quanto la Spedizione di Spagna si rivel\u00f2 un trionfo per l'esercito francese e per i Borbone, che consent\u00ec al Vill\u00e8le ed al Chateaubriand di completare il reingresso della Francia nel consesso delle grandi potenze.\nL'ultimo decennio dei Borbone.\nSeguirono lunghi anni di vita parlamentare, nel corso dei quali M\u00e9chin trov\u00f2 anche il tempo di pubblicare una traduzione delle \"Satire\" di Giovenale, stampate nel 1827.\nLa caduta dei Borbone.\nL'indirizzo dei 221.\nIl vero momento di gloria della vita del M\u00e9chin venne il 18 marzo 1830, allorch\u00e9 la Camera dei deputati vot\u00f2, con il suo concorso, il cosiddetto \"Indirizzo dei 221\", con il quale la maggioranza liberale eletta nel 1830 espresse la propria richiesta a Carlo X di sostituire il ministero del conservatore principe di Polignac con uno pi\u00f9 affine alle nuove Camere.\nSubito dopo l'adozione, M\u00e9chin si precipit\u00f2 al \"Palais-Royal\" per comunicare il felice esito al duca di Orl\u00e9ans, evidentemente gi\u00e0 addentro alla cosa.\nLe ordinanze di Saint-Cloud.\nCarlo X e Polignac reagirono dissolvendo nuovamente l'assemblea, il 16 maggio 1830. Ma, nella sorpresa generale, i liberali vinsero le elezioni del 23 giugno e del 19 luglio. In soprannumero, i liberali si videro attribuire 274 seggi, ossia 53 pi\u00f9 di quanti ne avessero prima della dissoluzione. L'inossidabile M\u00e9chin venne rieletto il 23 giugno, con 251 voti su 344 e 44 non partecipanti.\nDi fronte alla sconfitta il re e Polignac decisero di forzare la mano alle Camere, applicando l'art. 14 della Carta che specificava come \"il re \u2026 fa i regolamenti e le ordinanza necessarie per \u2026 la sicurezza dello Stato\". Si tratta di una riserva particolarmente estesa, in quanto non condizionata ad alcuna successiva sanzione parlamentare. I due stilarono, quindi, le ordinanze di Saint-Cloud che scatenarono la Rivoluzione di Luglio e la seconda caduta dei Borbone.\nLa Rivoluzione di Luglio.\nM\u00e9chin vi ebbe un ruolo non secondario, appoggiando il 29 luglio la proposta del Guizot di creare una \"commissione municipale provvisoria\" incaricato di assicurare il governo della capitale 29 luglio 1830 e partecipando, il 30 luglio, alla delegazione che si rec\u00f2 al castello di Neuilly per 'scongiurare' il duca di Orl\u00e9ans di accettare la luogotenenza generale del Regno (come gi\u00e0 sperato nell'ormai lontano 1823).\nLa Monarchia di Luglio.\nCon la Monarchia di Luglio M\u00e9chin venne subito nominato prefetto dell'importantissimo dipartimento del Nord. Ci\u00f2 che lo costrinse a dimettersi e ricandidarsi, venendo rieletto il 20 dicembre 1830, con 268 voti su 342 votanti.\nQuesta elezione fu per\u00f2 l'ultima, in quanto M\u00e9chin poteva ora aspirare ad incarichi di ben altra grandezza. Non si ripresent\u00f2 alle elezioni del 1831 e venne nominato Consigliere di Stato.\nTenne l'incarico sino al 12 maggio 1840. Ma fece in tempo a sopravvivere alla caduta della Monarchia di Luglio, il regno che aveva contribuito a creare: mor\u00ec, infatti, a Parigi, il 20 settembre 1849."}
{"id": "1197738", "revid": "78480", "url": "https://it.wikipedia.org/wiki?curid=1197738", "title": "Magione di Poggibonsi", "text": ""}
{"id": "1197739", "revid": "287204", "url": "https://it.wikipedia.org/wiki?curid=1197739", "title": "Henndorf", "text": ""}
{"id": "1197741", "revid": "110157", "url": "https://it.wikipedia.org/wiki?curid=1197741", "title": "Henndorf am Wallersee", "text": "Henndorf am Wallersee \u00e8 un comune austriaco di 4\u00a0883 abitanti nel distretto di Salzburg-Umgebung, nel Salisburghese. Immerso in un contesto naturalistico ameno e legato turisticamente a Salisburgo, vanta un centro storico ben conservato.\nGeografia fisica.\nHenndorf am Wallersee sorge circa 12\u00a0km a est di Salisburgo. Il paese si affaccia sul lago Wallersee e a sud del territorio comunale si estende la grande foresta del Salzkammergut. Da Eugendorf \u00e8 divisa da un torrente che sfocia nel lago; le maggiori alture nel comune sono la Gro\u00dfe Plaike (1.033\u00a0m), la Steinwandl e la Zifanken (897\u00a0m).\nStoria.\nLe prime notizie riguardo Henndorf am Wallersee risalgono al VI secolo. Il significato del toponimo \"Henndorf\" (\"Villaggio della gallina\") \u00e8 espresso anche nello stemma.\nGeografia antropica.\nSuddivisioni amministrative.\nIl territorio comunale \u00e8 ripartito in nove comuni catastali (tra parentesi la popolazione al 1\u00ba gennaio 2001): Berg (209), Enzing (58), Fenning (190), Hankham (86), Hatting (16), Henndorf am Wallersee (3\u00a0742), Hof (152), Oelling (127) e Wankham (67).\nInfrastrutture e trasporti.\nA livello autostradale, lo svincolo pi\u00f9 vicino \u00e8 quello di Thalgau, a 7\u00a0km di distanza, sulla A1 West Autobahn (Vienna-Linz-Salisburgo-Monaco di Baviera).\nHenndorf am Wallersee non ha una stazione ferroviaria propria, e lo scalo delle Ferrovie federali austriache di \"Wallersee\" serve per principalmente l'area settentrionale del lago omonimo. La stazione pi\u00f9 vicina, quindi, risulta quella di Eugendorf. A circa 7\u00a0km dal paese, nei pressi dello svincolo autostradale di Thalgau, Henndorf am Wallersee poteva contare su due stazioni (Enzerberg e Irlach, frazioni di Thalgau) situate sulla ferrovia a scartamento ridotto (760\u00a0mm) Salzkammergut-Lokalbahn (o Ischlerbahn) che congiungeva Salisburgo a Bad Ischl attraversando i laghi Mondsee e Wolfgangsee. Tale linea venne chiusa nel 1964."}
{"id": "1197748", "revid": "712828", "url": "https://it.wikipedia.org/wiki?curid=1197748", "title": "Onda Bluetz", "text": ""}
{"id": "1197764", "revid": "729019", "url": "https://it.wikipedia.org/wiki?curid=1197764", "title": "Torre Sant'Antonio", "text": "La Torre di Sant'Antonio \u00e8 una torre d'avvistamento risalente al XIII secolo vicino a Santa Caterina dello Ionio, in Calabria. Viene detta anche torre \"cavallara\" perch\u00e9 era presidiata da due guardie (ognuno detto Cavallaro, da cui il cognome diffuso) che, a cavallo, perlustravano a turno il litorale. Serviva per l'avvistamento delle flottiglie di pirati (balcanici, greci, anatolici) provenienti dal mare. I segnali di pericolo erano diffusi con fumo e fiamme (di notte) accese sulla sommit\u00e0. Se la datazione \u00e8 precisa, la Torre \u00e8 la prima (o una delle prime) sulla costa ionica meridionale, e precede le torri angioine e durazzesche similari, della fine del secolo XIV. \nDescrizione.\nLa torre \u00e8 cilindrica con un diametro di sette metri, ha subito, nel tempo delle modificazioni e per come dice Vittorio Faglia \u201c\"\u2026 delle ingenue manipolazioni\u2026\"\u201d, ma sono state rispettate ugualmente le sue caratteristiche costruttive, tra cui i merletti, le aperture, la scala esterna ed il colore dell'intonaco. La torre \u00e8 sottoposta la vincolo monumentale e paesistico, con un'ampia zona di rispetto non edificabile. La torre \u00e8 di propriet\u00e0 privata, ed oggi \u00e8 utilizzata come resort in un'area fortemente turistica.\n\u00c8 collocata vicina al mare, a ridosso della torre a pianta circolare \u00e8 presente la rimessa per i cavalli, che venivano utilizzati dalle guardie per avvisare il villaggio situato sulla collina dell'arrivo dei pirati. Al complesso originari sono stati aggiunti altri due fabbricati. La torre \u00e8 in collegamento visivo con due torri andate distrutte, torre Manno a nord e, a sud, con torre di Castillace la cui presenza \u00e8 riportata solo sulla carta IGM.\nStoria.\nIl Faglia elenca i torrieri che l'hanno vigilata, partendo dall'anno 1576 con il torriero Tropiano Francesco, nel 1599 il torriero Contestabile Francesco, nel 1613 compare nella carta di Mario Cartaro, nel 170 la custodisce il torriero Sebastiano Burgese, dopo il terremoto del 1638 compare nell'elenco del Blanch, che la ispezione e riporta che: \u201c\u2026 abbattuta dai turchi prima del terremoto, necessitano 300 ducati\u2026\u201d, nel 1777 \u00e8 custodita dagli invalidi (persone che non hanno la qualifica di torrieri) ed ha bisogno di accomodi, nel 1778 \u00e8 visitata dall'abate Saint De Non che la ricorda per le \u2018pulci\u2019, nel 1810 \u00e8 utilizzata nell'ordinamento doganale. Dal libro \"La frontiera di pietra\" di Cataldo Vincenzo, riporta: \u201c\"\u2026 Nel territorio di S. Caterina era posizionata la torre S. Antonio. Nel 1576 la funzione di caporale e di cavallaro era esercitata da Francesco Tropiano (Giuseppe Failla il compagno), nello stesso anno l'assistente veniva surrogato con Filippo Puccio. Nel 1577 gli incarichi furono riconfermati. Capitano nel 1558 era Giovan Francesco Contestabile col soldato Minico Sergi; nel 1598 ritroviamo ancora il caporale Contestabile col soldato Minico Sergi; nel 1616 Sebastiano Borgese e Domenico Ragheli; nel 1707 Giovan Pietro Tuccio e Andrea Mantegna. Sempre nel 1707 avveniva la sostituzione del compagno con Domenico Cerami. Nel \u2018Quadro\u2019 la torre appariva diruta, sebbene sorvegliata da due torrieri\u2026\"\u201d\nDal libro \"Viaggio Pittoresco\" scritto dall'abate Jean Claude Richard de Saint-Non, un viaggiatore del Grand Tour, che nel 1778 con un seguito di incisori, pittori, architetti, visita il Regno delle due Sicilie compresa la Calabria alla ricerca ed attratto dai fasti della Magna Grecia come Kroton, Sybaris, Locri Epizefiri, Kaulon, in un viaggio per immortalare scorci pittoreschi di cui ci lascer\u00e0 35 vedute della Calabria, tutte acquerellate a mano. L'abate De Saint-Non visita la torre San Antonio, quando attraversa il tratto di costa, che va da Scyllatium fino a Locri, nella Calabria Ultra e la descrive con le seguenti parole: \u201c\"\u2026La contrada che percorremmo era piantata ad oliveti, a ficheti e a gelseti mori da cui si raccoglievano le foglie per i bachi da seta, che essi ricevevano al momento della monta; ne ho visti molti impianti presso i contadini: essi li tengono nei loro granai su graticci di canne, tappezzati di felce, e buttano con la cattiva foglia tutti quelli che non sono vigorosi, o che ritardano sugli altri al cambiamento di pelle. Il vantaggio e la dolcezza del clima non obbligando a raccogliere le foglie con precauzione, e a darle, come in Francia, spesso appassite e umide, rendono i bachi molto pi\u00f9 forti e ben pi\u00f9 facili da curare...\"\u201d Il de Saint-Non continua citando la torre San Antonio: \u201c\"\u2026 Arrivammo col sole calante, dopo una giornata pi\u00f9 fatigante che lunga, alla Torre San Antonio, dove non trovammo che una vecchia torre, e una piccola cappella edificata accanto. La torre era talmente occupata dalle pulci che s'erano impossessate prima di noi, che furono le pi\u00f9 forti, e ci obbligarono a trincerarci nella cappella, dove fummo felicissimi di trovare asilo. Vi accendemmo del fuoco per far cuocere il pesce che avevamo acquistato da alcuni pescatori che lo prendevano al nostro arrivo, e fatta la nostra cena, non avendo altro letto che i nostri mantelli, ci arrangiammo del nostro meglio sui gradini dell'altare per passarvi la notte. L'indomani, viaggiammo sognando lungo il bordo del mare\u2026\"\u201d\nLa Torre di S.Antonio diviene nell'800 sede centrale di un borgo marinaro con attracchi delle navi. \nIl borgo si collocava all'interno di una fortificazione ed era formato dalla Torre di S.Antonio, dalla chiesetta di Porto Salvo e da una serie di case di pescatori alcune delle quali ancora conservate. \nLe immagini di tale fortificazione sono visibili all'interno del Codice Romano-Carratelli\nIl borgo viveva principalmente di pesca, agricoltura e commercio dell'acqua come si pu\u00f2 vedere dalla documentazione del Catasto onciario di Torre S.Antonio\nA fine '800 fu acquistata dalla famiglia Badolato, dalla vendita da parte del nuovo Regno d'Italia delle propriet\u00e0 del demanio borbonico. Oggi il complesso composto dall'antica Torre cavallara e la rimessa dei cavalli, pi\u00f9 i due fabbricati costruiti nei primi del novecento sono propriet\u00e0 degli eredi di Francesco, Isabella ed Elio Badolato\nOggi la torre \u00e8 propriet\u00e0 di privati."}
{"id": "1197777", "revid": "43530", "url": "https://it.wikipedia.org/wiki?curid=1197777", "title": "Vinil acetato", "text": ""}
{"id": "1197781", "revid": "43530", "url": "https://it.wikipedia.org/wiki?curid=1197781", "title": "AcOH", "text": ""}
{"id": "1197783", "revid": "43530", "url": "https://it.wikipedia.org/wiki?curid=1197783", "title": "Gruppo alchilico", "text": ""}
{"id": "1197787", "revid": "859693", "url": "https://it.wikipedia.org/wiki?curid=1197787", "title": "Cailifo", "text": "Il cailifo (\u8521\u674e\u4f5b, Choylifut) \u00e8 uno stile di arti marziali cinesi del sud. \u00c8 una sintesi creata nel 1836 da Chen Xiang \u9673\u4eab (pi\u00f9 conosciuto nella pronuncia Cantonese Chan Heung) partendo dall'insegnamento di tre maestri: Li Youshan \u674e\u53cb\u5c71; Cai fu \u8521\u8914; Chen Yuanhu \u9673\u9060\u8b77. Il nome dello stile deriva proprio dai primi due maestri con l'aggiunta di Fo \u4f5b per sottolineare la devozione al buddismo (\"Fo\" \u00e8 il termine che indica Buddha nella lingua cinese). Esso contiene elementi di arti marziali sia del Sud che del Nord della Cina: si dice che utilizzi le posizioni ed i metodi di spostamento degli stili del Nord e i metodi di braccia degli stili del Sud.\nIl nome viene reso in pronuncia Cantonese in modi differenti: Choylifut, Choi Lei Fut , ecc. Habersetzer utilizza Choy Lee Fut e Tsai Lee Fo. Lee Koon-Hung usa Choy Lay Fut.\nSecondo Xie Furui e Wang Wenjing questo stile \u00e8 anche detto \"Nanquan Beipai Hua\" (\u5357\u62f3\u5317\u6d3e\u5316, Pugilato del Sud che si trasforma in Scuola del Nord) ed essi asseriscono che negli ambienti di Wushu si dice \"Bei You Taiji, Nan You Cailifo\" (\u5317\u6709\u592a\u6781\u3001\u5357\u6709\u8521\u674e\u4f5b, A Nord hanno il Taiji, al Sud hanno il cailifo).\nOrigini.\nIl cailifo \u00e8 stato creato da Chen Xiang (\u9648\u4eab, 1806-1875) nel villaggio Jingmeicun (\u4eac\u6885\u6751) dell'area amministrativa di Xinhui (\u65b0\u4f1a), nel distretto di Jiangmen (\u6c5f\u95e8), nella provincia di Guangdong.\nSecondo l'articolo \"Sanquan Hebi Cailifo\" Chen Xiang a quindici anni segu\u00ec gli insegnamenti di un discepolo laico di Shaolin esperto di Hongfoquan (\u6d2a\u4f5b\u62f3).\nNel 1823, Chen Xiang onor\u00f2 come maestro Li Youshan (\u674e\u53cb\u5c71), famoso esperto di Lijiaquan del Guangdong. Dopo quattro anni, con l'approvazione del maestro Li, Chen si rec\u00f2 a praticare con Cai Fu (\u8521\u798f) alla localit\u00e0 Baiheguan (\u767d\u9e64\u89c2) presso la montagna Luofushan (\u7f57\u6d6e\u5c71). Dopo una decina d'anni Chen Xiang diede vita ad una nuova scuola a cui diede il nome di Cailifoquan (\u8521\u674e\u4f5b\u62f3) in onore degli stili da cui proveniva.\nPer Habersetzer Chen Xiang ricevette l'insegnamento di uno zio, Chen Yuanhu (\u9648\u8fdc\u62a4), per dieci anni, da Li Youshan apprese anche medicina tradizionale e si present\u00f2 da Cai Fu con una raccomandazione di Li. Sempre secondo questa fonte Cai Fu gli insegn\u00f2 lo stile Hongjiaquan di Shaolin. Diversa la cronologia degli avvenimenti secondo quanto racconta Lee Koon-Hung: il primo insegnante di Chen Xiang sarebbe stato Cai Fu, che era un monaco Shaolin. In seguito, Cai Fu, avrebbe introdotto Chen Xiang presso Li Youshan per apprendere il Lijiaquan. Questa esperienza dur\u00f2 8 anni. Li Youshan spinse quindi Chen ad andare a studiare il Fojiaquan presso il monaco buddista Erba Verde (Qingcao Heshang, \u9752\u8349\u548c\u5c1a).\nSecondo alcuni Chen Yuanhu fu allievo di un discepolo laico di Zhishan Chanshi (\u81f3\u5584\u7985\u5e08), nel tempio Guangxiaosi (\u5149\u5b5d\u5bfa) di Canton. In seguito avrebbe preso come maestro il monaco buddista Duzhang (\u72ec\u6756\u548c\u5c1a) del tempio Chaansi (\u8336\u5eb5\u5bfa) in Waihai (\u5916\u6d77) nell'area di Xinhui, che gli avrebbe trasmesso il Fojiaquan.\nSecondo questo racconto Chen Yuanhu raccomand\u00f2 Chen Xiang a Li Youshan che era allievo di Zhishan (\u81f3\u5584) e viveva in Qibao (\u4e03\u5821) nell'area di Xinhui.\nPer Pan Shunsui e Liang Da Chen Xiang avrebbe appreso da Cai Fu il Fojia Xinfa (\u4f5b\u5bb6\u5fc3\u6cd5), lo Shaolin Neiwai Baguaquan (\u5c11\u6797\u5185\u5916\u516b\u5366\u62f3) e la medicina tradizionale.\nLa trasmissione.\nLa fondazione del Cailifo \u00e8 datata nel 1836. Chen Xiang ebbe numerosissimi allievi tra cui Chen Anbo (\u9648\u5b89\u4f2f), Chen Guanbo (\u9648\u5b98\u4f2f), Long Zicai (\u9f99\u5b50\u624d), Zhang Yan (\u5f20\u708e), solo per citarne alcuni, che appartengono quindi alla seconda generazione.\nNel 1838 Chen Xiang ed i suoi discepoli furono incaricati dal governatore di Canton Lin Zexu (\u6797\u5219\u5f90) di presidiare Humen (\u864e\u95e8) per stroncare l'ingresso di carichi di oppio nel Paese. A seguito della sconfitta cinese nella prima guerra dell'oppio, Lin Zexu venne rimosso dal suo incarico e Chen Xiang si ritir\u00f2 a vita privata nel proprio villaggio natale. \nNel 1845 Chen Xiang fond\u00f2 in Jingmeicun la \"Cailifo Hongsheng Zong Guan\" (\u8521\u674e\u4f5b\u6d2a\u5723\u603b\u9986,Palestra Generale del Saggio Hong del Cailifo) e la \"Sala dei Fondatori\"(\u7956\u5e08\u5802, Zushitang).\nAllo scoppio della Rivolta dei Taiping (Taiping Tianguo, \u592a\u5e73\u5929\u56fd) alcuni praticanti di Cailifo si unirono ad essa. In particolare Feng Yunshan (\u51af\u4e91\u5c71), Re del Sud dei Taiping, era stato allievo di Long Zicai (\u9f99\u5b50\u624d) a sua volta discepolo di Chen Xiang. Long Zicai stesso fu un generale nella rivolta. Quando per\u00f2 Zeng Guofan (\u66fe\u56fd\u85e9) reclut\u00f2 in ogni regione la milizia, anche Chen Xiang fu coscritto con l'incarico di ufficiale imperiale. Chen Xiang lasci\u00f2 il proprio villaggio per sfuggire a questo obbligo e si rec\u00f2 a preparare le truppe ribelli.\nQuando i Taiping Tianguo vennero sconfitti, il governo imperiale ricerc\u00f2 tutti coloro che erano stati coinvolti con la rivolta, perci\u00f2 Chen Xiang dovette rifugiarsi ad Hong Kong e poi a Singapore.\nSeconda Generazione.\nQuesti alcuni nomi di personaggi appartenenti a questa generazione: Chen Anbo (\u9648\u5b89\u4f2f), Chen Guanbo (\u9648\u5b98\u4f2f), Long Zicai (\u9f99\u5b50\u624d), Zhang Yan (\u5f20\u708e).\nTerza Generazione.\nQuesti alcuni nomi di personaggi appartenenti a questa generazione:Chen Wenbin (\u9648\u6587\u5f6c), Chen Yaochi (\u9648\u8000\u5880), Chen Zhaoxiong (\u9648\u5146\u96c4), Liang Gui (\u6881\u8d35), Liang Boda (\u8521\u4f2f\u8fbe), Cai Boxiong (\u8521\u4f2f\u96c4), Yan Yaoting (\u989c\u8000\u5ead), Huang Furong (\u9ec4\u798f\u8363), Lei Can (\u96f7\u707f),Ruan Hai (\u962e\u9a87), Li En (\u674e\u6069), Chen Cheng (\u9648\u76db), Chen Zhangmao (\u9648\u957f\u6bdb), Fang Yushu (\u65b9\u7389\u4e66), eccetera.\nQuarta Generazione.\nChen Yunhan (\u9648\u4e91\u6c49), Hu Yunchuo (\u80e1\u4e91\u7ef0), Ou Hanquan (\u533a\u6c49\u6cc9), Chen Huacan (\u9648\u534e\u707f),Chen Yaoyuan (\u9648\u8000\u57a3), Ye Zhaowen (\u53f6\u5146\u6587), Pan Fen (\u6f58\u82ac), Tan San (\u8c2d\u4e09), Zhao Ji (\u8d75\u5409), Liu Zhong (\u5218\u5fe0), eccetera.\nFoshan Hongsheng Guan.\nLa \"Palestra Hongsheng di Foshan\" (\u4f5b\u5c71\u9e3f\u80dc\u9986) \u00e8 stata fondata da Zhang Yan ed \u00e8 stata al centro della diffusione del Cailifo nell'area di questa citt\u00e0.\nLa scuola.\nIl Cailifo insegna numerosi Taolu (forme) a mano nuda, per un totale di 49 sequenze. 10 sono per un livello iniziale (\u521d, Chu); 10 per un livello intermedio (\u4e2d, Zhong); 29 sono per un livello alto (\u9ad8, Gao).\nCuriosit\u00e0.\nNel 1976 \u00e8 uscito il film New Shaolin Boxers, il cui titolo in lingua cinese \u00e8 \"Cailifo Xiaozi\" (\u8521\u674e\u4f5b\u5c0f\u5b50) prodotto da Shaw Brothers. Il film anche intitolato Grand Master of Death \u00e8 stato diretto dal regista Zhang Che (\u5f20\u5f7b). L'interprete principale \u00e8 Alexander Fu Sheng (\u5085\u58f0).\nConversione dei Nomi dei Personaggi e delle Tecniche.\nI nomi dei personaggi, delle tecniche, delle localit\u00e0, ecc., in Cinese sono resi nelle maniere pi\u00f9 disparate. La tabella seguente vuole essere un ausilio per districarsi in questa situazione."}
{"id": "1197791", "revid": "51032", "url": "https://it.wikipedia.org/wiki?curid=1197791", "title": "Prete liprando", "text": ""}
{"id": "1197799", "revid": "2519", "url": "https://it.wikipedia.org/wiki?curid=1197799", "title": "F\u00fcrth (Odenwald)", "text": ""}
{"id": "1197800", "revid": "123533789", "url": "https://it.wikipedia.org/wiki?curid=1197800", "title": "Chi \u00e8 cchiu' felice 'e me!", "text": "Chi \u00e8 cchiu' felice 'e me! \u00e8 una commedia in due atti scritta ed interpretata da Eduardo De Filippo nel 1929.\nLa commedia fa parte delle opere teatrali incluse nella \"Cantata dei giorni pari\", ossia quelle scritte prima e durante la seconda guerra mondiale che si differenziano da quelle composte dal 1945 in poi (\"Cantata dei giorni dispari\") dove l'autore mette in rilievo le conseguenze che il conflitto ha lasciato nella societ\u00e0 italiana.\nQuesta commedia, firmata con lo pseudonimo di \"Molise\", si rif\u00e0 ai temi tradizionali del teatro dialettale napoletano dove \u00e8 pi\u00f9 evidente l'influsso di Eduardo Scarpetta.\nL'opera, scritta nel 1929, sar\u00e0 rappresentata per la prima volta l'8 ottobre 1932 al Teatro Sannazaro di Napoli, e connotata subito da un buon successo di pubblico.\nTrama.\nVincenzo \u00e8 un modesto possidente di campagna che ha regolato tutta la sua vita secondo un preciso e prudente bilancio di entrate e uscite. Non ha mai fatto un passo pi\u00f9 lungo della gamba e ha sposato una giovane e bella donna, Margherita, che la pensa come lui e che segue fedelmente i suoi principi. Chi dunque pu\u00f2 essere pi\u00f9 felice di Vincenzo? Egli ha sempre scansato ogni occasione di pericolo ed \u00e8 convinto che basti organizzare prudentemente la propria vita per evitare ogni disgrazia.\nLa scena iniziale si apre con l'interno della casa di Vincenzo che, dopo la cena, sta tranquillamente fumando la sua pipa seduto all'aperto al fresco della sera. Mentre Margherita sta accudendo alle faccende domestiche, Vincenzo soddisfatto dichiara la sua filosofia di vita: bisogna evitare ogni occasione di pericolo, perch\u00e9, per esempio, andare in citt\u00e0 dove si pu\u00f2 essere investiti da un tram? Meglio starsene tranquillo e pacifico in casa, ma Margherita gli fa osservare che pur in casa potrebbe cadergli in testa una tegola del tetto: allora Vincenzo sposta la sua sedia, anzi rientra in casa per evitare ogni rischio. Ma ecco arrivare la \"tegola\": come una furia irrompe nella casa, inseguito dai carabinieri, il giovane Riccardo che crede di aver ferito a morte durante un litigio un suo creditore e ora minaccia di sparare a Vincenzo se non lo nasconde. Di fronte all'alternativa - possibile galera per complicit\u00e0 o sicura morte - Vincenzo sceglie rapidamente la prima eventualit\u00e0 e nasconde il giovane ai sopravvenuti carabinieri che, conoscendo bene Vincenzo, non sospettano minimamente di lui.\nIn realt\u00e0 Riccardo non \u00e8 un assassino, ha semplicemente ferito il suo creditore ed ora \u00e8 libero di frequentare la casa di Vincenzo per fare la corte a Margherita che non \u00e8 insensibile alle lusinghe amorose del giovane, pur cercando di resistere fieramente. Vincenzo crede che Riccardo lo frequenti perch\u00e9 lo ritiene suo amico per averlo salvato dall'arresto; in realt\u00e0 questi disprezza profondamente la sua meschinit\u00e0 contadina e la sua dabbenaggine. Da quando Riccardo frequenta la sua casa, la vita di Vincenzo \u00e8 cambiata come il giorno dalla notte. Margherita \u00e8 completamente trasformata: non cucina pi\u00f9, non gli cuce neppure un bottone, non gli risponde, \u00e8 sempre nervosa; di questo si lamenta il padrone di casa con il servo, che essendo stato tradito e abbandonato pi\u00f9 volte dalla propria moglie riconosce i sintomi di quello che sta per accadere. Vincenzo pensa invece che la moglie sia malata e, contrariamente a quello che si comincia a mormorare in paese, egli crede alla ferrea fedelt\u00e0 di Margherita ed ha l'occasione di dimostrarlo a tutti, vicini pettegoli compresi; questi sono venuti a visitarlo, essi dicono, per aiutarlo a risolvere la sua crisi matrimoniale, ma in realt\u00e0 per curiosit\u00e0, e ora possono assistere, di nascosto, a un incontro di Riccardo che vuole convincere Margherita ad abbandonare il marito e a fuggire con lui. Margherita resiste e respinge il giovane, e Vincenzo mostra soddisfatto ai paesani di che pasta \u00e8 fatta la moglie: ma ecco che, all'improvviso, inaspettatamente, proprio lei abbraccia e bacia Riccardo.\nLa commedia si chiude mentre Vincenzo, disperato e sconvolto, corre per tutta la casa chiudendo porte e finestre per nascondere l'enorme scandalo alla curiosit\u00e0 schiamazzante ed ilare dei vicini che vogliono vedere quello che sta accadendo al non pi\u00f9 felice marito."}
{"id": "1197801", "revid": "767487", "url": "https://it.wikipedia.org/wiki?curid=1197801", "title": "Ober-Ramstadt", "text": "Ober-Ramstadt \u00e8 una citt\u00e0 tedesca di 15.196 abitanti, situata nel Land dell'Assia."}
{"id": "1197805", "revid": "767487", "url": "https://it.wikipedia.org/wiki?curid=1197805", "title": "Fac\u00e7\u00e3o Central", "text": "Fac\u00e7\u00e3o Central, conosciuto anche solo come FC, \u00e8 un gruppo rap brasiliano originario di San Paolo e in attivit\u00e0 dal 1989. La formazione della band comprende \"Eduardo\" e \"Dum Dum\"."}
{"id": "1197808", "revid": "35813", "url": "https://it.wikipedia.org/wiki?curid=1197808", "title": "Fabrizio Ruffo di Bagnara", "text": ""}
{"id": "1197809", "revid": "124536619", "url": "https://it.wikipedia.org/wiki?curid=1197809", "title": "Buretsu", "text": "Nessuna data certa pu\u00f2 essere assegnata al suo regno, ma si ritiene che abbia governato negli anni a cavallo tra il V ed il VI secolo.&lt;br&gt;Gli eventi e le date che lo riguardano sono riportate negli e nelle , testi che furono compilati all'inizio dell'VIII secolo.\nSecondo alcuni storiografi, pu\u00f2 essere considerato l'ultimo imperatore della prima dinastia che ha regnato in Giappone. Mor\u00ec senza avere avuto figli, ed il suo successore, Keitai, pur avendo tra i suoi antenati l'imperatore \u014cjin, era diventato sovrano di un altro regno e fu considerato il capostipite della nuova dinastia.\nBiografia.\nEra l'unico figlio maschio dell'imperatore Ninken e di . Il suo nome era . Fu nominato erede al trono nel settimo anno del regno del padre. Si distinse per innumerevoli gesti di efferata crudelt\u00e0 e, prima di salire al trono, era solito presiedere i processi in tribunale, comminando punizioni di inaudita ferocia, che spesso eseguiva personalmente.\nNel \"Nihonshoki\", Buratsu viene paragonato al feroce imperatore cinese Di Xin della dinastia Shang, ma il \"Kojiki\" non riporta questa indicazione. Ci sono diverse teorie su questa differenza, alcuni sostengono che attribuirgli gesti folli sia stato fatto per lodare il suo successore, l'imperatore Keitai, e giustificare le circostanze con cui quest'ultimo si impossess\u00f2 del trono. Nei libri di storia scolastici pubblicati prima e durante la seconda guerra mondiale, parte delle informazioni su Buretsu venne intenzionalmente omessa.\nNel 498, alla morte del padre, l'imperatore Ninken, il Heguri no Matori no Omi cerc\u00f2 di impossessarsi del trono, e fu grazie alle milizie del dignitario di corte Otomo no Kanamura no Muraji che l'usurpazione fu sventata. Heguri venne bruciato vivo nella sua casa e Buretsu pot\u00e9 salire al trono nel dodicesimo mese dell'undicesimo anno del regno del padre.\nNon regn\u00f2 con l'attuale titolo imperiale di , che secondo buona parte della storiografia fu introdotto per il regno dell'imperatore Tenmu. Il suo titolo fu , oppure anche \"grande re di Yamato\" (\u30e4\u30de\u30c8\u5927\u738b/\u5927\u541b).\nI clan dell'antica provincia di Yamato, che corrisponde all'attuale prefettura di Nara, costituirono il regno che, nel periodo Kofun (250-538), si espanse conquistando buona parte dei territori delle isole di Honsh\u016b, Ky\u016bsh\u016b e Shikoku. A seguito di tali conquiste, ai sovrani di Yamato fu riconosciuto il titolo di di Yamato. Fu solo a partire dal VII secolo che il \"grande regno\" venne chiamato impero, ed il titolo di imperatore fu esteso a tutti i sovrani precedenti della dinastia.\nQuando sal\u00ec al trono, Buretsu spost\u00f2 la corte nel nuovo palazzo Hatsuse no Namiki a Sakurai, a pochi chilometri dal precedente palazzo imperiale, che si trovava a Tenri, secondo la tradizione che vedeva di cattivo auspicio per un imperatore giapponese risiedere nello stesso palazzo del defunto predecessore.\nNel 499, qualche mese dopo essersi insediato sul trono di Yamato, Buretsu spos\u00f2 Kasuga no Iratsume, che divenne imperatrice consorte ma non riusc\u00ec a dargli alcun erede.\nSecondo il \"Nihongi\", gli unici eventi da ricordare durante il suo regno sono legati ai suoi episodi di follia e di malgoverno. A corte promosse frequenti ubriacature collettive ed am\u00f2 circondarsi di ogni lusso, ma il suo popolo pat\u00ec il freddo e la fame.\nBuretsu mor\u00ec nel suo palazzo imperiale, l'ottavo giorno del dodicesimo mese dell'ottavo anno del suo regno, nel 507. Viene tuttora venerato nel mausoleo \"Kataoka no Iwatsuki no oka no kita no misasagi\" a lui dedicato, che si trova a Nara."}
{"id": "1197811", "revid": "24798", "url": "https://it.wikipedia.org/wiki?curid=1197811", "title": "Terer\u00e8", "text": ""}
{"id": "1197812", "revid": "24798", "url": "https://it.wikipedia.org/wiki?curid=1197812", "title": "Terer\u00e9", "text": ""}
{"id": "1197813", "revid": "24798", "url": "https://it.wikipedia.org/wiki?curid=1197813", "title": "Chimarr\u00e3o", "text": ""}
{"id": "1197815", "revid": "767487", "url": "https://it.wikipedia.org/wiki?curid=1197815", "title": "Aliens vs. Predator 2", "text": "Aliens vs. Predator 2 (\"Aliens vs. Predator: Requiem\") \u00e8 un film del 2007 diretto dai Fratelli Strause.\nIl film \u00e8 uscito negli Stati Uniti il 25 dicembre 2007, in Germania e Australia il 26 dicembre 2007, nel resto dell'UE il 25 gennaio 2008.\nTrama.\nDal cadavere del Predator Scar, infetto alla fine del primo film, fuoriesce un Predalien, Xenomorfo nato da uno Yautja e quindi molto pi\u00f9 forte di uno Xenomorfo nato da un umano. Questi inizia ad attaccare ed uccidere i Predator - Yautja nell'astronave e durante la battaglia uno Yautja distrugge accidentalmente lo scafo facendo precipitare la loro astronave sulla Terra, nella foresta di Gunnison in Colorado. Quasi tutti gli Yautja muoiono; quello che ha distrutto lo scafo tenta di attivare il dispositivo di autodistruzione sul suo braccio per distruggere tutto, ma viene fermato e ucciso dal Predalien. Del tutto ignara di ci\u00f2 che sta per accadere, la citt\u00e0 continua la sua semplice vita. Contemporaneamente Dallas Howard, uscito di prigione, torna nella sua citt\u00e0 e ritrova i suoi amici. Kelly O'Brien torna dalla sua famiglia dopo aver servito nell'esercito. Intanto molti Stringifaccia (che si trovavano nell'astronave Predator e vengono liberati con l'impatto) iniziano a uscire dalle fogne e infettare la gente della cittadina, a cominciare da un cacciatore e da suo figlio.\nNel frattempo il segnale d'allarme lanciato dalla nave dei Predator raggiunge un pianeta lontano contattando Wolf Predator, un cacciatore veterano, il quale si dirige sulla Terra per eliminare ogni traccia dei parassiti. Intanto la polizia indaga su vari eventi che accadono a Gunnison: sempre pi\u00f9 persone spariscono, alcuni vengono ritrovati morti, tra cui un poliziotto scuoiato e appeso a testa in gi\u00f9 su un albero (ucciso da Wolf Predator, che aveva anche attivato il meccanismo di autodistruzione dell'astronave Yautja). Il Predator inizia a uccidere gli Xenomorfi, ma causa involontariamente la distruzione della centrale elettrica, lasciando la citt\u00e0 completamente al buio.\nDurante la notte si susseguono molti eventi, nei quali la gente di Gunnison si riduce da alcune migliaia a poche centinaia: infatti il cacciatore alieno aveva trovato il nido dei suoi avversari nelle fogne, ma essi erano fuggiti ed erano irrotti nelle strade attraverso il terreno, facendo strage di umani, tra cui il marito di Kelly e i compagni di Ricky, fratello di Dallas: la citt\u00e0 viene fatta evacuare, ma la maggior parte dei cittadini viene massacrata dagli Xenomorfi e nulla conta la squadra della guardia nazionale che interviene sul luogo della battaglia. Gli umani e il Predator si trovano inconsapevolmente a combattere insieme gli Xenomorfi con una resistenza accanita e disperata (anche se Wolf Predator si trova costretto ad uccidere in alcune occasioni qualche umano). Tuttavia nessuno riesce ad arginare la loro diffusione, soprattutto a causa del Predalien, il quale \u00e8 capace di infettare una singola persona con pi\u00f9 parassiti, fra le quali le donne incinte dell'ospedale, i cui feti non ancora nati vengono barbaramente uccisi dai bellybuster. Il colonnello Stevens, conscio di ci\u00f2 che sta succedendo, prepara a malincuore un lancio missilistico sulla cittadina per impedire che la lotta fra le due razze aliene dilaghi altrove.\nUn gruppetto di persone, tra cui Dallas e Kelly, tenta intanto di sopravvivere alle due letali specie in lotta. Mentre la maggior parte delle persone tiene testa agli Xenomorfi rinchiudendosi in una fortificazione di veicoli, Dallas, Ricky, Kelly e sua figlia Molly fuggono con un elicottero trovato sul tetto dell'ospedale. Proprio l\u00ec avviene la battaglia finale tra Predator e Predalien, nella quale lo Yautja ad un certo punto si toglie l'elmo e abbandona le armi in segno di rispetto verso il suo degno avversario e inizia ad affrontarlo corpo a corpo, ma proprio mentre si feriscono mortalmente a vicenda, il missile viene lanciato e distrugge l'intera citt\u00e0, eliminando alieni e umani.\nIl gruppetto di Kelly riesce ad allontanarsi ma l'onda d'urto fa precipitare l'elicottero. Tutti e quattro ne escono comunque indenni e vengono recuperati dai militari. Nella scena finale si vede il colonnello Stevens che \u00e8 entrato in possesso di uno dei due cannoni Plasma Caster del Predator e lo mostra ad una donna in penombra, la signora Yutani. Ella \u00e8 colei che di l\u00ec a poco co-fonder\u00e0 la Weyland-Yutani.\nProduzione.\nLa lavorazione \u00e8 iniziata il 25 settembre 2006 a Vancouver cambiandone anche il nome diverse volte.\nDurante le riprese \u00e8 stato necessario realizzare nuovamente tutti i suoni emessi dai Predator, in quanto i campioni di suono originali erano stati perduti o si erano irrimediabilmente danneggiati.\nSi era pensato inizialmente di realizzare la pellicola in 3D, ma il costo troppo alto ha fatto desistere dall'attuare questa idea.\nDistribuzione.\nIl film \u00e8 uscito a fine dicembre 2007 negli Stati Uniti e a gennaio 2008 in Italia. In Italia la visione del film \u00e8 stata vietata ai minori di 18 anni, mentre negli Stati Uniti solamente ai minori di 17 anni non accompagnati. Erano stati chiesti dei tagli, ma la 20th Century Fox ha rifiutato, perci\u00f2 \u00e8 scattato il divieto.\nAccoglienza.\nCostato circa 40 milioni di dollari, \"Aliens vs Predator 2\" ne ha incassati 128 (molto meno rispetto al suo predecessore costatone invece 60) dimostrandosi comunque un successo al botteghino. Tuttavia ha ricevuto pesanti stroncature da parte della critica, registrando un 12% di gradimento su Rotten Tomatoes. Il film ha anche ricevuto durante l'edizione dei Razzie Awards 2007 due nomination come \"Peggior prequel o sequel\" e \"Peggior pretesto per un film horror\"."}
{"id": "1197818", "revid": "12582", "url": "https://it.wikipedia.org/wiki?curid=1197818", "title": "Turritano", "text": ""}
{"id": "1197819", "revid": "47767", "url": "https://it.wikipedia.org/wiki?curid=1197819", "title": "San Marino da Arbe", "text": ""}
{"id": "1197820", "revid": "109721173", "url": "https://it.wikipedia.org/wiki?curid=1197820", "title": "Odi (Bibbia)", "text": "Odi \u00e8 un breve testo scritto in greco aggiunto dalla tradizione cristiana nella versione greca della Bibbia detta Settanta. Le Odi compaiono nei manoscritti a partire dal V secolo: mancano nei codici Vaticano e Sinaitico (IV secolo), ma sono gi\u00e0 presenti nel codice Alessandrino (V secolo). \u00c8 considerato canonico dalla sola Chiesa ortodossa, mentre per le altre confessioni cristiane rappresenta un apocrifo dell'Antico Testamento. Non va confuso con l'apocrifo Odi di Salomone, distinti a loro volta dai Salmi di Salomone.\n\u00c8 una raccolta di 14 inni (13 senza la Preghiera di Manasse) presenti nell'Antico e nel Nuovo Testamento con lievi variazioni testuali. \u00c8 nato probabilmente come compendio ad uso liturgico.&lt;br&gt;\nDieci odi sono tratte dall\u2019Antico Testamento; di cui le prime otto sono le odi che la chiesa greca \naggiunse al Salterio.\nDal Nuovo Testamento sono tratti i cantici conosciuti come \"Magnificat\", \"Benedictus\" e \"Nunc dimittis\"; ma mentre il cantico di Maria (\"Magnificat\") \ne quello di Zaccaria (\"Benedictus\") sono raccolti insieme sotto l\u2019Ode n. 9, il cantico di Simeone (\"Nunc dimittis\") \u00e8 indipendente come tredicesima ode. &lt;br&gt;\nLa quattordicesima ode \u00e8 conosciuta comunemente nella liturgia cristiana e usata ancora oggi come \"Gloria in excelsis Deo\"; si tratta di una creazione della Chiesa antica: \u00e8 attestata, con il nome \ndi \"hymnus angelicus\", gi\u00e0 all\u2019epoca di Papa Telesforo (128-139 d.C.) nel \"Liber Pontificalis\"."}
{"id": "1197821", "revid": "400694", "url": "https://it.wikipedia.org/wiki?curid=1197821", "title": "ODI", "text": ""}
{"id": "1197826", "revid": "75435", "url": "https://it.wikipedia.org/wiki?curid=1197826", "title": "Libro delle Odi", "text": ""}
{"id": "1197827", "revid": "15756", "url": "https://it.wikipedia.org/wiki?curid=1197827", "title": "Luoghi di The Legend of Zelda", "text": "In questa pagina sono elencati i vari luoghi presente nella serie \"The Legend of Zelda\". Tra parentesi sono indicati i nomi dei luoghi della versione italiana di \"\".\nDeath Mountain (Monte Morte).\nIn questa altissima montagna si trovano la \"Goron City\", la \"Dodongo's Cavern\", il \"Fire Temple\", e una \"Great Fairy's Fountain\". Ai suoi piedi si trova il \"Kakariko Village\", una piccola citt\u00e0, protetta dalle guardie del castello di Hyrule. A causa della sua natura vulcanica, sono frequenti le cadute di massi. \u00c8 accessibile solo da un membro della Famiglia Reale, o da un estraneo che abbia una lettera scritta sempre dalla Famiglia Reale.\nGoron City (Citt\u00e0 dei Goron).\nGoron City \u00e8 situata all'interno della \"Death Mountain\". La citt\u00e0 \u00e8 sede dei \"Goron\" e del loro re, Darunia. Quando Link diventa adulto, la citt\u00e0 \u00e8 deserta, ad eccezione di Link-Goron, il figlio di Darunia. Tutti i Goron sono prigionieri nel Fire Temple e destinati a finire in pasto a Volvagia. Se Link promette al Goron di ritrovarli, quest'ultimo gli regala una tunica che gli permette di sopravvivere nel Fire Temple.\nDodongo's Cavern (Caverna dei Dodongo).\nDodongo's Cavern \u00e8 una caverna dove sono presenti molti minerali e rocce, i principali alimenti dei Goron. \u00c8 anche la sede dei mostri Dodongo. Ganondorf sigilla l'entrata con un enorme masso, incrementa il numero dei Dodongo e cerca di indebolire i Goron per impossessarsi del Goron's Ruby. \u00c8 il secondo Dungeon del gioco ed \u00e8 l'unico che pu\u00f2 essere visitato sia da Link bambino che da Link adulto.\nFire Temple (Santuario del Fuoco).\nIl Fire Temple \u00e8 il tempio dove i Goron danno i propri omaggi agli spiriti di fuoco. Si trova all'interno del \"Death Mountain Crater (Cratere del Monte Morte)\" e pu\u00f2 essere raggiunto dalla stanza di Darunia o dalla cima della montagna, quando Link \u00e8 adulto. A causa delle alte temperature, Link pu\u00f2 restare in quest'area per poco tempo, a meno che non indossi la \"Goron Tunic\" (acquistabile in un negozio o regalatagli dal figlio di Darunia). Il \"Fire Temple\" consta di cinque piani: il primo \u00e8 essenzialmente un grande pozzo di lava che protegge la stanza del boss, Volvagia. \u00c8 il quinto dungeon del gioco.\nGerudo Valley (Valle Gerudo).\nGerudo Valley risiede ad ovest dell'Hyrule Field ed \u00e8 divisa da un canyon; in fondo ad essa scorre un fiume, il quale sfocia nel Lake Hylia. Un ponte permette l'attraversamento del burrone, ma esso viene distrutto prima che Link raggiunga l'et\u00e0 adulta. Viene riparato soltanto quando Link libera i carpentieri incarcerati nella Gerudo Fortress. Quando il ponte \u00e8 rotto, Link lo pu\u00f2 superare a cavallo di Epona, facendo saltare l'animale da un'estremit\u00e0 all'altra.\nGerudo Fortress (Fortezza Gerudo).\nLa Gerudo Fortress \u00e8 la base operativa delle Gerudo. Esse la presidiano tutto il tempo. La \"Gerudo Fortress\" contiene un campo di addestramento nell'utilizzo dell'arco a cavallo e il \"Gerudo Training Grounds\". Quest'ultimo \u00e8 un mini dungeon; se Link riesce a superarlo, ottiene le Frecce di Ghiaccio.\nDesert Colossus (Colosso del Deserto).\nIl Desert Colossus \u00e8 un'enorme statua simile ad un n\u0101ga scavata nella roccia. Al suo interno si trova lo Spirit Temple, antico rifugio di \"Ganondorf\". Vicino al \"Desert Colossus\" si trova una \"Great Fairy's Fountain\". Alcuni mostri emergono dalla sabbia in queste zone: i Leever.\nHaunted Wasteland (Deserto Stregato).\nL'Haunted Wasteland \u00e8 un deserto che si trova ad ovest della Gerudo Valley. Link pu\u00f2 attraversalo avvalendosi dell'aiuto di un Poe amichevole. Nel deserto si trova anche un venditore di Bombchu.\nSpirit Temple (Santuario dello Spirito).\nLo Spirit Temple \u00e8 un tempio dedicato alla dea della sabbia, raffigurata nel Desert Colossus. Fu costruito dalle \"Gerudo\" e fu, inizialmente, covo di Ganondorf. \u00c8 l'ultimo dungeon del gioco (o almeno secondo la trama, ma si pu\u00f2 fare anche prima dell'ultimo). Una volta completato si ha accesso al Ganon's Castle.\nHyrule Castle (Castello di Hyrule).\nL'Hyrule Castle \u00e8 il castello della principessa Zelda, situato a nord dell'Hyrule Field. Le sue mura circondano la \"Hyrule Castle Town\", il \"Temple of Time\" e un vasto prato. Quando Link diventa adulto, l'Hyrule Castle si trasforma nel \"Ganon's Castle\". Il castello \u00e8 sempre controllato dalle guardie, che buttano fuori qualunque sconosciuto vedano (Link compreso, infatti il ragazzino per superare le guardie deve passare di nascosto).\nMarket (Mercato).\nQuesto borgo si trova poco prima dell'Hyrule Castle, a sud del castello. Al centro vi \u00e8 una grande piazza piena di persone, dove si svolge il mercato; intorno ad essa, vi sono negozi e salegiochi. Infine vi \u00e8 un vicolo, \"Back Alley\", dove si pu\u00f2 trovare la maggior parte delle abitazioni. Quando Link diventa adulto, la piazza viene distrutta e al suo posto vi sono delle rovine pattugliate dai ReDead. Ad est della citt\u00e0 si trova il \"Temple of Time\".\nTemple of Time (Santuario del Tempo).\nIl Temple of Time \u00e8 un tempio in cui sono custoditi la \"Master Sword\" e l'accesso al \"Sacred Realm\". Essi sono nascosti dietro la \"Door of Time\", la quale pu\u00f2 essere aperta piazzando le tre pietre spirituali (Kokiri's Emerald, Goron's Ruby e Zora's Sapphire) sull'\"Altar of Time\" e suonando la Song of Time con l'ocarina. \u00c8 molto simile a una cattedrale.\nLight Temple (Santuario della Luce).\nIl Light Temple risiede all'interno del \"Sacred Realm\" e contiene la \"Chamber of Sages\", dove Link incontra i Saggi. In questa stanza, inoltre, i Saggi conferiscono al protagonista i Medaglioni, simboli del loro potere.\nGanon's Castle (Castello di Ganon).\nQuesto castello fluttua sopra un lago di lava, proprio dove risiedeva l'\"Hyrule Castle\". \u00c8 composto da sei sale, ognuna delle quali riproduce i sei templi di \"Hyrule\". In cima al castello si svolge la prima battaglia tra Link e Ganondorf. Dopo questa prima battaglia, il castello viene completamente raso al suolo e dove prima risiedeva, si svolge la seconda e ultima battaglia contro Ganondorf.\nHyrule Field (Piana di Hyrule).\nHyrule Field \u00e8 una vastissima pianura che ricopre la zona centrale di Hyrule. A nord si trova l'\"Hyrule Castle\", ad ovest si trova la \"Gerudo Valley\", a nordest si trova il \"Kakariko Village\", ad est si trova la \"Zora's Domain\", a sudest si trovano le \"Lost Woods\" e sud si trova il \"Lake Hylia\". Al centro dell'Hyrule Field si trova il Lon Lon Ranch.\nLon Lon Ranch (Fattoria Lon Lon).\nIl Lon Lon Ranch \u00e8 un ranch di propriet\u00e0 di \"Talon\", che vive l\u00ec insieme alla figlia \"Malon\", e al suo bracciante, \"Ingo\". Nel ranch c'\u00e8 un enorme recinzione di cavalli, tra i quali c'\u00e8 anche Epona, che diventer\u00e0 la futura compagna di avventure di Link. Quando Link diventa adulto, Ganondorf si impossessa del ranch e lo cede ad Ingo, sfrattando cos\u00ec Talon. Per salvare il \"Lon Lon Ranch\", Link deve battere Ingo in una corsa a cavallo con l'aiuto di Epona.\nKakariko Village (Villaggio Calbarico).\nKakariko Village \u00e8 un pacifico villaggio situato ai piedi della \"Death Mountain\". Contiene un mulino, due negozi di pozioni e uno di armi e alcune case, la pi\u00f9 importante delle quali \u00e8 la House of Skulltula. Il pi\u00f9 grande cimitero di Hyrule si trova proprio dietro il villaggio. \"Kakariko Village\" \u00e8 anche il luogo in cui gli abitanti di Hyrule Castle Town si rifugiano dopo l'incursione di Ganondorf. Gli ingressi del villaggio sono sorevegliati dalle guardie del castello di Hyrule. Dopo che Link ha affrontato il Water Temple una presenza oscura proveniente dal pozzo, fa incendiare alcune case e fa svenire Link. Ma per fortuna la pioggia riesce a domare l'incendio. Link deve cos\u00ec liberare il villaggio dalla presenza oscura.\nGraveyard (Cimitero).\nIl Graveyard (\"Cimitero\") \u00e8 sorvegliato da \"Damp\u00e9\", il quale vive in una piccola baracca. Qui si trova la \"Royal Family's Tomb\", ovvero la tomba dei componenti della Famiglia Reale di Hyrule, nella quale si apprende la Sun's Song per l'ocarina. Infine, lo \"Shadow Temple\" risiede sotto il cimitero. Damp\u00e8 gestisce un gioco in cui bisogna pagare dieci rupie a patto che Damp\u00e8 scavi sottoterra e trovi qualche rupia o un pezzo di cuore. Le tombe si possono spostare. Quando Link \u00e8 bambino se si reca di notte al cimitero e sposta la tomba con dei piccoli cespugli davanti(nella fila dove cammina Damp\u00e8) cadr\u00e0 in un buco e trover\u00e0 l'Hylian Shield in una cassa. Se Link ci arriva da adulto e scende nella tomba di Damp\u00e8, trova l'Hookshot, indispensabile per proseguire.\nHouse of Skulltula (Casa delle Aracnule).\nLa House of Skulltula (\"Casa degli Skulltula\") \u00e8 una casa in cui vivono degli uomini trasformati in Skulltula. Per bruciare la maledizione, Link deve ritrovare tutte le monete lasciate dai \"Gold Skulltula\".\nIl nome ? viene dato a due luoghi strettamente correlati tra loro: il mulino e la tomba di \"Damp\u00e9\". Damp\u00e9 muore prima che Link diventi adulto, ma il suo spirito pu\u00f2 essere visitato nella sua tomba a forma di labirinto. Questa tomba \u00e8 connessa con la parte superiore del mulino. Nella parte inferiore di quest'ultimo vi \u00e8 un uomo senza nome che continua a suonare la ' con il proprio fonografo.\nBottom of the Well (Fondo del pozzo).\nIl Fondo del pozzo \u00e8 un mini-dungeon che una volta imprigionava il boss Bongo Bongo. Link pu\u00f2 accedervi solamente da bambino, dopo aver suonato la \"\" per svuotare il pozzo, ed \u00e8 essenziale per accedere da adulto al Santuario dell'Ombra grazie alla Lente della verit\u00e0, situata all'interno del pozzo.\nShadow Temple (Santuario dell'Ombra).\nIl Shadow Temple \u00e8 un tempio dedicato agli spiriti dei morti e al ricordo del massacro di Hyrule. Esso \u00e8 protetto da una grande porta che pu\u00f2 essere aperta usando il potere magico \"Din's Fire\". Si trova dietro il cimitero di Kakariko Village. \u00c8 il settimo dungeon del gioco. \u00c8, insieme allo Spirit Temple, un altro tempio dove pu\u00f2 entrare Link bambino, che per\u00f2 non pu\u00f2 proseguire senza l'Arpione, che pu\u00f2 usare solo da adulto.\nLake Hylia (Lago Hylia).\nIl Lake Hylia \u00e8 il pi\u00f9 vasto lago della pianura d'Hyrule e si trova a sud. Include il \"Water Temple\", il \"Lakeside Laboratory (Laboratorio)\" e un laghetto da pesca. Il Water Temple \u00e8 localizzato in fondo al lago ed \u00e8 collegato alla terraferma tramite due ponti. Un tunnel sotterraneo collega il lago alla Zora's Domain, permettendo agli \"Zora\" di muoversi velocemente. Quando Link diventa adulto (prima di purificare il Water Temple) il lago \u00e8 drenato, sebbene piova ininterrottamente. Ma dopo che affronta il boss del Water Temple, il lago si riempie e ritorna bello e splendente come prima, ma, nonostante il lago sia stato riempito, l'accesso al Zora's Domain dal Lago rimarr\u00e0 ghiacciato.\nWater Temple (Santuario dell'Acqua).\nIl Water Temple \u00e8 un tempio costruito dagli \"Zora\" per omaggiare gli spiriti dell'acqua. Esso \u00e8 situato alla base dell'isola centrale del \"Lake Hylia\". Il boss si chiama Morpha. \u00c8 il sesto dungeon del gioco.\nLost Woods (Bosco Perduto).\nI Lost Woods consistono in una foresta localizzata ad est di Hyrule. Essi contengono la \"Kokiri Forest\", il \"Sacred Forest Meadow\" e il \"Forest Temple\". La musica che fa da sottofondo a queste zone si chiama \"\". Il Sacred Forest Meadow \u00e8 un posto segreto per Link e Saria (finch\u00e9 Link \u00e8 bambino). Quando Link \u00e8 adulto, quel posto funge da accesso al Forest Temple.\nKokiri Forest (Foresta dei Kokiri).\nLa Kokiri Forest \u00e8 un piccolo villaggio situato all'interno dei \"Lost Woods\". \u00c8 abitato dai \"Kokiri\", accompagnati dalle loro fate e protetti dal loro guardiano, il \"Great Deku Tree\". Nella \"Kokiri Forest\" c'\u00e8 la casa di \"Link\", quella di \"Saria\" e quella di \"Mido\", poi c'\u00e8 una boutique di munizioni e un'area di allenamento. Dopo essere diventato adulto (prima di aver liberato il \"Kokiri Forest\"), Link deve combattere contro vari nemici, tra cui i Deku Baba. \u00c8 il livello in cui Link inizia la sua avventura.\nSacred Forest Meadow (Radura Sacra).\nLa Sacred Forest Meadow \u00e8 un labirinto di siepi che celano l'entrata al Forest Temple. In questo luogo, Saria ama suonare la propria ocarina.\nInside The Great Deku Tree (Dentro l'Albero Deku).\nInside The Great Deku Tree \u00e8 il primo dungeon che Link deve affrontare in questo gioco. Esso \u00e8 sviluppato all'interno del \"Great Deku Tree\", il benevolo guardiano dei Kokiri. Il boss, o meglio, la boss si chiama Queen Gohma.\nForest Temple (Santuario della Foresta).\nIl Forest Temple \u00e8 un tempio costruito dai Kokiri per rendere omaggio agli spiriti della foresta. Si trova al limitare del Sacred Forest Meadow. \u00c8 il quarto dungeon del gioco.\nZora's River (Fiume Zora).\nZora's River \u00e8 un fiume che scorre attraverso \"Zora's Domain\", \"Hyrule Field\", \"Hyrule Castle Market\" e \"Gerudo Valley\", prima di confluire nel \"Lake Hylia\". Attraversando la riva \u00e8 possibile arrivare allo Zora's Domain.\nZora's Domain (Villaggio degli Zora).\nZora's Domain si trova ad est di \"Hyrule\", dietro la \"Sleepless Waterfall\". Vi si pu\u00f2 accedere attraverso il \"Lake Hylia\" e le \"Lost Woods\". Al suo interno vi sono la stanza del trono, una cascata interna, un piccolo negozio e un accesso alla \"Zora's Fountain\", dove risiede \"Lord Jabu-Jabu\", il protettore di questo popolo acquatico. Tramite la Zora's Fountain (Sorgente Zora) \u00e8 possibile inoltre accedere al mini-dungeon \"Ice Cavern\" (solo quando Link \u00e8 adulto).\nInside Jabu-Jabu's Belly (Pancia di Jabu Jabu).\nInside Jabu-Jabu's Belly \u00e8 un dungeon ambientato all'interno dell'enorme pescione \"Lord Jabu-Jabu\". Link deve riuscire a recuperare la \"Zora's Sapphire\" e a salvare la \"Principessa Ruto\", sconfiggendo inoltre un miniboss (') e il boss ('). \u00c8 il terzo dungeon del gioco.\nIce Cavern (Caverna di Ghiaccio).\nL'Ice Cavern \u00e8 una caverna di ghiaccio a cui vi si pu\u00f2 accedere attraversando la \"Zora's Domain\". Consiste in un piccolo dungeon, il cui boss finale \u00e8 un \"White Wolfos\". \u00c8 accessibile solo quando Link \u00e8 adulto."}
{"id": "1197828", "revid": "339392", "url": "https://it.wikipedia.org/wiki?curid=1197828", "title": "Luoghi in Ocarina of Time", "text": ""}
{"id": "1197833", "revid": "1566286", "url": "https://it.wikipedia.org/wiki?curid=1197833", "title": "Heinz R\u00fchmann", "text": "Biografia.\nDopo il suo esordio nel 1920, R\u00fchmann acquist\u00f2 in breve vastissima popolarit\u00e0 sulle scene per l'alto livello della sua arte di attore comico.\nAttivo a Monaco di Baviera e a Berlino, dove lavor\u00f2 anche per Max Reinhardt, nonch\u00e9 a Vienna, l'attore ha interpretato una vastissima gamma di personaggi, dal repertorio comico classico, alla pochade francese, alla commedia brillante americana.\nNel cinema, della sua vastissima produzione, va ricordata soprattutto la sua interpretazione, costruita con un magistrale gioco di sfumature comico-satiriche, di \"Der Hauptmann von Kopenick\" (\"Il capitano di Koepenick\") di Helmut K\u00e4utner, tratto dalla commedia omonima di Carl Zuckmayer.\nDetiene tuttora il record di premi Bambi vinti (12).\nSi \u00e8 sposato tre volte: prima dal 1924 al 1938 con Maria Herbot; poi nel 1939 con l'attrice Hertha Feiler morta di cancro nel 1970; poi nel 1974 fino alla morte con Hertha Droemer.\nDalla seconda moglie, ha avuto un figlio, Peter, ingegnere e cattedratico."}
{"id": "1197838", "revid": "43231190", "url": "https://it.wikipedia.org/wiki?curid=1197838", "title": "Le Sette Sorelle", "text": ""}
{"id": "1197842", "revid": "2519", "url": "https://it.wikipedia.org/wiki?curid=1197842", "title": "Beiarn", "text": "Beiarn \u00e8 un comune norvegese della contea di Nordland."}
{"id": "1197846", "revid": "124637148", "url": "https://it.wikipedia.org/wiki?curid=1197846", "title": "Scottish Premier League 1999-2000", "text": "La Scottish Premier League 1999-2000 (denominata per ragioni di sponsorizzazione \"Bank of Scotland Scottish Premier League\") \u00e8 stata la 103\u00aa edizione della massima serie del campionato scozzese di calcio, disputato tra il 31 luglio 1999 e il 21 maggio 2000 e concluso con la vittoria dei , al loro quarantanovesimo titolo, il secondo consecutivo.\nCapocannoniere del torneo \u00e8 stato Mark Viduka () con 25 reti.\nStagione.\nNovit\u00e0.\nIl posto del retrocesso fu preso dall', che aveva vinto la precedente edizione della Scottish First Division con ben 23 punti di vantaggio sulle inseguitrici.\nIn vista dell'allargamento a 12 squadre previsto per la stagione successiva, l'SPL decise di annullare l'unica retrocessione diretta e di far disputare uno spareggio a tre tra l'ultima classificata in campionato (l') e la seconda e la terza classificata nella serie cadetta (il e il ). Tuttavia lo stadio del Falkirk (Brockville Park) non era adeguato agli standard di sicurezza necessari per disputare la Premier League (minimo 10.000 posti a sedere), quindi i play-off non furono disputati e l'Aberdeen e il Dunfermline furono automaticamente promossi.\nFormula.\nLe 10 squadre si affrontarono in match di andata-ritorno-andata-ritorno, per un totale di 36 giornate.\nAvvenimenti.\nIl campionato fu vinto dai con 21 punti di vantaggio sui diretti rivali del . La matematica certezza della vittoria si ebbe il 22 Aprile, dopo il pareggio del Celtic contro l' al Celtic Park per 1 a 1, lasciando i \"Gers\" con 17 punti di vantaggio e sole 5 giornate da disputare.\nClassifica finale.\nLegenda:\nRegolamento:\nSpareggi.\nSpareggio promozione-retrocessione.\nLo spareggio a tre deciso dalla SPL tra l'Aberdeen, il Dunfermline e il Falkirk non si tenne in quanto lo stadio del Falkirk non era abilitato a ospitare gare della Premier League. Aberdeen e Falkirk vennero pertanto promosse d'ufficio."}
{"id": "1197847", "revid": "834", "url": "https://it.wikipedia.org/wiki?curid=1197847", "title": "Ir\u00e8ne Curie", "text": ""}
{"id": "1197848", "revid": "124637122", "url": "https://it.wikipedia.org/wiki?curid=1197848", "title": "Scottish Premier League 2000-2001", "text": "La Scottish Premier League 2000-2001 (denominata per ragioni di sponsorizzazione \"Bank of Scotland Scottish Premier League\") \u00e8 stata la 104\u00aa edizione della massima serie del campionato scozzese di calcio, disputato tra il 29 luglio 2000 e il 20 maggio 2001 e concluso con la vittoria del , al suo trentasettesimo titolo. \nCapocannoniere del torneo \u00e8 stato Henrik Larsson (Celtic) con 35 reti.\nStagione.\nNovit\u00e0.\nQuesta edizione vide aumentare il numero di squadre partecipanti da 10 a 12 club. Tale aumento era previsto nell'accordo stipulato tra i club e la SPL all'atto della scissione dalla Scottish Football League nel 1998.\nCon l'espansione della lega, questa sub\u00ec un cambio di format. Venne infatti divisa in due fasi per evitare ai club la disputa di 44 partite durante la stagione, ritenute eccessive.\nLa prima fase consistette nel disputare 33 giornate, dove tutti i club giocarono l'uno contro l'altro tre volte, dopodich\u00e9 la classifica finale venne spezzata in due. I primi sei club giocarono la cosiddetta \"Poule\" per il titolo e il piazzamento nelle coppe europee, gli ultimi sei club invece giocarono per non retrocedere. Nella seconda fase, ogni squadra giocava una volta contro tutte le altre squadre della corrispettiva poule. I punti conquistati al termine della prima fase venivano mantenuti nella seconda fase e non era possibile cambiare poule, neanche a fronte di un punteggio maggiore al termine della seconda fase.\nVisti i buoni risultati ottenuti dalle squadre scozzesi in ambito europeo, il ranking UEFA miglior\u00f2, passando dalla posizione 21 alla 15. Questo permise la qualificazione di una seconda squadra alla UEFA Champions League 2001-2002.\nOltre alle dieci squadre presenti la scorsa stagione si aggiunsero la prima e la seconda della precedente stagione di Scottish First Division: il , vincitrice del torneo, e il , promosso dopo l'estromissione del dai play-off per la promozione.\nAvvenimenti.\nIl campionato fu vinto dal con 15 punti di vantaggio sui rivali . Inoltre i \"bhoys\" vinsero sia la Scottish Cup sia la Scottish League Cup, realizzando cos\u00ec il treble nel primo anno di gestione di Martin O'Neill.\nStagione regolare.\nClassifica finale.\nLegenda:\nRegolamento:\nPoule per il titolo/salvezza.\nClassifica finale.\nLegenda:\nRegolamento:\nIndividuali.\nMVP del mese.\nDi seguito i vincitori."}
{"id": "1197849", "revid": "124634238", "url": "https://it.wikipedia.org/wiki?curid=1197849", "title": "Scottish Premier League 2001-2002", "text": "La Scottish Premier League 2001-2002 (denominata per ragioni di sponsorizzazione \"Bank of Scotland Scottish Premier League\") \u00e8 stata la 105\u00aa edizione della massima serie del campionato scozzese di calcio, disputato tra il 28 luglio 2001 e il 12 maggio 2002 e concluso con la vittoria del , al suo trentottesimo titolo, il secondo consecutivo. \nCapocannoniere del torneo \u00e8 stato Henrik Larsson (Celtic) con 29 reti.\nStagione.\nNovit\u00e0.\nIl risultati altanelanti delle squadre scozzesi nelle coppe europee determin\u00f2 la perdita di una posizione nel ranking UEFA. Ci\u00f2 comport\u00f2 la perdita di uno slot qualificante per la UEFA Champions League. Lo slot perso per\u00f2 venne commutato in uno solot in pi\u00f9 per la Coppa UEFA 2002-2003.\nQuest'anno venne abolita la sosta invernale. Giocare di gennaio permise di spalmare in maniera pi\u00f9 agevole gli incontri, che sarebbero stati troppo serrati sia per gli impegni delle squadre scozzesi nelle competizioni europee sia per gli imminenti campionato mondiale di calcio.\nIl , trionfatore della Scottish First Division 2000-2001, fece il suo esordio nella massima serie scozzese prendendo il posto del retrocesso .\nFormula.\nLa stagione era divisa in due fasi: nella prima fase le dodici squadre partecipanti si incontrarono tra di loro per tre volte, per un totale di 33 incontri per squadra. Nella seconda fase venivano disputate le poule per il titolo e quelle per la retrocessione: alla poule per il titolo partecipavano le prime sei classificate, alla poule retrocessione le ultime sei; veniva conservato il punteggio della prima fase; in questa seconda fase le sei squadre di ogni girone incontrarono le altre in gare di sola andata per un totale di cinque ulteriori incontri.\nAl termine della stagione la squadra ultima classificata retrocedeva.\nAvvenimenti.\nLa vittoria finale and\u00f2 al con 103 punti, che rappresent\u00f2 all'epoca il record di punti in una sola stagione a livello europeo, battuto poi dallo stesso Celtic nella stagione 2016-2017.\nStagione regolare.\nClassifica finale.\nLegenda:\nRegolamento:\nPoule per il titolo/salvezza.\nClassifica finale.\nLegenda:\nRegolamento:\nIndividuali.\nGiocatore del mese.\nDi seguito i vincitori."}
{"id": "1197850", "revid": "124637138", "url": "https://it.wikipedia.org/wiki?curid=1197850", "title": "Scottish Premier League 2002-2003", "text": "La Scottish Premier League 2002-2003 (denominata per ragioni di sponsorizzazione \"Bank of Scotland Scottish Premier League\") \u00e8 stata la 106\u00aa edizione della massima serie del campionato scozzese di calcio, disputato tra il 3 agosto 2002 e il 25 maggio 2003 e concluso con la vittoria dei , al loro cinquantesimo titolo. \nCapocannoniere del torneo \u00e8 stato Henrik Larsson (Celtic) con 28 reti.\nStagione.\nNovit\u00e0.\nI buoni risultati delle squadre scozzesi nelle coppe europee determin\u00f2 la risalita al dodicesimo posto nel ranking UEFA. Ci\u00f2 comport\u00f2 uno slot in pi\u00f9 per la qualificazione in UEFA Champions League. Lo slot guadagnato per\u00f2 venne commutato in uno slot in meno per la Coppa UEFA 2003-2004, facendo rimanere inalterato il numero di squadre qualificate alle coppe.\nIl , trionfatore della Scottish First Division 2001-2002 prese il posto del retrocesso .\nFormula.\nLa stagione era divisa in due fasi: nella prima fase le dodici squadre partecipanti si incontrarono tra di loro per tre volte, per un totale di 33 incontri per squadra. Nella seconda fase venivano disputate le poule per il titolo e quelle per la retrocessione: alla poule per il titolo partecipavano le prime sei classificate, alla poule retrocessione le ultime sei; veniva conservato il punteggio della prima fase; in questa seconda fase le sei squadre di ogni girone incontrarono le altre in gare di sola andata per un totale di cinque ulteriori incontri.\nAl termine della stagione la squadra ultima classificata retrocedeva.\nStagione regolare.\nClassifica finale.\nLegenda:\nRegolamento:\nPoule per il titolo/salvezza.\nClassifica finale.\nLegenda:\nRegolamento:\nNote:\nStatistiche.\nIndividuali.\nGiocatore del mese.\nDi seguito i vincitori."}
{"id": "1197853", "revid": "124637107", "url": "https://it.wikipedia.org/wiki?curid=1197853", "title": "Scottish Premier League 2003-2004", "text": "La Scottish Premier League 2003-2004 (denominata per ragioni di sponsorizzazione \"Bank of Scotland Scottish Premier League\") \u00e8 stata la 107\u00aa edizione della massima serie del campionato scozzese di calcio, disputato tra il 9 agosto 2003 e il 16 maggio 2004 e concluso con la vittoria del , al suo trentanovesimo titolo. \nCapocannoniere del torneo \u00e8 stato Henrik Larsson (Celtic) con 30 reti.\nStagione.\nNovit\u00e0.\nIl , trionfatore della Scottish First Division 2002-2003, non ottenne la licenza per giocare in Premier League pertanto fu ripescato l'ultimo classificato della scorsa stagione, il .\nFormula.\nLa stagione era divisa in due fasi: nella prima fase le dodici squadre partecipanti si incontrarono tra di loro per tre volte, per un totale di 33 incontri per squadra. Nella seconda fase venivano disputate le poule per il titolo e quelle per la retrocessione: alla poule per il titolo partecipavano le prime sei classificate, alla poule retrocessione le ultime sei; veniva conservato il punteggio della prima fase; in questa seconda fase le sei squadre di ogni girone incontrarono le altre in gare di sola andata per un totale di cinque ulteriori incontri.\nAl termine della stagione la squadra ultima classificata retrocedeva.\nStagione regolare.\nClassifica finale.\nLegenda:\nRegolamento:\nPoule per il titolo/salvezza.\nClassifica finale.\nLegenda:\nRegolamento:\nStatistiche.\nIndividuali.\nGiocatore del mese.\nDi seguito i vincitori."}
{"id": "1197854", "revid": "124637112", "url": "https://it.wikipedia.org/wiki?curid=1197854", "title": "Scottish Premier League 2004-2005", "text": "La Scottish Premier League 2004-2005 (denominata per ragioni di sponsorizzazione \"Bank of Scotland Scottish Premier League\") \u00e8 stata la 108\u00aa edizione della massima serie del campionato scozzese di calcio, disputato tra il 7 agosto 2004 e il 17 aprile 2005 e concluso con la vittoria dei , al suo cinquantunesimo titolo. \nCapocannoniere del torneo \u00e8 stato John Hartson () con 25 reti.\nStagione.\nNovit\u00e0.\nL', trionfatore della Scottish First Division 2003-2004 fece il suo esordio in Premier League rimpiazzando il retrocesso .\nFormula.\nLa stagione era divisa in due fasi: nella prima fase le dodici squadre partecipanti si incontrarono tra di loro per tre volte, per un totale di 33 incontri per squadra. Nella seconda fase venivano disputate le poule per il titolo e quelle per la retrocessione: alla poule per il titolo partecipavano le prime sei classificate, alla poule retrocessione le ultime sei; veniva conservato il punteggio della prima fase; in questa seconda fase le sei squadre di ogni girone incontrarono le altre in gare di sola andata per un totale di cinque ulteriori incontri.\nAl termine della stagione la squadra ultima classificata retrocedeva.\nStagione regolare.\nClassifica finale.\nLegenda:\nRegolamento:\nPoule per il titolo/salvezza.\nClassifica finale.\nLegenda:\nRegolamento:\nStatistiche.\nIndividuali.\nGiocatore del mese.\nDi seguito i vincitori."}
{"id": "1197855", "revid": "124634254", "url": "https://it.wikipedia.org/wiki?curid=1197855", "title": "Scottish Premier League 2005-2006", "text": "La Scottish Premier League 2005-2006 (denominata per ragioni di sponsorizzazione \"Bank of Scotland Scottish Premier League\") \u00e8 stata la 109\u00aa edizione della massima serie del campionato scozzese di calcio, disputato tra il 30 luglio 2005 e il 7 maggio 2006 e concluso con la vittoria del , al suo quaratensimo titolo. \nCapocannoniere del torneo \u00e8 stato Kris Boyd ( e, dopo il mercato invernale, ) con 32 reti.\nStagione.\nNovit\u00e0.\nIl , trionfatore della Scottish First Division 2004-2005 rimpiazz\u00f2 il retrocesso .\nFormula.\nLa stagione era divisa in due fasi: nella prima fase le dodici squadre partecipanti si incontrarono tra di loro per tre volte, per un totale di 33 incontri per squadra. Nella seconda fase venivano disputate le poule per il titolo e quelle per la retrocessione: alla poule per il titolo partecipavano le prime sei classificate, alla poule retrocessione le ultime sei; veniva conservato il punteggio della prima fase; in questa seconda fase le sei squadre di ogni girone incontrarono le altre in gare di sola andata per un totale di cinque ulteriori incontri.\nAl termine della stagione la squadra ultima classificata retrocedeva.\nStagione regolare.\nClassifica finale.\nLegenda:\nRegolamento:\nPoule per il titolo/salvezza.\nClassifica finale.\nLegenda:\nRegolamento:\nStatistiche.\nIndividuali.\nGiocatore del mese.\nDi seguito i vincitori."}
{"id": "1197857", "revid": "124634208", "url": "https://it.wikipedia.org/wiki?curid=1197857", "title": "Scottish Premier League 2006-2007", "text": "La Scottish Premier League 2006-2007 (denominata per ragioni di sponsorizzazione \"Bank of Scotland Scottish Premier League\") \u00e8 stata la 110\u00aa edizione della massima serie del campionato scozzese di calcio, disputato tra il 29 luglio 2006 e il 20 maggio 2007 e concluso con la vittoria del , al suo quarantunesimo titolo, il secondo consecutivo. \nCapocannoniere del torneo \u00e8 stato Kris Boyd () con 20 reti.\nStagione.\nNovit\u00e0.\nIl , trionfatore della Scottish First Division 2005-2006 rimpiazz\u00f2 il retrocesso .\nFormula.\nLa stagione era divisa in due fasi: nella prima fase le dodici squadre partecipanti si incontrarono tra di loro per tre volte, per un totale di 33 incontri per squadra. Nella seconda fase venivano disputate le poule per il titolo e quelle per la retrocessione: alla poule per il titolo partecipavano le prime sei classificate, alla poule retrocessione le ultime sei; veniva conservato il punteggio della prima fase; in questa seconda fase le sei squadre di ogni girone incontrarono le altre in gare di sola andata per un totale di cinque ulteriori incontri.\nAl termine della stagione la squadra ultima classificata retrocedeva.\nStagione regolare.\nClassifica finale.\nLegenda:\nRegolamento:\nPoule per il titolo/salvezza.\nClassifica finale.\nLegenda:\nRegolamento:\nStatistiche.\nIndividuali.\nGiocatore del mese.\nDi seguito i vincitori."}
{"id": "1197858", "revid": "287204", "url": "https://it.wikipedia.org/wiki?curid=1197858", "title": "Martijn Zuijdweg", "text": "Specializzato nello stile libero, ha vinto un bronzo alle Olimpiadi di Sydney 2000 nelle staffetta 4x200\u00a0m sl."}
{"id": "1197859", "revid": "990063", "url": "https://it.wikipedia.org/wiki?curid=1197859", "title": "Strada statale 392 del Lago del Coghinas", "text": "La strada statale 392 del Lago del Coghinas (SS 392) \u00e8 una strada statale italiana di rilevanza regionale:\u00c8 una trasversale che collega il centro Sardegna con Tempio\nPercorso.\nHa inizio a Tempio Pausania, distaccandosi dalla strada statale 127 Settentrionale Sarda, e ha un tracciato in parte impervio e curvilineo. Uscendo da Tempio si dirige verso sud salendo di quota fino a varcare il passo del Limbara, a 676 m s.l.m.\nDopo di esso la strada digrada fino a lambire la sponda occidentale del lago di Coghinas (che le d\u00e0 il nome), ed arriva in pochi chilometri a Oschiri, dove si immette sulla strada statale 199 di Monti.\n\u00c8 particolarmente apprezzata dai mototuristi, in virt\u00f9 delle innumerevoli curve e dei paesaggi spettacolari che attraversa."}
{"id": "1197866", "revid": "124482512", "url": "https://it.wikipedia.org/wiki?curid=1197866", "title": "Richard Burgi", "text": "Biografia.\nDopo aver lavorato come operaio, inizia la sua carriera a met\u00e0 anni ottanta, partecipando alle soap opera \"Destini\", dove interpreta Chad Rollo e \"Cos\u00ec gira il mondo\" nel ruolo di Glenn Harrington. Era stato preso in considerazione per interpretare Barry Allen nella serie tv \"Flash\", ruolo poi andato a John Wesley Shipp. Partecipa a diversi episodi serie tv come \"Matlock\", \"Seinfeld\", \"Il tocco di un angelo\".\nDal 1994 al 1996 recita al fianco di Cheryl Ladd nella serie televisiva \"Hawaii missione speciale\" (\"One West Waikiki\"), mentre dal 1996 al 1999 \u00e8 il protagonista della serie tv \"Sentinel\", dove interpreta il Detective Jim Ellison, dotato di spiccate capacit\u00e0 sensoriali che lo rendono una sorta di \"segugio\" o, appunto, sentinella. Nel 2001 prende parte ad alcuni episodi della serie tv \"24\" e successivamente alle serie \"Las Vegas\" e \"Desperate Housewives\" dove interpreta Karl Mayer, ex marito di una delle protagoniste.\nNel 2010 partecipa in un episodio della serie \"Lie to Me\" recitando il ruolo del Governatore della Virginia.\nNell'anno 2011 \u00e8 entrato nel cast della serie \"Chuck\", nel ruolo dell'agente della CIA Clyde Decker, e sempre nello stesso anno ha partecipato in un episodio della serie \"I signori della fuga\". Nel 2012 nella serie \"One Tree Hill\" interpreta anche il padre di \"Brooke Davis\", apparso per la prima volta in nove stagioni e partecipa all'episodio 4x08 di \"Castle\" come comparsa. Appare anche in un episodio di \"Devious Maids\" dove interpreta il fratello di Genevieve Delatour (Susan Lucci).\nPer il cinema ha preso parte ai film: \"Starship Troopers 2 - Eroi della federazione\", \"Cellular\" con Kim Basinger, \"Harper's Island\", \"In Her Shoes - Se fossi lei\" con Cameron Diaz e Toni Collette, \"Dick e Jane - Operazione furto\" con Jim Carrey e T\u00e9a Leoni e \"\" di Eli Roth.\nNel 2008 ha interpretato un demone nella serie televisiva \"Reaper - In missione per il Diavolo\" nel 2009 un cameo nel remake \"Venerd\u00ec 13\". Nel 2013, ha recitato in \"Devious Maids\", dove ha interpretato il ruolo del fratello di Genevieve Delatour (Susan Lucci).\nVita privata.\nBurgi ha sposato Lori Kahn il 25 novembre 1995. Hanno due figli: Jack, nato l'8 dicembre 1996, e Samuel, nato il 15 agosto 2000. Burgi ha sposato Liliana Lopez nel febbraio 2012."}
{"id": "1197870", "revid": "2181294", "url": "https://it.wikipedia.org/wiki?curid=1197870", "title": "M (James Bond)", "text": "M \u00e8 il nome in codice che il romanziere Ian Fleming attribuisce al direttore del Secret Intelligence Service nella sua serie di romanzi dedicata all'agente segreto britannico James Bond.\nFleming si era ispirato chiaramente a una consuetudine tipica dei servizi di sicurezza britannici.\nAd esempio, il fondatore e storico dirigente del MI5, Vernon Kell, era denominato convenzionalmente con l'iniziale del cognome, ovvero K.\nLa figura del direttore del MI6 \u00e8 assunta da due diverse persone nei romanzi dedicati a James Bond. Nei romanzi di Fleming, Markham e Gardner M \u00e8 l'ammiraglio Miles Messervy. Negli ultimi romanzi di Gardner e in tutti quelli di Benson \u00e8 invece Barbara Mawdsley, prima donna ad assumere questo ruolo.\nAmmiraglio Miles Messervy.\nL'ammiraglio della Marina militare britannica Miles Messervy inizia la sua carriera di direttore del Ministero della difesa nel 1941 quando inizia probabilmente ad assumere la carica di direttore dell'MI5. A guerra finita, nel 1945, assume il ruolo di direttore del Secret Intelligence Service (SIS) con lettera identificativa M. Con il passare degli anni viene nominato Cavaliere Commendatore dell'Ordine di San Michele e San Giorgio per meriti militari. L'ammiraglio non ha tempo libero. Trascorre tutta la giornata nel suo ufficio all'Universal Exports (societ\u00e0 di copertura del SIS), all'ultimo piano di un palazzo che da su Regent's Park, Londra. Passa le serate dei fine settimana a giocare a bridge al circolo al quale \u00e8 iscritto, il rinomato \"Blades\". Sir Miles \u00e8 vedovo. Dal suo matrimonio sono nate due figlie. La maggiore, Haley, ha dato all'ammiraglio due nipotini, Charles e Lynne. Vive in una residenza stile Regency, poco fuori Londra, Quarterdeck. La residenza \u00e8 gestita dai coniugi Davison, che sostituiscono gli Hammond, morti all'epoca dell'attacco a Quarterdeck durante il quale Sir Miles venne rapito (\"Il colonnello Sun\", Markham).\nIl volto dell'ammiraglio Messervy \u00e8 legato nei film di James Bond all'attore Bernard Lee, che lo ha interpretato dal 1962 al 1979.\nAmmiraglio Marian Hargreaves.\nIl personaggio dell'ammiraglio Hargreaves fa la sua prima comparsa nel film \"La spia che mi amava\" del 1977. Qualche anno pi\u00f9 tardi, in \"Octopussy\" del 1983 viene promosso a capo dell'MI6, assumendo il ruolo di M e succedendo al suo predecessore (venuto a mancare in \"Solo per i tuoi occhi\" del 1981).\nIl volto dell'ammiraglio Hargreaves \u00e8 legato all'attore Robert Brown, che lo ha interpretato dal 1983 al 1989.\nBarbara Mawdsley/Olivia Mansfield.\nBarbara Mawdsley \u00e8 la prima donna della storia ad assumere il ruolo di direttore del Secret Intelligence Service. Non ha fatto carriera militare. Ha invece studiato giurisprudenza a Oxford, dove ha conosciuto quello che sarebbe diventato il suo confidente, Sir Robert King, morto durante un attentato alla sede dell'MI6 (\"Il mondo non basta\", Benson).\nPer Benson, la nuova M \u00e8 divorziata con due figli. Raramente frequenta gli uomini. Unica vera storia \u00e8 stata quella con il diplomatico Alfred Hutchinson, assassinato per\u00f2 dall'organizzazione Decada (\"Obiettivo Decada\", Benson).\nIl volto di Mawdsley \u00e8 legato all'attrice Judi Dench, che l'ha interpretata dal 1995 al 2012.\nMuore alla fine del film \"Skyfall\", uccisa durante la lotta tra Bond e gli uomini del cattivo Raoul Silva.\nNonostante il nome Barbara Mawdsley sia stato associato a M a partire dal romanzo \"The Facts Of Death\" dall'autore Raymond Benson, una delle scene finali del film \"Skyfall\" attribuisce al personaggio il nome di Olivia Mansfield (riportato sull'etichetta di una scatola che contiene l'ironica eredit\u00e0 che M lascia a James Bond).\nTenente Colonnello Gareth Mallory.\nMembro della sezione Intelligence Estera del Servizio Segreto di Sua Maest\u00e0, Gareth Mallory assume il ruolo di M al termine del film \"Skyfall\". Mallory \u00e8 un ex tenente colonnello dell'esercito britannico, in servizio in Irlanda del Nord con la Special Air Service durante il conflitto nordirlandese, conosciuto in inglese come \"The Troubles\", dove era stato tenuto in ostaggio dall'IRA per tre mesi.\nIl volto del tenente colonnello Mallory \u00e8 legato all'attore Ralph Fiennes, che lo interpreta a partire dal 2012.\nInterpreti di M nei film di James Bond.\nIl personaggio di M, dopo l'agente 007, \u00e8 il dipendente della MI6 presente in pi\u00f9 film della serie, 23 su 24: \u00e8 assente solo nel 12\u00ba film della serie, \"Solo per i tuoi occhi\" del 1981, poich\u00e9 nello stesso anno era venuto a mancare Bernard Lee, l'interprete originale, e i produttori per rispetto non avevano inserito il personaggio nel cast.\nApocrifi.\nNei film \"Mai dire mai\" e \"James Bond 007 - Casino Royale\", non legati alla serie ufficiale di 007, M \u00e8 stato interpretato rispettivamente da Edward Fox e John Huston."}
{"id": "1197872", "revid": "287204", "url": "https://it.wikipedia.org/wiki?curid=1197872", "title": "Andoy", "text": ""}
{"id": "1197877", "revid": "990063", "url": "https://it.wikipedia.org/wiki?curid=1197877", "title": "Strada statale 427 della Gallura Centrale", "text": "La strada statale 427 della Gallura Centrale (SS 427) \u00e8 una strada statale italiana, di rilevanza locale che attraversa il cuore della Gallura.\nPercorso.\nHa inizio a Calangianus, dalla strada statale 127 Settentrionale Sarda, e ha un tracciato in parte impervio e curvilineo. Snodandosi in direzione nord-est attraversa i centri di Sant'Antonio di Gallura e Pirazzolu, per giungere infine ad Arzachena, dove si immette sulla strada statale 125 Orientale Sarda."}
{"id": "1197879", "revid": "617483", "url": "https://it.wikipedia.org/wiki?curid=1197879", "title": "Pain aux raisins", "text": "Il pain aux raisins (letteralmente \"pane all'uvetta\"), \u00e8 una tipica viennoiserie a base di pasta sfoglia .\n\u00c8 costituito da una pasta brioche con uvetta secca, imbottita a volte con crema pasticciera. Il pain aux raisins viene consumato tradizionalmente a colazione."}
{"id": "1197880", "revid": "767487", "url": "https://it.wikipedia.org/wiki?curid=1197880", "title": "Dinastia Han orientale", "text": "Nella storia della Cina viene definita come dinastia Han Orientale () o dinastia Han Posteriore la seconda era della dinastia Han, che rappresent\u00f2 una restaurazione della dinastia in seguito all'usurpazione di Wang Mang. La dinastia Han orientale deve il suo nome alla posizione della sua capitale, la citt\u00e0 di Luoyang, che si trova spostata pi\u00f9 ad est rispetto alla capitale della dinastia Han occidentale, Chang'an. La dinastia Han orientale inizi\u00f2 nel 25, quando Liu Xiu si proclam\u00f2 imperatore degli Han e termin\u00f2 con la deposizione dell'ultimo imperatore Han nel 220. Rispetto al primo periodo della dinastia Han il secondo periodo viene considerato decadente e travagliato da lotte intestine. \nAll'apice del suo potere la dinastia governava il pi\u00f9 vasto impero del suo tempo, con una superficie di oltre 6 milioni di km\u00b2, non paragonabile per\u00f2 all'impero Han riunito (8 milioni nel II secolo a.C.).\nVisione d'insieme.\nAlla \"Rivolta dei Sopraccigli rossi\", un'insurrezione contadina contro il governo di Wang Mang, presero parte anche tre membri della casa regnante degli Han, di cui Liu Xiu era un parente lontano. In seguito alla centralizzazione del potere la sua famiglia aveva perduto quasi tutti i privilegi feudali di cui godeva, tuttavia durante l'insurrezione contro Wang Mang Liu Xiu riusc\u00ec ad ottenere l'appoggio dei signori feudali scontenti delle riforme di Wang Mang e dei contadini, che soffrivano doppiamente per le catastrofi naturali e per le esose riforme agricole condotte. Infine Liu Xiu si proclam\u00f2 imperatore e stabil\u00ec la sua capitale a Luoyang. Tuttavia ci vollero altri 15 anni perch\u00e9 Liu Xiu potesse avere sotto controllo l'intera zona e reprimere ogni forma di rivolta.\nA partire dalla fine della dinastia Han occidentale in Cina era diventata di moda l'alchimia. E nell'alchimia i potenti cercavano la formula dell'immortalit\u00e0. Per ironia della sorte, quasi tutti gli elisir dell'epoca contenevano mercurio, fosforo e zolfo e questo provoc\u00f2 la morte prematura di quasi tutti i sovrani della dinastia Han orientale, che lasciarono spesso come successori figli non ancora maggiorenni o addirittura lattanti. Se si escludono i primi tre imperatori tutti gli imperatori della dinastia Han erano minorenni. Gli affari di governo venivano spesso assunti dalle madri. Queste vedove imperiali ancora in giovane et\u00e0 ed inesperte in politica dovettero cercare la consulenza dei loro fedeli, e cio\u00e8 o i loro parenti (padri, fratelli) o gli eunuchi. Avvenne cos\u00ec che, durante la dinastia Han orientale, determinate famiglie e gli eunuchi esercitarono un immenso potere e riuscirono perfino a deporre imperatori.\nAl tempo stesso rimasero irrisolti i problemi sociali che gi\u00e0 avevano segnato il destino della dinastia Han occidentale e di Wang Mang. La suddivisione ineguale della terra e le tasse spaventose (in alcuni anni addirittura oltre il 50%) continuavano ad opprimere pesantemente i contadini. I latifondisti locali formavano un sistema clientelare. Essi erano ormai non pi\u00f9 solo i padroni della terra, che davano lavoro ai contadini, ma anche i loro protettori. In questa funzione armavano i contadini. Poich\u00e9 il governo centrale era debole e continuamente coinvolto in guerre interne, le forze locali nel paese ebbero ampia libert\u00e0 per costruire la propria base di potere.\nIl colpo mortale alla dinastia fu dato dalla \"Rivolta dei Turbanti Gialli\", chiamata cos\u00ec perch\u00e9 i rivoltosi portavano in testa un turbante giallo come segno di riconoscimento sul campo. L'organizzatore della rivolta Zhang Jiao era il fondatore di una setta taoista. Sosteneva di possedere un elisir che poteva guarire le malattie e che sarebbe stato dato ai contadini senza nulla chiedere in cambio. La setta trov\u00f2 grande seguito specialmente tra i contadini e gli artigiani. Dopo brevissimo tempo Zhang Jiao aveva gi\u00e0 300.000 seguaci, che organizz\u00f2 militarmente. Nel 184 diede il via alla rivolta e nel giro di pochissimo tempo vi furono ovunque in Cina rivoltosi ben organizzati. Per combattere la ribellione, la corte imperiale chiese aiuto ai latifondisti locali e alle loro organizzazioni paramilitari.\n\u00c8 vero che in questo modo la rivolta pot\u00e9 essere stroncata rapidamente, ma il paese ora pullulava di numerosi signori della guerra che erano accorsi al richiamo della corte imperiale e adesso ambivano a loro volta al potere. Dopo pi\u00f9 di 10 anni di guerra si formarono a poco a poco tre potenze, in cui C\u00e1o C\u0101o occupava tutto il corso medio ed inferiore del Fiume Giallo e teneva l'imperatore in suo potere. Cao Cao conduceva ora le sue imprese militari in nome dell'imperatore ed era la forza pi\u00f9 potente della Cina. Tuttavia finch\u00e9 non avesse unificato l'intera Cina, il prudente Cao non osava cacciare l'imperatore dal trono. Fu solo suo figlio Cao Pi che depose l'imperatore Han e fond\u00f2 la dinastia Wei.\nCultura.\nDurante il periodo Han Orientale il Buddhismo si diffuse rapidamente in Cina. Attraverso la Via della Seta sempre pi\u00f9 monaci buddhisti giunsero in Cina e portarono con loro testi della propria religione, che vennero diligentemente tradotti in cinese.\nDurante la dinastia Han Orientale i poemi con cinque caratteri per riga conobbero il culmine. Un esempio molto conosciuto \u00e8 la \"Poesia in sette passi\" di Cao Zhi: \"La pertica di sostegno dei fagioli brucia sotto la pentola, i fagioli piangono nella pentola: siamo della stessa radice, perch\u00e9 mi assilli cos\u00ec?\" La poesia fu scritta dal fratello del gi\u00e0 menzionato imperatore Cao Pi. Dopo la sua incoronazione questi temette che suo fratello, che egli aveva sempre invidiato per la sua intelligenza, potesse diventare pericoloso per lui. Cos\u00ec gli ordin\u00f2 di venire da lui e pretese che componesse una poesia con cinque caratteri per riga nel limite di sette passi, per non essere decapitato.\nIn molte tombe dissotterrate del periodo Han Orientale si sono scoperte pitture murali. Tale forma artistica ottenne in questa epoca particolare favore. Secondo la descrizione dei testi contemporanei, infatti, tutte le case, i palazzi ed i templi erano ricoperti di pitture murali.\nTecnica e scienza.\nIl pi\u00f9 illustre scienziato del periodo fu Zhang Heng (\u5f20\u8861), che raggiunse grandi risultati soprattutto nel capo dell'astronomia, dove per\u00f2 partiva ancora dalla teoria della terra come centro dell'universo. Sulla base di questo modello costru\u00ec un congegno, che rappresentava un globo celeste fatto ruotare dall'acqua. Fu il primo cinese a descrivere correttamente nella sua opera la causa delle eclissi solare e lunare. A quanto si dice, invent\u00f2 uno strumento con il quale si potevano riconoscere le scosse telluriche a distanza ancora maggiore.\nNella medicina ottenne grande fama il dottor Hua Tuo (\u534e\u4f57), che visse alla fine dell'epoca. Avrebbe inventato una pozione (combinando del vino con un decotto di erbe chiamato m\u00e1f\u00e8is\u00e0n \u9ebb\u6cb8\u6563, letteralmente \"decotto di cannabis\") con la quale potevano essere eseguiti interventi chirurgici indolori. In questo modo avrebbe effettuato addirittura operazioni alla testa. Oltre a ci\u00f2 avrebbe inventato una ginnastica basata su una specie di \"allenamento contro l'ombra\" del pugilato."}
{"id": "1197882", "revid": "2519", "url": "https://it.wikipedia.org/wiki?curid=1197882", "title": "Bindal", "text": "Bindal \u00e8 un comune norvegese della contea di Nordland."}
{"id": "1197885", "revid": "287204", "url": "https://it.wikipedia.org/wiki?curid=1197885", "title": "Marcel Wouda", "text": "Specializzato nello stile libero e nei misti, ha vinto un bronzo alle Olimpiadi di Sydney 2000 nelle staffetta 4x200\u00a0m sl."}
{"id": "1197888", "revid": "9478700", "url": "https://it.wikipedia.org/wiki?curid=1197888", "title": "NaCI", "text": ""}
{"id": "1197891", "revid": "1745361", "url": "https://it.wikipedia.org/wiki?curid=1197891", "title": "Dialetto nizzardo", "text": "Il nizzardo (in nizzardo \"ni\u00e7ard\" o \"nissart\"; in italiano \"nizzardo\"; in francese \"ni\u00e7ois\" o \"nissart\") \u00e8 il dialetto storicamente parlato nella citt\u00e0 di Nizza e nel Paese nizzardo, oggi compreso nel dipartimento francese delle Alpi Marittime.\nL'affiliazione del nizzardo \u00e8 dibattuta: esso \u00e8 generalmente considerato un dialetto del provenzale, esso stesso un dialetto occitano, mentre alcuni studiosi sostengono che il dialetto storico parlato a Nizza fosse pi\u00f9 strettamente correlato alla lingua ligure.\nCaratteristiche.\nIl dialetto nizzardo \u00e8 legato all'occitano, di cui viene talvolta indicato come dialetto o variante locale. Per le sue particolarit\u00e0 fonetiche, il nizzardo non \u00e8 oggi definibile come una variante del ligure, sebbene parlate liguri caratterizzino le vicine Monaco e Mentone, e, secondo alcuni studiosi, anticamente lo era.\nInfatti molti studiosi, come il tedesco Werner Forner, il francese Jean-Philippe Dalbera e l'italiana Giulia Petracco Sicardi, concordano sul fatto che il dialetto nizzardo possiede delle caratteristiche fonetiche, lessicali e morfologiche che sono comuni alla lingua ligure. Lo studioso francese Bernard Cerquiglini indica nel suo libro \"Les Langues de France\" l'esistenza di una minoranza che parla la lingua ligure a Tenda, Roccabruna e Mentone.\nQueste minoranze sono un retaggio della lingua ligure medioevale, il cui areale originario comprendeva anche Nizza e la sua regione. Pare che almeno fino all'XI sec., quando iniziarono le pressioni angioine sul comune di Nizza, la parlata locale non differisse affatto dalle vicine parlate liguri del Ponente (soprattutto nella loro fase pregenovese), per poi trasformarsi con una pesante opera di provenzalizzazione proseguita fino al XIV, e poi sostituita con la francesizzazione, dopo l'annessione alla Francia del 1860, per rompere maggiormente i legami storici, culturali e linguistici con l'Italia.\nControversie.\nUna spiegazione dell'origine di questa lingua che lascia perplessi visto che prima di l'Annessione della contea di Nizza alla Francia nel 1860, tutti i testi storici e gli archivi della citt\u00e0 sono stati scritti o in lingua ligure, o in italiano. L'antico ligure era, d'altra parte, parlato tra i fiumi Varo e Magra, corrispondente agli antichi regni liguri dell'antichit\u00e0, e questa lingua era probabilmente di origine non indoeuropea. Tuttavia, scomparve completamente con l'arrivo del latino durante l'unificazione romana della penisola italiana. Durante l'Italia romana, Nizza faceva parte della Regio IX Liguria. \nLa geografia di Strabone, dal libro 2, capitolo 5, sezione 28: \nQuest'area corrisponde quindi all'attuale regione della Liguria cos\u00ec come all'ex contea di Nizza che potrebbe ora essere paragonata alle Alpi Marittime. In tal modo, Strabone dichiara chiaramente che questi due popoli sono distinti. Inoltre, questa zona popolata da Liguri corrisponder\u00e0 anche all'antica regione storica della Liguria, vale a dire la Regio IX Liguria. Nell'antichit\u00e0 i Liguri sono quindi cantonati tra i fiumi Varo, Po e Magra. Che corrisponde molto da vicino alla Liguria contemporanea. Nei suoi scritti Strabone non fa menzione di Liguri o Celto-Liguri nel sud della Francia.\nDa notare anche che Giuseppe Garibaldi, eroe dell'Unit\u00e0 d'Italia, era di Nizza, e voleva collegare Nizza alla Liguria e all'Italia. L'intera popolazione di Nizza prima degli anni '60 aveva cognomi italiani.\nDopo l'annessione francese di Nizza, furono organizzate furiose rivolte da parte della popolazione nizzarda che pretendeva l'attaccamento al nuovo Regno d'Italia. Il presidente francese Adolphe Thiers risponder\u00e0 violentemente a queste rivolte inviando l'esercito contro la popolazione con arresti e deportazioni a Cayenne provocando la rabbia del governo italiano e un esodo di massa dei nizzardi. Ci sar\u00e0 un gran numero di morti, parleremo dei Vespri di Nizza. Le lingue occitana, italiana e ligure saranno bandite in tutte le amministrazioni, scuole e giornali da sostituire con il francese.\nQuesta annessione provocher\u00e0 l'indignazione di Giuseppe Garibaldi:\nDopo l'annessione francese di Nizza, l'unico discorso ufficiale mantenuto sar\u00e0 che Nizza \u00e8 francese.\nUltimamente il consiglio regionale della Provenza ha abdicato al tentativo di vedere nel nizzardo un dialetto provenzale, riconoscendogli piena autonomia, nell'ambito delle parlate occitaniche.\nAlcuni nizzardi, invece, non si riconoscono quale occitani, e notevoli sono, di fatto le differenze tra nizzardo e resto dell'occitano, anche per la forte influenza dell'italiano sul lessico di Nizza, tanto che la si potrebbe definire una lingua ponte tra i dialetti liguri e i dialetti occitani. Difficile \u00e8 anche stabilire precisi confini, giacch\u00e9 il ligure, il piemontese occidentale e l'occitano (soprattutto nella sua variante alpina-occidentale) hanno oltre il 90% di affinit\u00e0 linguistica.\nConiugazioni verbali.\nPrima coniugazione.\nVerbo \"cantar\" (it. cantare).\nSeconda coniugazione.\nVerbo \"vender\" (it. vendere).\nVerbo \"con\u00f3isser\" (it. conoscere). \nTerza coniugazione.\nVerbo \"sentir\" (it. sentire).\nVerbo incoativo, come \"finir\" (it. finire).\nEsempi.\nLa parabola del Figliuol prodigo in Nizzardo.\nUn h\u00f2me av\u00eca doi enfants.\nE lo plus j\u00f2ve d'ellos digu\u00e8t au paire: \"Paire, donatz-mi la part dei bens que mi tocca!\" e li divis\u00e8t li sieus sostan\u00e7as.\nE pau de j\u00f2rs apr\u00e8s l'enfant mendre, mes ensem tot seu que li ven\u00eca, s'en an\u00e8t en un pa\u00ecs ben lu\u00e8nh, e aqu\u00ec dissip\u00e8t tot lo sieu en vivent de libertin.\nE cora augu\u00e8t tot manjat, li sigu\u00e8t una gran carest\u00eca en aqueu pa\u00ecs, e eu commenc\u00e8t a sentir lo bes\u00f2n.\nE s'an\u00e8t mettre au servici d'un particulier d'aqueu pa\u00ecs, lo qual lo mand\u00e8t en una sieu campanha per guardar de pu\u00f2rcs.\nE aur\u00eca vogut s'emplir lo ventre de li gruchas que manjavan li pu\u00f2rcs, e degun non nhien donava.\nMa, revengut en eu, digu\u00e8t: \"Quantos servitors en la maion de mon paire an de pan en abondan\u00e7a, e ieu ais\u00ec mu\u00f2ri dau fam!\nM'auserai e aureai da mon paire e li dirai: \"Paire, ai pecat contra lo ciel e contra de vos\";\n\"Non m\u00e8riti plus lo nom de vu\u00f2stre enfant: tractatz-mi coma un dei vu\u00f2stres servitors\"\".\nS'aus\u00e8t e s'en an\u00e8t da son paire: era encora lu\u00e8nh, cora son paire lo vegu\u00e8t e n'augu\u00e8t compassion; li corr\u00e8t au rescu\u00f2ntre, li saut\u00e8t al cu\u00f2l e lo bachi\u00e8t.\nE l'enfant li digu\u00e8t: \"Paire, ai pecat contra lo ciel e contra de vos, non m\u00e8riti plus lo nom de vu\u00f2stre enfant\".\nLo paire digu\u00e8t ai servitors: \"Vito, sortetz lo plus bei abilhament, vestetz-lo, mettetz-li l'aneu au det e causatz-lo!\nE menatz lo vedeu gras e tuatz-lo, mangen e faguen un gran past!\nPerqu\u00e8 aquesto mieu enfant era mu\u00f2rt e es tornat en vida; s'era perdut e s'es retrovat\". E commenceron lo gran past.\nL'enfant mage era \u00e0 la campanha, e au retorn, en s'avesinant de maion, sent\u00e8t la m\u00f9sica e li dan\u00e7as.\nE son\u00e8t un dei servitors, qui demand\u00e8t seu qu'era tot acho.\nE aquesto li digu\u00e8t: \"Vu\u00f2stre fraire es vengut e vu\u00f2stre paire a tuat lo vedeu gras, perqu\u00e8 li es retornat \u00e0 sauvament\".br&gt;\nN'en sigu\u00e8t endinhat e non vol\u00eca intrar. Per acho so paire, essent sortit fu\u00f2ra, commenc\u00e8t \u00e0 lo pregar.\nMa eu, en respondent, digu\u00e8t \u00e0 son paire: \"Li a j\u00e0 tantos an que ieu vos si\u00e8rvi e non ai jamai mancat ai vu\u00f2stre comand, e non m'avetz mai donat un cabrit per lo m'anar manjar embe i mieu amic.\nMa ahora qu'es vengut aquesto vu\u00f2stre enfant qu'a devorat li sieus sostan\u00e7as embe de fremas de marrida vida, avetz tuat per eu lo vedeu gras\".\nMa lo paire li digu\u00e8t: \"Mon fieu, tu sies toj\u00f2rs emb ieu, e tot seu qu'ai t'apparten;\ncali\u00e0 ben faire un gran past e si rallegrar perqu\u00e8 aquesto tieu fraire era mu\u00f2rt e es tornat en vida; s'era perdut e s'es retrovat\".\nGiovenale Vegezzi-Ruscalla, \"La nazionalit\u00e0 di Nizza: ragionamento\", 1860, pagg. 29-30\nUna novella del Boccaccio in Nizzardo.\nDio donca que ai temps dau premier rei de Chipri, apr\u00e8s la conquista facha de la T\u00e8rra Santa da Gottifr\u00e9 de Bolhon, arriv\u00e8t que ona n\u00f2bla frema de Gasconha an\u00e8t en pelegrinatge au Sepulcre, dedont en retornant, arrivada que fogu\u00e8t a Chipri, sigu\u00e8t da quauques \u00f2mes scelerats villanament outragiada. E si lamentant d'acqu\u00f2 sen\u00e7a minga de consolacion, ella pens\u00e8t de s'en anar planher dau rei; ma li foghet dich per quaucun que aur\u00eca perdut la fatiga, perqu\u00e8 \u00e9u era d'ona vita tant libertina e tant pau de bu\u00f2n que, non pas de vendicar li ontas dei autres amb just\u00eccia, ansi on n\u00f9mero infinti d'aquellis fachos en \u00e9u, amb ona viltat desonoranta, nen sopportava; talament que quossigue que auguesse quauque resentiment, l'esfogava en li faguent quauque onta o despi\u00e8ch vergonh\u00f3s. Sentent acqu\u00f2 la frema, desperada per la vendetta, per si consolar on pau de la si\u00e9u pena, pens\u00e8t de voler pu\u00e8nhe la viltat d'aqu\u00e9u rei; e anant si pluerant davant d'\u00e9u, digu\u00e8t: \"Mi\u00e9u sinhor, i\u00e9u non veni a la ti\u00e9u presen\u00e7a per vendetta qu'asp\u00e8ri de l'inj\u00faria que m'es estada facha ma, per soddisfacion d'aquesta inj\u00faria, ti pregui que mi mu\u00f2stres come tu s\u00f2ffres aquellis que i\u00e9u senti quei ti son fachos, a fin que lis emparant da tu, i\u00e9u p\u00f2squi amb pasien\u00e7a soportar la mi\u00e9va; la quala, Di\u00e9u sau, se lo pod\u00e8issi faire, volontier tei donerei, perqu\u00e8 tu lis sabes tant ben portar!\".\nLo rei, que fin allora era stat long e pigre, coma se si revilh\u00e8isse dau su\u00f2n, en commen\u00e7ant da l'inj\u00faria commessa vers aquella frema, la quala vendiqu\u00e8t severament, devengu\u00e8t on persecutor saverissimo de cadun que faguesse, d'allora en avant, qauqua rem c\u00f2ntra l'onor de le si\u00e9u corona. \nGiovanni Papanti, \"Parlari italiani in Certaldo\", 1875, pagg. 624-625\nGli appellativi del nizzardo.\nNella loro lingua materna, gli abitanti di Nizza (\"Nissa/Ni\u00e7a\") si designano con l'etnonimo ni\u00e7ard, ni\u00e7arda (grafia classica) o nissart nissarda/ni\u00e7art ni\u00e7arda (grafia mistraliana). Quale che sia la grafia utilizzata, si pronuncia in tutti i casi .\nNella forma maschile , la [t] \u00e8 il risultato di una desonorizzazione di una \"d\" in finale. L'aggiunta facoltativa di un suono [e] finale d'appoggio, dopo [t] finale, \u00e8 una particolarit\u00e0 della fonetica nizzarda (ma questa [e] non ha un valore fonologico e non \u00e8 indicata nell'ortografia, che sia classica o mistraliana).\nEsistono innumerevoli alternative grafiche a causa delle difficolt\u00e0 di adottare una norma linguistica stabile: con -\u00e7- o -ss-, con -d o -t (vedi \"-te\").\nIn francese, per qualificare gli abitanti di Nizza l'etnonimo abituale \u00e8 ni\u00e7ois. \"Nissart\", di utilizzo crescente in francese, e pi\u00f9 di rado \"ni\u00e7ard\", si usano per designare tutto ci\u00f2 che riguarda le tradizioni e la gente che parla la lingua di Nizza e della Contea di Nizza, in una forma di rinascita di questa cultura.\nNorme, grafia e standardizzazione.\nIl nizzardo pu\u00f2 utilizzare due norme, ciascuna suddivisa per\u00f2 internamente in sottonorme:\nSono esistite norme grafiche \"italianizzanti\" in passato, durante l'appartenenza ultrasecolare di Nizza e della sua Contea al Ducato di Savoia prima ed al Regno di Sardegna poi, fino al 1860, ma vennero fatte abbandonare dopo la cessione alla Francia nel 1860.\nFu Giuseppe Rosalindo Rancher, grande autore classico nizzardo, a porre nel 1830 la questione della grafia nell'opera \"La Nemaida\", molto prima di Mistral, con una scelta considerata \"italianizzante\", poich\u00e9 all'epoca Nizza apparteneva al Regno di Sardegna.\nLa prima completa grammatica della lingua nizzarda si deve a Giuseppe Miceu nel 1840, con la sua \"Grammatica nissarda\", un'eccellente opera che raffigura lo stato della lingua nizzarda precedentemente alla sua francesizzazione, avvenute dopo l'annessione della citt\u00e0 alla Francia."}
{"id": "1197894", "revid": "36426", "url": "https://it.wikipedia.org/wiki?curid=1197894", "title": "Gilberto d'Aurillac", "text": ""}
{"id": "1197895", "revid": "2519", "url": "https://it.wikipedia.org/wiki?curid=1197895", "title": "Br\u00f8nn\u00f8y", "text": "Br\u00f8nn\u00f8y \u00e8 un comune norvegese della contea di Nordland."}
{"id": "1197896", "revid": "111319", "url": "https://it.wikipedia.org/wiki?curid=1197896", "title": "Chengji Jiang", "text": ""}
{"id": "1197897", "revid": "287204", "url": "https://it.wikipedia.org/wiki?curid=1197897", "title": "Heroy", "text": ""}
{"id": "1197898", "revid": "1305772", "url": "https://it.wikipedia.org/wiki?curid=1197898", "title": "Organizzazione nera", "text": "L', conosciuta anche con il semplice nome \"Organizzazione\", \u00e8 un'organizzazione criminale immaginaria e il principale antagonista della serie manga e anime \"Detective Conan\", creata da G\u014dsh\u014d Aoyama.\nIl protagonista Conan Edogawa si scontra con numerosi criminali di piccolo calibro nel corso dei casi della serie, ma in alcuni di essi \u00e8 presente l'organizzazione o si ottengono indizi su di essa. Conan si \u00e8 trasferito a casa del detective Kogoro Mori, facendo credere che sia lui a risolvere i casi, proprio per cercare informazioni sul suo nemico mortale.\nGeneralit\u00e0.\nSi tratta di un gruppo che colpisce nell'ombra e si dedica a vari crimini, tra cui il contrabbando, il ricatto, la rapina a mano armata, l'assassinio su commissione e quello di persone a loro scomode. Tutti i suoi membri vestono rigorosamente abiti di colore nero (da cui il nome dell'organizzazione) e il nome in codice di ciascun membro riprende quello di un famoso liquore o alcolico: per gli uomini liquori puri e per le donne vini o cocktail a base di vino. \"Organizzazione nera\" non \u00e8 il vero nome dell'organizzazione, ma soltanto un nome dato da Conan: infatti, non \u00e8 mai pronunciato da membri dell'organizzazione, mentre Ai Haibara si riferisce una volta a loro come \"quelli che tu [Conan] chiami gli uomini in nero\".\nIl loro modo di agire consiste nell'eliminare senza piet\u00e0 chiunque rimanga coinvolto nelle loro attivit\u00e0 e potrebbe rivelare l'esistenza dell'organizzazione criminale. Inoltre, di solito bruciano i luoghi dei crimini in modo da non lasciare tracce. Sono alla ricerca di Sherry (Shiho Miyano/Ai Haibara), la donna che li ha traditi, per eliminare lei e tutti quelli con cui ha avuto a che fare.\nL'organizzazione agisce in campo internazionale. L'FBI, capitanata nella serie da James Black, Shuichi Akai, Jodie Starling e Andre Camel, \u00e8 alla caccia del gruppo e agisce anche in Giappone all'insaputa della polizia giapponese, che non conosce l'esistenza dell'organizzazione. Sulle sue tracce sono anche la CIA, rappresentata nella serie da Rena Mizunashi e dal suo defunto padre Ethan Honda e la pubblica sicurezza giapponese, rappresentata da Rei Furuya \"Tooru Amuro\" e dal defunto Scotch.\nIl vero scopo dell'organizzazione \u00e8 ancora sconosciuto. Riferendosi a Conan, Ai pensa che lui sia \"dentro fino al collo\" al \"progetto che l'organizzazione porta avanti in gran segreto da pi\u00f9 di mezzo secolo\".\nPer motivi ancora sconosciuti l'organizzazione assume scienziati e programmatori di computer, finanziando in cambio le loro ricerche. Cercano di ottenere da un produttore di videogiochi la lista dei pi\u00f9 validi programmatori di computer del mondo, che lui sottrae alla sua ditta in cambio di molto denaro.\nUn'altra attivit\u00e0 dell'organizzazione \u00e8 la ricerca scientifica su farmaci. I coniugi Miyano e poi la loro figlia Shiho lavoravano all'APTX4869, veleno con lo scopo di uccidere. L'effetto di far tornare bambini mostrato in alcuni casi dal veleno stesso \u00e8 apparentemente inaspettato, ma dalle parole di Pisco, amico dei coniugi Miyano che l'avevano informato, si scopre che questo effetto era gi\u00e0 conosciuto al tempo delle loro ricerche, e che lui considera un perfezionamento l'effetto sulla stessa Shiho. Suguru Itakura, un ingegnere informatico che lavorava a un programma a cui era interessata l'organizzazione e subiva intimidazioni per fare in modo che lavorasse per loro, afferma nel suo diario elettronico che non pu\u00f2 farlo \"per il bene dell'umanit\u00e0\" e che ha telefonato a una donna (nell'anime \u00e8 chiaro che sia Vermouth, cosa confermata anche nel manga da Yukiko Fujimine quando rivela che Itakura conosceva gi\u00e0 Vermouth), la quale, alla domanda \"Chi vi credete di essere?\", ha risposto in inglese:\nTuttavia Ai scherza sull'idea che il suo oggetto di studio potesse essere una medicina che riporta in vita i morti e afferma che non era nulla del genere, bens\u00ec \"una cosa che, per la maggior parte della gente, non vale niente\". Viene menzionato anche un altro nome riferito a un farmaco, \"Silver Bullet\", \"Proiettile d'argento\", nel messaggio di Elena Miyano alla figlia Shiho, in cui afferma di doversi separare da lei e dall'altra figlia, Akemi, per poter completare un farmaco terrificante con questo nome. Anche Shiho afferma che non avrebbe mai dovuto creare il \"Silver Bullet\". Si tratta dello stesso nome che usano il boss e Vermouth per riferirsi a colui che pu\u00f2 essere in grado di sconfiggere l'organizzazione: Shuichi Akai secondo il boss, Conan secondo Vermouth. La stessa Vermouth conosce gli effetti dell'APTX4869 e l'identit\u00e0 di Conan e Ai, ma per qualche motivo non lo rivela agli altri membri dell'organizzazione.\nUn mistero ancora irrisolto riguardo all'organizzazione \u00e8 il fatto che Vermouth non invecchi, dimostrando sempre ventinove anni. Un'altra questione lasciata in sospeso \u00e8 il ritrovamento del nome di Shiho Miyano da parte di Conan in un registro delle persone che hanno comprato biglietti di una lotteria sulla fittizia isola di Bikuni, nella prefettura di Fukui, con in palio degli amuleti che, secondo una leggenda, donavano l'eterna giovinezza.\nNei file 9-10 del volume 26 di \"Detective Conan Special Cases\", l'organizzazione gestisce una societ\u00e0 chiamata , attraverso la quale cerca di corrompere con ingenti somme di denaro un governo monarchico africano.\nMembri attuali.\nBoss.\nIl , vero nome , \u00e8 il capo dell'organizzazione. Il 13 dicembre 2017, Aoyama ha rivelato l'identit\u00e0 del boss: un avido e misterioso miliardario introdotto nei file da 4 a 7 del volume 30 (episodio 219 dell'anime, 235-238 secondo la numerazione italiana), che dovrebbe essere morto molti anni prima.\nI personaggi si riferiscono a lui con diversi nomi: Conan, Agasa, Vermouth, Bourbon e l'FBI con (\"capo\"); Gin, Vodka, Pisco, Kir, Chianti e Irish con , un pronome giapponese di terza persona di genere neutro estremamente rispettoso. Al telefono con Gin, Vermouth cambia \"Boss\" in \"Anokata\". Akai lo chiama via radio il \"Target\", ed Ethan Hondo con il figlio Eisuke \"Il suo superiore presso la ditta\".\nResponsabile della promozione dei membri, dirige le attivit\u00e0 e i piani criminali per proteggere e promuovere i maggiori interessi dell'organizzazione. Gin, che gode della sua piena fiducia, afferma che \u00e8 un tipo diffidente e studia misure precauzionali di poco conto che Vermouth deve eseguire per prudenza. \u00c8 spietato, disposto a far uccidere persino un membro di alto grado per un solo errore che possa mettere a repentaglio l'organizzazione. Gli uomini al suo servizio sanno che ha una particolare predilezione per Vermouth, che gode di grande fiducia da parte sua, pur non essendo noto il motivo.\nComunica con i suoi subalterni solo tramite e-mail inviate con il cellulare. L'indirizzo di posta elettronica registrato sul suo cellulare \u00e8 #969#6261 e riprende la famosa canzone per bambini \"Nanatsu no ko\". Quando lo scopre, Conan vuole spiegare la situazione alla polizia e fargli scoprire tramite la compagnia telefonica a chi appartiene, per poi contattarlo e fare irruzione con tutta la polizia nel suo covo, ma Ai, che ha sempre saputo di chi si tratta, lo mette in guardia che \u00e8 troppo pericoloso, affermando che l'indirizzo di posta elettronica \u00e8 come il vaso di Pandora ed \u00e8 meglio non aprirlo. Conan decide di lasciare stare come dice Ai e di aspettare che arrivi l'occasione per contattarlo.\nLa persona che teme di pi\u00f9 \u00e8 Shuichi Akai, l'asso nella manica dell'FBI, che potrebbe diventare l'unica arma in grado di eliminarli in un colpo solo. Gin non sa il motivo per cui lo teme.\nNel file 11 del volume 26 di \"Detective Conan Special Cases\", quando rivela a Conan il progetto dell'organizzazione di usare la droga di Generic per avere il mondo intero sotto il suo potere, Ai lo immagina in ombra nera con il globo tra le mani, quindi la sua sete di potere \u00e8 smisurata.\nYusaku Kudo e Shuichi Akai hanno dedotto che il messaggio morente lasciato dal giocatore di sh\u014dgi Kohji Haneda diciassette anni prima potrebbe essere riorganizzato per formulare il nome \"Carasuma\", indicando che il boss sia coinvolto nell'omicidio e non solo il suo vice, Rum. Questo caso rivela l'identit\u00e0 di Renya Karasuma come capo dell'organizzazione. \u00c8 rivelato che Karasuma ha fondato anche un'azienda chiamata , che in passato ha sponsorizzato le ricerche dei Miyano, assumendo Atsushi ed Elena come ricercatori.\nL'aspetto di Renya Karasuma \u00e8 mostrato solo come sagoma, che lo rappresenta come un uomo corpulento con un lungo naso, unghie che sembrano artigli e un raccapricciante corvo sulla sua spalla sinistra, animale che \u00e8 anche il suo logo nella sua ex villa. Quando non conosceva ancora la sua identit\u00e0 e aspetto fisico, Conan lo immaginava come un'ombra nera.\nRum.\n, il cui vero nome \u00e8 ancora sconosciuto, \u00e8 il braccio destro del boss e quindi il vice capo dell'organizzazione. Attualmente si \u00e8 travestito da , di 56 anni, il nuovo chef cuoco di sushi al Beika Iroha Sushi. Anche se lo riconoscono, modifica il tono della voce con un apparecchio quando comunica con i suoi subordinati. Appare sulla copertina del volume 97.\nLa descrizione del suo aspetto varia molto, ma sono tutte delle controfigure diffuse da lui stesso per proteggersi: qualcuno lo rappresenta come un omone robusto, altri affermano che sia un uomo un po' effeminato, oppure un anziano. L'unica cosa vera \u00e8 che rimase ferito in un incidente e ha l'occhio sinistro artificiale, coperto da un cerotto come Wakita. \u00c8 interessato a Conan e ha ordinato a Bourbon di cercargli informazioni su Shinichi Kudo. Estremamente impaziente, ha un acuto spirito d'osservazione. Cura\u00e7ao era il suo agente braccio destro.\nDue anni prima, quando Shuichi Akai da infiltrato doveva incontrare Gin in un magazzino in disuso nel porto per un test di fedelt\u00e0, e alcuni agenti dell'FBI si appostarono per catturarlo, travestito da vecchio calvo, Rum arriv\u00f2 indisturbato e si sedette. Akai lo ignor\u00f2, ma il suo amico e collega Andre Camel, senza sapere che era dell'organizzazione per l'incontro con Rye, usc\u00ec allo scoperto e gli disse che stare l\u00ec era pericoloso, facendo s\u00ec che l'FBI venisse scoperta e che la copertura di Akai saltasse.\nGin.\n ha un ruolo preponderante rispetto agli altri membri, tranne solo il boss e Rum. James Black lo definisce \"uno dei capi della banda\". Conosce molto bene Shuichi Akai, che chiama Gin . Insieme al collega Vodka, che lo accompagna in ogni sua apparizione, ha avvelenato il protagonista nel primo capitolo facendolo rimpicciolire e ha incontrato pi\u00f9 volte Conan, senza mai vederlo chiaramente n\u00e9 poterlo associare a Shinichi Kudo, che credeva di aver ucciso mesi prima. Si sa inoltre che Gin non ricorda le facce e i nomi delle persone da lui uccise, perci\u00f2 un loro eventuale incontro probabilmente non riporterebbe alcun ricordo alla sua mente.\nVodka.\n \u00e8 una sorta di assistente di Gin e compare quasi sempre insieme a lui. Si riferisce sempre a Gin con l'appellativo con cui si rivolgono nella yakuza i subalterni ai loro superiori: . A differenza di Gin non ha grande autorit\u00e0 sugli altri membri. Durante il caso della festa di Halloween, appare da solo sulla nave su cui si svolge la festa, in continuo contatto con Gin, ed \u00e8 proprio da questi dialoghi che si viene a sapere che Gin non \u00e8 in grado di ricordare le identit\u00e0 e i nomi delle persone che uccide, mentre lo stesso Vodka ricorda bene chi sia Shinichi Kudo. Appare sulla copertina del volume 38.\nVermouth.\n (29 anni) riveste una posizione speciale nell'organizzazione, essendo la preferita del boss e godendo per questo di vantaggi speciali, specialmente nei confronti di Gin. La sua vera identit\u00e0 \u00e8 inizialmente quella dell'attrice statunitense , ed \u00e8 con questo nome che si presenta per la prima volta, prima di vederla alla fine del caso insieme ai membri dell'organizzazione (volume 24, file 7-11; episodi 176-178 dell'anime, 190-192 secondo la numerazione italiana). Tuttavia, la sua vera identit\u00e0 \u00e8 quella di , anche lei famosissima attrice statunitense e amica di Yukiko Fujimine, la madre del protagonista: le due hanno avuto come maestro di travestimenti Toichi Kuroba. Dopo la finta morte di quest'ultima, si ripresenta sotto forma di Chris Vineyard, unica figlia di Sharon. Stranamente, con il passare degli anni non invecchi, mostrando ventinove anni nonostante ne abbia pi\u00f9 di cinquanta. Grazie a Jodie Starling, l'agente dell'FBI che le d\u00e0 la caccia, si scopre infatti che, vent'anni prima, ha ucciso i genitori di Jodie e appariva esteriormente esattamente come \u00e8 adesso, nonostante il lasso di tempo intercorso. Pur essendo a piena conoscenza della doppia identit\u00e0 di Shinichi/Conan e Sherry/Ai, non lo rivela agli altri membri dell'organizzazione, cosa che Yukiko le fa notare senza che lei risponda. Appare sulle copertine dei volumi 26 (Chris Vineyard), 35 (Sharon Vineyard) e 90 (travestita da Azusa Enomoto).\nChianti.\n \u00e8 una donna cecchino di prima classe che lavora per Gin e un'ottima pilota d'auto. Compare per la prima volta nel file 10 del volume 48 (episodio speciale 425 dell'anime, 460 secondo la numerazione italiana). Appare sulla copertina del volume 67.\nSpietata assassina, le piace uccidere ed \u00e8 anche molto impaziente. Usa sempre un linguaggio duro e scortese, e le sue battute sono sempre un po' spinte. Molto abile con i fucili, Ai spiega a Conan che lei e il suo partner Korn hanno una buona fama nell'organizzazione come killer. Non \u00e8 per\u00f2 abbastanza forte per uno scontro con Akai, poich\u00e9 la sua portata massima \u00e8 di 600 metri, mentre lui \u00e8 in grado di sparare con precisione anche da 700 metri. Proprio come Gin e Vodka, la si vede solitamente in missione insieme a Korn, ma non hanno una relazione. Si lamenta che Vermouth si sia portata dietro Calvados di sua iniziativa, facendolo ammazzare. Non prende bene il fatto che a volte Vermouth la schernisca. Vermouth e Chianti sono quindi nemiche, ma \u00e8 solo lei a covare un profondo odio. Confida a Korn che l'avrebbe gi\u00e0 ammazzata se non fosse la preferita del boss, quindi teme sfidare la sua collera. Nei confronti di Gin si comporta come sua sottoposta, agli stessi livelli di Korn e Vodka, anche se il secondo riprende i due cecchini per la loro impazienza durante le missioni, eseguendo i suoi ordini sia durante il caso di Kir alla sua prima comparsa, sia durante quello del suo recupero ai danni dell'FBI. Lei e Kir sono molto amiche, ma mostra un po' d'invidia nei suoi confronti per il modo in cui si \u00e8 fatta notare dal boss per entrare nell'organizzazione quattro anni prima. Veste solitamente in abiti di pelle nera con un collare. Sotto la palpebra sinistra ha uno strano tatuaggio, che rappresenta le ali di una farfalla a coda di rondine. La sua auto \u00e8 una Dodge Viper GTS blu con due strisce bianche. Porta sempre il suo fucile preferito, un semiautomatico PSG-1 da cecchino, proiettili calibro 7,62. Nel usa anche un gas lacrimogeno, e nel ventesimo delle apparecchiature a raggi infrarossi per trovare la vittima.\nAppare per la prima volta quando viene pianificato l'omicidio del politico Yasuteru Domon, anche se a causa dell'intervento di Conan e Jodie il piano non ha esito positivo. La si vede poi quando Gin discute il piano di riserva con Kir. Anche se deve partecipare ai due attentati contro Domon e Kogoro, attendendo di volta in volta l'ordine di Gin per sparare, non ha mai l'opportunit\u00e0 di farlo fino all'apparizione di Akai, che la porta a lamentarsi di doversi muovere per niente.\nKorn.\n \u00e8 il partner di Chianti e un abilissimo assassino come cecchino. Compare per la prima volta nel file 10 del volume 48 (episodio speciale 425 dell'anime, 460 secondo la numerazione italiana). Nella versione italiana dell'anime, il nome diventa Kolun fino a prima dell'episodio 498 (546 secondo la numerazione italiana), in cui viene pronunciato per la prima volta \"Korn\".\nIndossa occhiali spessi e un cappello. Pur essendo meno impaziente di Chianti, gli piace uccidere e rimane deluso quando non ottiene l'opportunit\u00e0 di farlo. Come la maggior parte dei membri dell'organizzazione, ha una personalit\u00e0 fredda e asociale, molto taciturno e isolato. Lo si vede sempre accigliato e non ha il senso dell'umorismo. Anche il suo modo di parlare \u00e8 insolito: nonostante sia abbastanza taciturno, le volte in cui parla usa un lessico e una grammatica insoliti, con frasi brevi e molte pause. Lui e Chianti vanno abbastanza d'accordo, ma non hanno una relazione. Come Chianti, nutre un profondo odio per Vermouth a causa della morte di Calvados, ricordando di come approfitt\u00f2 del fatto che quest'ultimo si fosse innamorato di lei per condurlo nella missione in cui sarebbe morto, e vorrebbe ucciderla. Nei confronti di Gin, si comporta come suo sottoposto, agli stessi livelli di Chianti e Vodka, anche se il secondo riprende i due cecchini per la loro impazienza durante le missioni, eseguendo i suoi ordini sia durante il caso di Kir alla sua prima comparsa, sia durante quello del suo recupero ai danni dell'FBI. Si sposta sempre con la macchina di Chianti come passeggero e la loro gamma di fuoco massima \u00e8 di 600 metri. Porta sempre un fucile da cecchino M24 Sniper Weapon System, proiettili calibro 7,62. Akai \u00e8 comunque pi\u00f9 bravo di entrambi.\nAppare per la prima volta quando viene pianificato l'omicidio del politico Yasuteru Domon, anche se a causa dell'intervento di Conan e Jodie il piano non ha esito positivo. Lo si vede poi quando Gin discute il piano di riserva con Kir. Anche se deve partecipare ai due attentati contro Domon e Kogoro, attendendo di volta in volta l'ordine di Gin per sparare, non ha mai l'opportunit\u00e0 di farlo. In seguito, lo si vede in macchina con Chianti, sicuro che Kir sia morta. Quando Gin tende una trappola al sosia di Akai per verificare se sia davvero lui, lo si vede solo parlare al cellulare con Vodka per riferirgli la situazione all'ingresso sotterraneo dei grandi magazzini dove \u00e8 appostato.\nMembri attuali sotto copertura.\nKir.\n (27 anni) \u00e8 un membro che agisce sotto l'identit\u00e0 della giornalista . Appare per la prima volta nel volume 48 (file 9; episodio 425 dell'anime, corrispondente al 459 della numerazione italiana). Grazie a una ricetrasmittente piazzata per sbaglio da Conan sotto la sua scarpa, rivela le informazioni riguardanti un tentativo di assassinio di un politico, che grazie a ci\u00f2 non viene ucciso. Viene catturata poco dopo dall'FBI durante un inseguimento, anche se rimane ferita e cade in coma. Al suo risveglio in ospedale, si viene a sapere che \u00e8 la figlia primogenita di Ethan Hondo e che sia lei che il suo defunto padre fanno parte della CIA. Si viene inoltre a sapere che il suo vero nome \u00e8 ed \u00e8 quindi la sorella maggiore scomparsa di Eisuke Hondo. Dopo il suo risveglio in ospedale, si decide di riportarla nell'organizzazione come spia sia della CIA che dell'FBI, anche se sia Gin che il capo non si fidano del suo ritorno e le ordinano di uccidere Shuichi Akai, incarico che lei porta a termine. Ma Conan temeva una reazione del genere, quindi ha istruito lei e Akai per inscenare una finta esecuzione. Appare sulla copertina del volume 48.\nBourbon.\n \u00e8 il nome in codice di . Secondo quanto riferisce Rena Mizunashi a Jodie, questo esperto membro \u00e8 stato assoldato per dare la caccia a Sherry, cercando di porre fine alla sua storia. \u00c8 inoltre acerrimo rivale di Shuichi Akai ed \u00e8 convinto del fatto che egli sia ancora vivo, perch\u00e9 ritiene di essere l'unico in grado di ucciderlo. Vodka dice che il suo odio verso Akai \u00e8 superiore perfino a quello di Gin. \u00c8 un membro dalle acute capacit\u00e0 investigative e deduttive, e Gin lo definisce \"un irritante testardo\" dalla personalit\u00e0 riservata come Vermouth. Quest'ultima lo contatta subito dopo un incidente stradale notturno che vede coinvolti Conan, Ran e Kogoro, osservando la scena da un ponte sopraelevato e commentando come sia riuscito a guadagnarsi fiducia e chiedendogli se ha intenzione di rispettare la promessa che le ha fatto. In quel momento, Subaru Okiya, Masumi Sera e Tooru Amuro ascoltano contemporaneamente la conversazione, facendoci capire che Bourbon potrebbe essere uno di loro. La sua identit\u00e0 viene poi rilevata durante il caso \"Mystery Train\", dove si presenta a Sherry (che \u00e8 in realt\u00e0 Kaito Kid travestito per volere di Conan) come Tooru Amuro. Era lui anche il falso Akai: si era travestito per vedere la reazione delle persone che conoscono Akai e capire cos\u00ec se era veramente morto. Successivamente, nei file da 1 a 5 del volume 85, viene rivelato che in realt\u00e0 fa parte della pubblica sicurezza giapponese e che il suo vero nome \u00e8 . Lo stesso Akai, durante una conversazione al telefono, gli dice: \"Non dimenticare che noi condividiamo la stessa preda\". Appare sulla copertina del volume 76.\nMembri fuggiti.\nSherry.\n, il cui vero nome \u00e8 (18 anni), \u00e8 la scienziata che ha portato avanti il progetto dell'APTX4869 dopo la morte dei genitori Atsushi ed Elena. A causa delle troppe costrizioni impostele sin dalla nascita, decide per salvarsi la vita di assumere anche lei la sostanza sulla quale stava lavorando, rimpicciolendosi e riuscendo cos\u00ec a fuggire dall'organizzazione prima che venga condannata a morte per la sua ribellione, per andare a vivere a casa di Agasa sotto il falso nome di .\nKiichiro Numabuchi.\n \u00e8 cresciuto nella prefettura di Gunma ed \u00e8 un ex serial killer dal viso irregolare rimasto coinvolto con l'organizzazione. Il suo cognome viene pronunciato erroneamente Numabuki nella versione italiana dell'anime.\nHa un nome poco comune. L'organizzazione lo ingaggia come assassino, ma la sua labilit\u00e0 mentale lo esenta presto dalla carriera per diventare una cavia umana all'APTX4869, sotto la supervisione di Sherry, che non ha potuto incontrarlo personalmente, pur avendole dato il suo file per lo studio medico. Durante il trasporto verso il laboratorio, riesce per\u00f2 a liberarsi e a fuggire. Cercando di nascondersi, uccide in preda al panico tre persone credendoli degli inseguitori in nero. Pur essendo visto come un serial killer psicopatico, appare pi\u00f9 come una vittima spaventata, poich\u00e9 pu\u00f2 uccidere senza esitazione, ma lo fa principalmente per paura e per riconquistare la libert\u00e0. Dimostra di avere un lato pi\u00f9 sensibile e una predilezione per i bambini, quando salva Mitsuhiko da uno sfortunato tentativo di presentare una sorpresa speciale ad Ayumi e Ai. Proprio grazie alla sua comparsa improvvisa, Ai capisce di stare perdendo la capacit\u00e0 di riconoscimento dei membri dell'organizzazione.\nDa giovane, prima di diventare un assassino, lui e cinque compagni di scuola guida causarono la morte di Tetsuji Inaba, il loro istruttore. Vent'anni dopo, Yusuke Sakata, diventato poliziotto per indagare sulla morte del padre, lo cattura costringendolo a confessare. Poich\u00e9 il caso \u00e8 caduto in prescrizione cinque anni prima, decide di uccidere i colpevoli e di tenere Numabuchi per ultimo, scaricandogli la colpa. Conan ed Heiji risolvono per\u00f2 il caso e Numabuchi viene arrestato da Otaki. Ricompare in un altro caso dopo che ha affermato durante un interrogatorio che il corpo di una quarta vittima giace sepolto in un bosco: per questo viene scortato l\u00ec dalla polizia di Gunma. Secondo un'ipotesi di Conan in realt\u00e0 non c'\u00e8 alcuna vittima sepolta e l'assassino vorrebbe solo fare un'ultima visita ai suoi speciali amici d'infanzia, le lucciole che vivono nel bosco, prima che sia eseguita la sua condanna a morte. Qui incontra Mitsuhiko, che cerca di raccogliere delle lucciole per compiacere Ai e Ayumi, ma invece di fargli del male lo riporta alle squadre di ricerca e si fa arrestare senza opporre resistenza. \u00c8 allora che Ai rivela a Conan e ad Agasa il passato dell'assassino nell'organizzazione.\nMembri deceduti.\nAkemi Miyano.\n (24/25 anni) \u00e8 la sorella maggiore di Shiho Miyano e la figlia primogenita di Atsushi ed Elena Miyano, anche lei dalla nascita obbligata a far parte dell'organizzazione. Diversamente dalla sorella, per\u00f2, rimane un membro minore. Infatti, Shuichi Akai si avviciner\u00e0 a lei per riuscire a entrare nell'organizzazione e, proprio a causa di questo fatto, verr\u00e0 uccisa da Gin, che la considera meno utile all'organizzazione rispetto a Shiho. Fa la sua apparizione in uno dei primi casi della serie e si presenta con il nome fittizio di . Appare sulla copertina del volume 41.\nEntrambi i genitori erano affiliati all'organizzazione, fatto questo che porta le due sorelle a farne parte sin dalla pi\u00f9 tenera et\u00e0. Proprio dalla descrizione della sorella minore e dai suoi ricordi, veniamo a conoscenza di molte delle sue caratteristiche: ci viene mostrata come una giovane allegra, solare e che, nonostante le difficolt\u00e0 datele dall'appartenenza all'organizzazione, riesce a trascorrere una vita sicura e alla luce del sole, a differenza della sorella. Col passare del tempo, Ran diventa per Shiho un ricordo della sorella.\nTuttavia, la morte di ambedue i genitori condanna le due sorelle a una vita nell'ombra dell'illegalit\u00e0. Per porre fine a tale situazione, Akemi decide di rischiare la vita per liberare sia lei sia sua sorella dal controllo oppressivo dell'organizzazione.\nDurante quel periodo conosce anche Shuichi Akai, presentatole col nome di Dai Moroboshi e col nome in codice di Rye, con cui andr\u00e0 in cerca di una possibile fuga dagli uomini in nero.\nConan la incontra nei file da 4 a 7 del volume 2. Nell'anime, da questi capitoli \u00e8 stato tratto l'episodio 13 (14 secondo la numerazione italiana), con il finale modificato rispetto al manga e non essenziale ai fini della trama principale, con una Masami Hirota che non rivela una seconda identit\u00e0: per poter andare avanti con la trama \u00e8 stato ripreso il finale nell'episodio 128 (135 secondo la numerazione italiana), dopo che un'altra Masami Hirota \u00e8 stata introdotta in un caso diverso. Inizialmente, si reca da Kogoro, presentandosi appunto come Masami Hirota e chiedendo di cercare suo padre, ma l'uomo ricercato era in realt\u00e0 solo il suo complice in un furto di cento milioni di yen. Si reca poi da Gin, convinta di aver portato a termine il lavoro richiesto dall'organizzazione in cambio della libert\u00e0 per lei e la sorella, ma lui la uccide, affermando che non pu\u00f2 darle la sorella perch\u00e9 troppo intelligente e utile per l'organizzazione. Mentre sta per morire, la giovane informa Conan dell'esistenza dell'organizzazione. Nell'anime, invece, il furto dell'episodio 13 non \u00e8 commissionato da Gin e Vodka, mentre nell'episodio 128 Masami Hirota \u00e8 un'impiegata di banca colpevole di un furto di cento milioni di yen sul luogo di lavoro, e Conan intuisce che qualcuno la vuole uccidere. In questo modo, Conan si precipita a casa sua per ammonirla, ma viene tramortito da un preciso colpo datogli da lei con il taglio della mano sulla nuca. Akemi si recher\u00e0 poi in un capannone, luogo prestabilito per l'incontro con gli uomini dell'organizzazione dopo il furto da loro commissionato, e l\u00ec avverr\u00e0 la sua esecuzione per mano di Gin. Arrivato l\u00ec anche Conan, gli racconta dell'esistenza dell'organizzazione, prima di morire tra le sue braccia. Inoltre, quando gli chiede chi \u00e8, Conan le rivela la sua vera identit\u00e0.\nNel caso della prima comparsa di Ai, quest'ultima svela a Conan il suo passato: inizialmente chiama la sorella solo Akemi Miyano, nome che il lettore poteva riconoscere perch\u00e9 pronunciato da Gin prima di ucciderla, ma che Conan non aveva sentito. Viene menzionato anche il professore universitario con cui Akemi aveva viaggiato, di nome Masami Hirota, ma Conan non ricorda questo nome. Deve essere Ai a rivelare a Conan di essere la sorella della Masami Hirota che lui aveva a suo tempo tentato di salvare dall'organizzazione, la quale aveva scelto come falso nome quello del suo professore. Nel ricordarlo, Ai si lascia andare a un pianto di disperazione e accusa Conan di non essere intervenuto prontamente. Akemi viene poi menzionata nel caso in cui Agasa porta Conan e Ai a casa di un amico di Atsushi Miyano: con l'ausilio di Conan, vengono rinvenute venti audiocassette con altrettanti messaggi lasciati da Elena Miyano alla figlia Shiho, che lei avrebbe dovuto sentire uno per volta, uno ogni anno. Akemi in persona nascose queste cassette in un gabinetto della casa del padre, ora abitata dall'amico d'infanzia di lui, Sohei Dejima, affermando di voler tornare una settimana dopo con la sorella, ma non torn\u00f2 pi\u00f9.\nNel volume 58 si scopre che, durante il periodo da infiltrato nell'organizzazione, era la fidanzata di Shuichi Akai, che tramite lei era riuscito a conoscere gli altri membri e infiltrarsi. Quando le rivel\u00f2 di far parte dell'FBI, lei sapeva gi\u00e0 tutto, ma non lo lasci\u00f2 perch\u00e9 si era realmente innamorata. Tuttavia, per un errore dell'agente Andre Camel, vengono scoperti, circostanza determinante ai fini della sua uccisione: per liberarsi di chi aveva permesso che un agente dell'FBI si infiltrasse, l'organizzazione le affid\u00f2 l'incarico del furto di cento milioni di yen promettendo in cambio di far uscire lei e la sorella dall'organizzazione, con lo scopo in realt\u00e0 di ucciderla con la scusa del suo fallimento, ma fu uccisa nonostante il furto fosse riuscito, perch\u00e9 Shiho era troppo utile per essere lasciata libera. Dopo che aveva perso i contatti con Akai perch\u00e9 era stato scoperto, il giorno prima di tentare il furto, gli mand\u00f2 un messaggio sul cellulare, composto di una parte in cui gli chiedeva di fidanzarsi se fosse riuscita a lasciare l'organizzazione e di un post scriptum che non viene rivelato al lettore.\n\u00c8 pi\u00f9 tardi rivelato che lei e Shuichi Akai sono a loro insaputa parenti, essendo le loro madri sorelle.\nTequila.\n \u00e8 una recluta esperta di software che lavora per Gin. Compare solo nei file da 4 a 6 del volume 12 (episodio 54 dell'anime, 56 secondo la numerazione italiana).\nUn gigante alto pi\u00f9 di due metri, dalla corporatura enorme e con grandi baffi, parla il dialetto del Kansai. Essendo di grandi dimensioni, solitamente intimidisce la gente che aiuta con le transazioni. Al fatale incontro con Conan, urta il bambino e la sua prossima vittima, facendoli cadere a terra, non chiedendo nemmeno scusa e continuando per la sua strada. Inoltre, quando finge di lasciar cadere una moneta da 10 yen sotto la sua scarpa, cercando di attaccare un trasmettitore sulla suola, Conan viene colpito duramente in faccia con un calcio per avergli dato fastidio, quindi ha una personalit\u00e0 impaziente e non teme di colpire i bambini. Nonostante siano entrambi subordinati di Gin, al contrario di Vodka non fa uso di titoli onorifici per fare riferimento a un superiore, dando l'impressione che abbiano lo stesso rango.\nGin lo incarica di concludere un affare con Hideaki Nakajima, il principale sviluppatore di videogiochi della societ\u00e0 Mantendo, che sta avendo problemi con i creditori: scambiare una grande quantit\u00e0 di denaro in cambio di una lista dei migliori programmatori del mondo sottratta al direttore Ishikawa. Tuttavia, una volta avvenuto lo scambio, viene ucciso per sbaglio nel bagno del Baker Hotel in seguito all'esplosione della valigetta: infatti Hironobu Takeshita, un suo collega di lavoro, voleva uccidere Hideaki per vendicare il suicidio della sua fidanzata. Come conseguenza del suo assassinio, Gin e Vodka fanno esplodere il bar chiamato \"Cocktail\", al piano superiore del Daikoku Building, dove Hideaki aveva sempre incontrato Tequila, distruggendo completamente qualsiasi prova al suo interno.\nViene menzionato anche nel file 5 del volume 37 (episodio 307 dell'anime, 332 secondo la numerazione italiana), in merito a una commissione che aveva affidato al famoso ingegnere informatico Suguru Itakura per conto dell'organizzazione due anni prima: un programma per computer, di cui non si sa ancora nulla, anche se Itakura stesso scrive nel suo diario elettronico che lo aveva abbandonato perch\u00e9 era in gioco il destino dell'umanit\u00e0.\nPisco.\n, il cui vero nome \u00e8 (71 anni), \u00e8 un membro molto ricco che finanzia le operazioni dell'organizzazione. Sottoposto fedele al boss, agisce sotto l'identit\u00e0 di un grande dell'economia, essendo amministratore delegato di un'industria automobilistica di Tokyo. Compare solo nei file da 8 a 11 del volume 24 (episodi 176-178 dell'anime, 190-192 secondo la numerazione italiana).\nCome Gin, Vermouth e Rum, Pisco \u00e8 un membro esecutivo di alto rango. Malgrado tutto, a Gin non piace questo suo senior e lo guarda verso il basso. Anche a Vermouth non piace e lo guarda verso il basso, nonostante abbia collaborato con lui. \u00c8 anche un po' distratto, dal momento che non assicura che non sia stata scattata una sua foto mentre commette l'omicidio, ed esprime anche un interesse alla polizia sentendo parlare di un informatore che li ha avvertiti, nonostante avrebbe dovuto considerare che la polizia non dovrebbe dare dettagli al riguardo, se avevano ulteriori informazioni.\nViene incaricato dal boss di uccidere il politico Shigehiko Nomiguchi, prima che venga arrestato dalla polizia per corruzione, facendolo apparire come un incidente sparando a un lampadario al buio e schiacciandolo. Allo stesso tempo, Gin gli affida il compito di catturare Sherry e consegnargliela. Quando ha portato a termine gli incarichi assegnatigli, e nonostante l'aiuto di Vermouth, viene fermato da Conan, che svela i retroscena dell'assassinio e salva Ai. Delegato dal boss in persona, Gin lo uccide con un colpo di pistola in piena fronte per la colpa di essersi fatto fotografare da un giornalista mentre impugnava la pistola per uccidere il politico, e la sua casa viene poi distrutta da un incendio.\nEra stato un conoscente dei genitori di Sherry in passato, e gli avevano parlato molto delle loro ricerche sperimentali sull'APTX. Conobbe Sherry quando era molto giovane, troppo giovane per ricordare com'era lui. Conosce quindi gli effetti collaterali della droga, e per questo riconosce Sherry in forma di bambina. Solo da questo si scopre che aveva avuto come effetto il rimpicciolimento e non l'uccisione gi\u00e0 quando vi lavoravano sopra i coniugi Miyano. \u00c8 il primo membro a scoprire la verit\u00e0 dietro la sparizione di Sherry, riuscendo a rapirla e a nasconderla. Vede Sherry rimpicciolirsi sotto i suoi occhi, dopo essere per un breve tempo tornata adulta, ma non fa in tempo a dirlo agli altri membri, venendo ucciso prima da Gin.\nNel tredicesimo film, viene rilevato che era il mentore di Irish, il quale lo considerava e rispettava come un padre. Per il ruolo avuto nella sua morte, questi cerca di vendicarsi di Gin, ma fallisce miseramente.\nAtsushi Miyano.\n \u00e8 il defunto padre di Akemi e Shiho, e il marito di Elena Miyano. Venendo inizialmente mostrato di spalle solo nell'anime, il suo vero aspetto appare nel file 8 del volume 95, episodio 953 dell'anime. Il nome deriva da Atsushi Aono, un animatore. Appare sulla copertina del volume 96.\nAnche lui scienziato biochimico, ha lavorato assieme alla moglie sull'APTX4869, secondo Pisco e Vermouth. Pare che mor\u00ec carbonizzato insieme alla moglie in un incendio scoppiato nell'istituto di ricerca che gestivano poco dopo la nascita di Shiho: secondo quanto detto dall'organizzazione ad Akemi, si tratt\u00f2 di un incidente sul lavoro, durante un esperimento. Trent'anni prima si trasfer\u00ec dalla casa di suo padre per andare in un grande centro di ricerca per le sue ricerche: aveva trovato qualcuno per sponsorizzare la sua teoria, e Conan e Ai pensano che sia proprio l'organizzazione. Fu in questo periodo che si spos\u00f2 con Elena. Vent'anni prima, quando Akemi aveva 4-5 anni, visit\u00f2 insieme alla moglie la casa di suo padre, allora occupata da Sohei Dejima, suo amico d'infanzia e compagno di giochi. Disse di avere qualcosa di importante da discutere con il suo amico, che non era in casa. Bourbon dice di averlo incontrato un po' di tempo prima della sua morte. In un flashback di Amuro, si vede che prima di unirsi all'Organizzazione, aveva una clinica personale con sua moglie; gli fu data una proposta di lavoro dal Gruppo Karasuma, e sebbene restio inizialmente ad accettare a causa delle brutte voci che circolavano sull'ombrosa azienda, accett\u00f2 dopo che Elena gli disse che era incinta della loro seconda figlia.\nEssendo considerato uno \"scienziato pazzo\", era impopolare nella comunit\u00e0 scientifica, tanto da essere sbattuto fuori dal mondo accademico. Agasa \u00e8 un suo lontano conoscente e lo incontr\u00f2 insieme alla moglie in occasione di conferenze. Fece i complimenti ad Agasa sulle sue invenzioni, e questi lo ricorda come una persona molto amichevole e gentile, e non pensa che sia un tipo sospetto.\nElena Miyano.\n \u00e8 la defunta madre di Akemi e Shiho. Di lei si sa veramente molto poco. Era di nazionalit\u00e0 inglese e, secondo Agasa, pare che conobbe il marito mentre studiava in Giappone. All'interno dell'organizzazione era soprannominata \"Hell Angel\" (lett. \"Angelo infernale\"), che Ai traduce \"l'angelo caduto negli inferi\". Sia secondo Agasa che secondo le voci che girano nell'organizzazione, aveva un carattere silenzioso, introverso ed enigmatico.\nSecondo Ai pare che mor\u00ec carbonizzata insieme al marito in un incendio scoppiato nell'istituto di ricerca che gestivano; secondo quanto detto dall'organizzazione ad Akemi, si tratt\u00f2 di un incidente sul lavoro, durante un esperimento. Prima di morire ha lasciato alla piccola Shiho venti audiocassette con altrettanti messaggi, che la figlia avrebbe dovuto sentire uno per volta, uno ogni anno. Akemi nascose queste cassette nel bagno della casa del padre, ora abitata dall'amico d'infanzia di lui, Sohei Dejima, affermando di voler tornare una settimana dopo con la sorella, ma non torn\u00f2 pi\u00f9. Ai li ritrova grazie a Conan e, arrivata al diciottesimo messaggio, sente una parte che non viene rivelata n\u00e9 agli altri personaggi n\u00e9 al lettore/spettatore. Il contenuto di tali audiocassette verr\u00e0 rivelato molto pi\u00f9 avanti nella trama, pi\u00f9 precisamente nel caso di \"Mystery Train\": Elena confessa alla figlia di star lavorando a un farmaco terrificante, che i suoi colleghi di laboratorio definiscono \"la droga dei sogni\", il cui nome \u00e8 \"Silver Bullet\", ma che lei e il marito saranno costretti ad abbandonare le loro figlie per completarlo. In passato aveva stretto amicizia con il giovane Rei Furuya (Bourbon), curando le sue ferite quando si batteva e identificandosi con lui in quanto entrambi mezzi giapponesi.\nNell'anime era mostrata sempre con lunghi capelli castani e degli occhiali che le coprivano gli occhi, ma a partire dall'episodio 953 i suoi capelli sono di colore biondo platino e gli occhi verdi, dandole una stretta somiglianza con Mary Sera. \u00c8 pi\u00f9 tardi confermato essere sua sorella minore.\nCalvados.\n \u00e8 uno dei tanti abili cecchini assunti, come Chianti e Korn, e lavora per Vermouth. Viene nominato per la prima volta da Vermouth, che gli parla al telefono, nel file 1 del volume 42 (episodio 341 dell'anime, 366 secondo la numerazione italiana), poi compare nei file 9-10 del volume 42 (episodio speciale 345 dell'anime, 374-375 secondo la numerazione italiana) e sullo sfondo nel file 1 del volume 49 (episodio speciale 425 dell'anime, 460 secondo la numerazione italiana). La sua arma preferita \u00e8 un fucile da caccia.\nGiunta in aeroporto, Vermouth gli ordina al cellulare di sparare a una certa persona una volta che saranno al suo cospetto. In seguito, Vermouth gli fa sorvegliare un molo per aiutarla a uccidere Jodie. Dopo aver messo fuori combattimento Jodie sparandole allo stomaco, cerca di uccidere Ai, avendo oltretutto sentito Vermouth chiamarla \"Sherry\", ma Ran interviene per proteggerla. Nonostante Vermouth gli ordini di smettere, spara ripetutamente a Ran mancandola e si ferma quando Vermouth spara un proiettile di avvertimento nella sua direzione. Dopo che Akai gli rompe entrambe le gambe e prende il fucile, il fucile da caccia e tre pistole, si suicida con un colpo di pistola alla tempia pur di non essere fatto prigioniero dall'FBI per un interrogatorio. A causa di ci\u00f2, Chianti e Korn nutrono un grande odio per Vermouth, al punto da volerla morta. Chianti confida a Korn che l'avrebbe gi\u00e0 ammazzata se non fosse la preferita del boss, quindi teme sfidare la sua collera. Dalle parole di Korn si scopre che, essendone infatuato, Vermouth aveva usato Calvados a proprio vantaggio. Akai dice a Vermouth che Calvados, distillato di mela, \u00e8 un compagno perfetto per la \"mela marcia\", il nome che le \u00e8 stato dato.\nNel manga il suo volto non viene mai mostrato, comparendo sempre con l'ombra nera usata di solito per gli assassini ancora avvolti nel mistero. Tuttavia, nel file 1 del volume 49 Korn ricorda il suo aspetto, anche se con gli occhi coperti dalla visiera del cappello. Nel corrispondente episodio speciale 425 dell'anime (460 secondo la numerazione italiana), il suo volto si vede del tutto e porta occhiali da sole, creazione pertanto esclusiva degli autori dell'anime e non di Aoyama.\nRikumichi Kusuda.\n \u00e8 una spia esperta e scrive al capo direttamente. Compare per la prima volta nel file 1 del volume 58, anche se era gi\u00e0 comparso in una foto nel file 10 del volume 57; nell'anime entrambe le comparse sono negli episodi 496-497 (543 secondo la numerazione italiana). Estremamente leale all'organizzazione, viene incaricato dal capo di scovare l'ospedale dove \u00e8 tenuta sotto sorveglianza Kir ancora in coma. Finge di essere un paziente con una distorsione alla colonna vertebrale per muoversi nell'ospedale centrale di Haido senza destare sospetti, ma viene scoperto da Conan e Akai grazie alle informazioni di Eisuke Hondo, che ha detto a Ran di aver sentito la melodia prodotta dal numero del capo mentre digitava sul cellulare. Quella notte, cercando di fotografare di nascosto l'elenco dei pazienti alla sala infermieri, viene messo alle strette da Jodie e dai suoi colleghi. Malgrado tutto, rimane calmo ed equilibrato, avendo anche capito la trappola nella fase iniziale. Li minaccia con un esplosivo C4 falso che tiene nascosto sotto il collare e si allontana con la sua Nissan. Conan ha per\u00f2 messo fuori uso il suo cellulare immergendolo nell'acqua e non \u00e8 in grado di avvertire il suo capo. Dopo aver riconosciuto Akai che lo sta inseguendo, si suicida con un colpo di pistola alla tempia pur di non venire catturato da lui. In seguito, seguendo il piano elaborato da Conan, Akai utilizza il suo cadavere per simulare la sua finta morte per mano di Kir e finisce quindi carbonizzato dall'esplosione nella sua Chevrolet.\nEx-membri sotto copertura.\nRye.\n (30 anni circa) \u00e8 in realt\u00e0 , un agente speciale dell'FBI ed ex infiltrato nell'organizzazione sotto il falso nome di . Conosce molto bene Gin, al quale si riferisce con \"vecchio nemico\". Per entrare nell'organizzazione, si avvicin\u00f2 ad Akemi Miyano, al punto da diventarne ufficialmente il fidanzato fino alla morte della giovane. Dopo la sua fuga dall'organizzazione, venne ricercato da Vermouth anche nella stessa New York, dove venne per la prima volta in contatto con Ran.\nEthan Hondo.\n era un agente della CIA infiltrato nell'organizzazione, nonch\u00e9 il defunto padre di Hidemi ed Eisuke Hondo. Si suicid\u00f2 con un colpo di pistola quattro anni prima, per evitare che la figlia venisse scoperta da Gin e Vodka.\nScotch.\n era un agente di polizia segreta dell'ufficio di pubblica sicurezza della prefettura di Tokyo (il PSB, acronimo di Public Security Bureau), infiltrato nell'organizzazione. Aoyama aveva specificato che non si trattava di Wataru Date. Appare sulla copertina del volume 89.\nEra molto vicino al collega Rei Furuya. Teneva un fucile camuffato in una custodia da basso elettrico. Quattro anni prima, Masumi Sera lo vide insieme al fratello maggiore sul marciapiede di una stazione. Mentre Akai and\u00f2 a comprarle un biglietto per tornare a casa, Scotch le spieg\u00f2 come eseguire una scala musicale con il basso. Dopo una decina di minuti, prima del ritorno di Akai, arriv\u00f2 Amuro con un cappello calcato in testa.\nSul tetto di un edificio, convinto di essere stato scoperto da uno dell'organizzazione, rub\u00f2 la pistola di Akai per suicidarsi e distruggere il cellulare nella tasca sul petto, che conteneva dati relativi alla famiglia e ai colleghi. Rye lo ferm\u00f2 e gli rivel\u00f2 la sua vera identit\u00e0 d'infiltrato dell'FBI, che come lui cercava di sconfiggere l'organizzazione. Per Akai sarebbe stato facilissimo farlo scappare e Scotch accett\u00f2, ma in quel momento sentirono qualcuno che saliva di corsa le scale esterne. Pensando che fosse uno dell'organizzazione e non Zero, al quale disse addio con la voce interiore, si spar\u00f2 in pieno petto mentre Akai era distratto. Poi Akai prese il cellulare rotto prima dell'arrivo di Amuro, facendo credere di aver ucciso un traditore dell'organizzazione, anche se non aveva potuto scoprire la vera identit\u00e0 di una spia della pubblica sicurezza giapponese. Credendo che lo abbia costretto a suicidarsi, Amuro serba un profondo rancore verso Akai, al quale ha promesso che l'avrebbe ucciso.\n\u00c8 pi\u00f9 tardi rivelato che il suo vero nome era ed era il fratello minore di sei anni dell'ispettore Taka'aki Morofushi. Frequentava inoltre l'accademia di polizia con Amuro, Wataru Date, Kenji Hagiwara e Jinpei Matsuda, e i cinque erano buoni amici.\nPersonaggi al di fuori della storia canonica.\nYoshiaki Hara.\n (32 anni) \u00e8 il principale programmatore informatico di videogiochi al comando della TOKIWA Executive, sulle torri gemelle di Nishitama, reclutato dall'organizzazione per le sue notevoli doti da hacker nel . Ha inventato molti videogiochi per la Tokiwa Zaibatsu, ma la sua migliore invenzione \u00e8 una macchina che fotografa le persone dieci anni dopo. Ha sviluppato per l'organizzazione un software per rintracciare numeri di telefono in soli venti secondi. Quando pirata i loro computer principali copiando i dati, Gin lo uccide in casa sua con un colpo di pistola in pieno petto.\nIrish.\n \u00e8 un NOC (\"Non-Official Cover\", nella versione italiana ASC, \"Agente Sotto Copertura\") nel tredicesimo film. Il capo lo incarica di travestirsi da Matsumoto per recuperare la memory card con la loro completa lista di NOC che un serial killer, senza saperlo, ha portato via al collega Masaaki Okakura dopo averlo ucciso prima di loro. Scoperta la vera identit\u00e0 di Conan, cerca di rapirlo per portarlo al capo e disfarsi di Gin, che ha ucciso Pisco, il suo mentore che considerava e rispettava come un padre. Poich\u00e9 la sua copertura \u00e8 saltata, viene ucciso da Chianti con due colpi di fucile per ordine di Gin e muore facendo scudo a Conan con il suo corpo. Le sue ultime parole prima di morire suggeriscono che alla fine ha ottenuto la fiducia in Conan, che ora ha un altro motivo per combattere l'organizzazione.\nMasaaki Okakura.\n (32 anni) \u00e8 un NOC travestito da segretario parlamentare, e solo dal rapporto di polizia si evince che era suo l'accessorio rubato da cui poi Irish estrae la memory card nel tredicesimo film. Vive a Tokorozawa e, siccome porta una memory card con la loro completa lista di NOC infiltrati in varie organizzazioni come un'assicurazione secondo Vermouth, l'organizzazione pianifica di liberarsi presto di lui, ma viene ucciso prima con una pugnalata dal serial killer Kazuki Honjo per vendicare la sorella minore, sacrificatasi per salvarlo da un incendio in un albergo a Kyoto la sera di Tanabata due anni prima. Senza saperlo, il colpevole ha rubato la memory card, nascosta in una piccola .\nCura\u00e7ao.\n \u00e8 un agente nel ventesimo film, famosa nell'organizzazione come la specialista in informazioni segrete e il braccio destro di Rum. In passato, quando era molto pi\u00f9 giovane, Vermouth voleva ucciderla perch\u00e9 il suo cervello speciale aveva registrato troppe informazioni sull'organizzazione, ma Rum la grazi\u00f2 e divenne la sua aiutante. Ha un'eterocromia oculare. Fa amicizia coi Detective Boys, che la aiutano a recuperare la memoria, e lascia andare Ai dopo aver scoperto la sua vera identit\u00e0, oltre a coprire Conan per il suo coinvolgimento. Aiuta Conan a fermare la ruota panoramica che Gin ha fatto crollare, ma muore schiacciata nella gru mobile.\nStout.\n \u00e8 un NOC inglese della MI6 infiltratosi nel ventesimo film. Korn si fidava di lui e lo uccide a Londra con un colpo di fucile alla tempia su un autobus per le visite turistiche.\nAquavit.\n \u00e8 un NOC canadese della CSIS infiltratosi nel ventesimo film. Chianti lo uccide a Toronto con un colpo di fucile in pieno petto, mentre conduce un tour sul tetto della CN Tower.\nRiesling.\n, il cui vero nome \u00e8 , \u00e8 una NOC tedesca della BND infiltratasi nel ventesimo film. Braccata da Gin e Vodka a Berlino, cerca invano di scappare nel fiume Sprea, ma il primo la uccide con un colpo di pistola in piena testa.\nArrack.\n, il cui vero nome \u00e8 , \u00e8 un crudele assassino africano ingaggiato dall'organizzazione nei file 9-10 del volume 26 di \"Detective Conan Special Cases\". \u00c8 un cantante molto popolare e lavora per Yakub, ambizioso zio della sovrana Latoona, corrotto dall'organizzazione. Cerca di uccidere la principessa su un dirigibile, ma Conan sventa il piano e lo incastra con la voce di Kogoro. Prende in ostaggio Ai e cerca di far esplodere il dirigibile, ma Conan lo addormenta con un ago soporifero e viene arrestato. Avendo fallito la missione, prima di venire ucciso dall'organizzazione, sceglie di suicidarsi con un veleno in un dente falso.\nGeneric.\n (17 anni) \u00e8 un sostituto-scienziato specializzato nello studio di droghe nei file 11-12 del volume 26 di \"Detective Conan Special Cases\". Vista la sua sete di potere sul mondo intero, il boss gli ordina di creare una droga in grado di manipolare la mente delle persone, ma segue l'esempio di Sherry e scappa dall'organizzazione. Prende anche lui il farmaco e si trasforma in , un bambino di sette anni. Rintracciata Sherry, che ha sempre considerato una sorella maggiore, la rapisce e vuole cancellarle la memoria per vivere la sua nuova infanzia insieme. Ma Conan interviene e, per mano di Genta, perde i ricordi a causa della sua stessa droga, cos\u00ec ora pu\u00f2 vivere la sua nuova vita come il defunto figlio di una coppia vittima che aveva alterato i ridordi, e si trasferisce altrove.\nKurohige.\n \u00e8 un crudele scienziato specializzato nello studio di virus nei file 9-10 del volume 35 di \"Detective Conan Special Cases\". Ha un nome in codice, ma tutti lo chiamano con questo soprannome per la barba nera. I dirigenti finanziano il suo lavoro di creare un virus mortale per ricattare i governi mondiali, e Gin lo minaccia di morte per i continui fallimenti. Dopo che Conan ed Ai hanno rovinato il suo piano a bordo del transatlantico, piuttosto che farsi uccidere dall'organizzazione, si suicida gettandosi in mare.\nKate Lauren.\n (30 anni) \u00e8 una straniera ingaggiata come assassina nel videogioco \"Meitantei Conan - San-nin no meisuiri\", segretaria di Eric Gamelan, ministro del commercio della fittizia Repubblica di Cecilia. Fallito di uccidere il suo capo, viene uccisa da Gin o da Vodka.\nAntonio Gomez.\n \u00e8 un anziano membro assunto come storico nel file 2 del volume 3 de \"I misteri della storia giapponese\", una serie di libri educativi per le elementari basata su \"Detective Conan\" riguardante la storia del Giappone, parte della \"Serie di manga educativi Shogakukan\". Esperto di storia, deve utilizzare la documentazione su Oda Nobunaga per eseguire alcune operazioni nell'organizzazione. Quando Conan lo coglie sul fatto, cerca di fuggire ma viene steso dal ragazzino.\nDue uomini.\n sono una coppia di cacciatori di reliquie sacre assunti dall'organizzazione in \"I misteri del patrimonio mondiale\". In Svizzera, puntano alla prestigiosa famiglia degli Asburgo. Quando ottengono la lancia di Longino, cercano di uccidere il clan degli Asburgo, ma perdono contro Kogoro e falliscono. Successivamente, vengono portati in prigione e presto uccisi dall'organizzazione.\nUomo in abbigliamento nero.\n \u00e8 un assassino che lavora per Gin nel secondo film live action, tratto dal quarto romanzo scritto da Aoyama e dagli assistenti. Gin lo incarica di trovare Sherry e ucciderla, ma fallisce a causa di Ran e viene quindi ucciso dal superiore con un colpo di pistola in pieno petto.\nUomo nel bar.\n \u00e8 un infiltrato nel . Incontra Vodka in un bar e, in cambio di una bustarella, gli consegna negativi e fotografie del contrabbando d'armi di un'azienda. Ma Gin ha scoperto che \u00e8 una spia e viene ucciso in macchina da una bomba innescata dalla marcia.\nStruttura gerarchica e divisioni.\nLa struttura gerarchica e l'organizzazione interna dell'organizzazione nera non sono rese chiare nel manga e nell'anime, ma nella guida \"Conan Drill\", pubblicata da Shogakukan nel 2003, viene spiegato come l'organizzazione sia costituita di diverse \"divisioni\" e abbia una gerarchia indipendente da esse.\nA capo dell'organizzazione vi \u00e8 il boss, Renya Karasuma, e sotto di lui il suo vice, Rum. Da questi due, che sono i vertici, dipende la sezione , che ha un ruolo manageriale e di coordinamento delle varie divisioni. Di essa fanno parte Gin e Vodka, ma il secondo di fatto non ha grande autorit\u00e0 sui membri delle altre divisioni e funge solo da . Nel \"Libro dei personaggi\" pubblicato nello \"Weekly Sh\u014dnen Sunday\" del file 500 (file 10 del volume 48) e in fondo al volume 49, si afferma che Vodka \"si occupa delle indagini per la messa in atto delle operazioni\".\nSempre secondo il \"Conan Drill\", gli altri membri dell'organizzazione si dividono in e . I membri della prima si concentrano su ricerca e sviluppo all'interno dell'organizzazione, quelli della seconda si occupano principalmente di persone al di fuori dell'organizzazione.\nI membri dell'Unit\u00e0 di attivit\u00e0 interna apparsi finora sono dediti allo sviluppo di sostanze chimiche: Sherry, Atsushi Miyano, Elena Miyano, Generic e Kurohige. I membri dell'Unit\u00e0 di attivit\u00e0 esterna si dividono nelle sezioni:\n\u00c8 invece sconosciuta la divisione di cui fanno parte questi membri: Kir, Rye, Ethan Hondo, Scotch, Antonio Gomez, Stout, Aquavit e Riesling.\nSulla gerarchia ci sono invece informazioni contrastanti: nel \"Conan Drill\" e nel gi\u00e0 citato \"Libro dei personaggi\", si parla di una vera e propria struttura con gradi, mentre nella guida pubblicata nello \"Weekly Sh\u014dnen Sunday\" del file 865 (file 4 del volume 82) e in fondo al volume 83, Aoyama afferma che tutti i membri dotati di nome in codice dovrebbero avere lo stesso grado, quindi Chianti e Korn dovrebbero essere pari a Gin, ma quando hanno formato la squadra per una missione Gin \u00e8 emerso come membro pi\u00f9 simile a un leader. Gin \u00e8 definito \"uno dei capi della banda\" da James Black. Nel \"Libro dei personaggi\" Gin \u00e8 definito \"uno dei capi sottoposti dell'organizzazione\" e un \"sottoposto\" del boss, stesso rango di Pisco, e Vodka un \"sottoposto\" di Gin. Nella guida allegata al file 865 Gin \u00e8 definito \"il leader pi\u00f9 crudele e spietato della squadra esecutiva dell'organizzazione degli uomini in nero\", quindi occupa una posizione da dirigente all'interno dell'organizzazione, inferiore solo al boss e a Rum. Vermouth \u00e8 comunque la preferita del capo, e secondo il \"Libro dei personaggi\" \u00e8 \"sotto la sua protezione\", quindi superiore rispetto a Vodka. Cura\u00e7ao \u00e8 il braccio destro di Rum, ma solo un agente senza alcuna autorit\u00e0 sugli altri membri. Secondo il \"Conan Drill\", Tequila \u00e8 subordinato a Gin, ma il primo vede il secondo come se fosse dello stesso grado, in quanto lo chiama senza onorifici, mentre Vodka ha approssimativamente lo stesso grado di Tequila. I membri senza nome in codice apparsi finora sono tutti di poca importanza nell'organizzazione. Secondo James Black, Shuichi Akai \"si \u00e8 distinto gradualmente arrivando a ricevere il nome in codice di Rye\"."}
{"id": "1197900", "revid": "287204", "url": "https://it.wikipedia.org/wiki?curid=1197900", "title": "Bronnoy", "text": ""}
{"id": "1197901", "revid": "599013", "url": "https://it.wikipedia.org/wiki?curid=1197901", "title": "Jiang Chengji", "text": "Specializzato nello stile libero e nella farfalla, ha partecipato alle Olimpiadi di Atlanta 1996, arrivando quarto nei 50\u00a0m sl e nei 100\u00a0m farfalla, e di Sydney 2000."}
{"id": "1197905", "revid": "990063", "url": "https://it.wikipedia.org/wiki?curid=1197905", "title": "Strada statale 199 di Monti", "text": "La strada statale 199 di Monti (SS 199) \u00e8 una strada statale italiana di rilevanza locale che collega Ozieri con Oschiri; l'itinerario storico proseguiva oltre raggiungendo Monti ed Olbia, ma \u00e8 stato nel tempo in parte declassificato e in parte riclassificato.\nPercorso.\nInizia nel comune di Ozieri, dalla strada statale 132 di Ozieri non lontano dalla frazione di San Nicola, e prosegue verso nord-est fino a giungere alle porte di Oschiri dove termina il proprio tracciato al bivio con il vecchio tracciato della strada statale 597 di Logudoro.\nAl momento della sua classificazione, la strada proseguiva in direzione nord-est seguendo l'andamento della linea ferroviaria Cagliari\u2013Golfo Aranci, lambendo l'abitato di Berchidda, raggiungendo Monti ed infine Olbia dove si innestava sulla strada statale 125 Orientale Sarda. La lunghezza complessiva risultava allora pari a 61,147\u00a0km.\nGi\u00e0 nel 2008 venne dismesso il tratto compreso tra il km 16,500 (Oschiri) e il km 37,000 (bivio per Monti) a causa della realizzazione della variante allora denominata nuova strada ANAS 241 Oschiri-Monti: la statale era quindi a questo punto costituita da due tronconi distinti.\nDal 2011, con la revisione dell'itinerario della strada statale 597 di Logudoro, il secondo troncone \u00e8 stato inserito nell'itinerario di quest'ultima assieme alla NSA 341, riducendo ulteriormente la strada al solo tratto da Ozieri a Oschiri."}
{"id": "1197907", "revid": "729019", "url": "https://it.wikipedia.org/wiki?curid=1197907", "title": "Rocca aldobrandesca (Campagnatico)", "text": "La Rocca aldobrandesca \u00e8 un edificio situato nel centro storico del comune italiano di Campagnatico, nella provincia di Grosseto, in Toscana.\nStoria.\nUna prima fortificazione venne costruita nel corso del X secolo dagli Aldobrandeschi e, nel corso dei secoli successivi, vennero completati i lavori di incastellamento del borgo che ebbero termine nel XIII secolo con la realizzazione della rocca e della cinta muraria. Proprio nel corso del secolo inizi\u00f2 inoltre a farsi sentire l'influenza senese che determin\u00f2 una serie di conflitti che culminarono con l'uccisione di Omberto Aldobrandeschi, episodio ricordato anche da Dante Alighieri nella \"Commedia\" (\"Purgatorio\", XI, 52-72).\nTra la fine del XIII e gli inizi del XIV secolo il luogo venne completamente assoggettato alla Repubblica di Siena. Dopo alcuni danneggiamenti subiti dalla rocca e dalla cinta muraria tra la seconda met\u00e0 del XIV e gli inizi del XV secolo, l'intero complesso fortificato fu completamente ristrutturato utilizzando i materiali di recupero in pietra.\nA met\u00e0 Cinquecento, con la definitiva caduta di Siena, Campagnatico e la sua rocca entrarono a far parte del Granducato di Toscana e, da allora, ne seguirono le sorti. Nei secoli successivi la rocca ha subito alcuni interventi di ristrutturazione e rimaneggiamento che hanno modificato in parte il suo aspetto originario.\nDescrizione.\nLa Rocca aldobrandesca di Campagnatico si trova in posizione dominante sull'intero abitato, sulla Valle dell'Ombrone e su tutto il territorio collinare circostante.\nIl complesso \u00e8 costituito da una torre a sezione quadrangolare, con un imponente basamento a scarpa. Le pareti sono completamente rivestite in pietra, con alcune finestre che si aprono ad altezze diverse; su un lato, la torre \u00e8 addossata ad un'alta cortina muraria che rende il complesso ancora pi\u00f9 possente.\nAttorno alla torre si trovano alcuni edifici in pietra, originariamente facenti parte del complesso, che hanno subito alcune modifiche nei secoli scorsi."}
{"id": "1197910", "revid": "2519", "url": "https://it.wikipedia.org/wiki?curid=1197910", "title": "B\u00f8 (Nordland)", "text": "B\u00f8 \u00e8 un comune norvegese della contea di Nordland.\nIl centro amministrativo del comune \u00e8 il villaggio di \"Straume\". Le altre frazioni del comune includono \"B\u00f8\", \"Eidet\", \"Hovden\", \"Nykv\u00e5g\", \"Utskor\" e l'isoletta Litl\u00f8ya, situata davanti alla costa."}
{"id": "1197912", "revid": "287204", "url": "https://it.wikipedia.org/wiki?curid=1197912", "title": "Brendon Dedekind", "text": "Ha partecipato alle Olimpiadi di Atlanta 1996, raggiungendo la finale dei 50\u00a0m sl, e Sydney 2000."}
{"id": "1197914", "revid": "1652635", "url": "https://it.wikipedia.org/wiki?curid=1197914", "title": "Gancio", "text": ""}
{"id": "1197916", "revid": "161374", "url": "https://it.wikipedia.org/wiki?curid=1197916", "title": "SS127", "text": ""}
{"id": "1197917", "revid": "161374", "url": "https://it.wikipedia.org/wiki?curid=1197917", "title": "SS128", "text": ""}
{"id": "1197918", "revid": "287204", "url": "https://it.wikipedia.org/wiki?curid=1197918", "title": "Bo (Nordland)", "text": ""}
{"id": "1197919", "revid": "161374", "url": "https://it.wikipedia.org/wiki?curid=1197919", "title": "SS129", "text": ""}
{"id": "1197920", "revid": "122351859", "url": "https://it.wikipedia.org/wiki?curid=1197920", "title": "Bronis\u0142awa D\u0142uska", "text": "Biografia.\nFiglia di W\u0142adys\u0142aw Sk\u0142odowski e di Bronis\u0142awa Boguska e sorella maggiore della pi\u00f9 nota Maria Sk\u0142odowska, si laure\u00f2 in medicina nel 1891.\nSpos\u00f2 il 4 settembre 1890 uno studente polacco, Kazimierz D\u0142uski (1855-1930); assieme al marito diresse il primo sanatorio polacco, aperto ai primi del XX secolo grazie ai finanziamenti della sorella Maria.\nFu direttrice del Radium Institute di Varsavia.\nMor\u00ec il 15 aprile 1939."}
{"id": "1197921", "revid": "161374", "url": "https://it.wikipedia.org/wiki?curid=1197921", "title": "SS392", "text": ""}
{"id": "1197923", "revid": "767487", "url": "https://it.wikipedia.org/wiki?curid=1197923", "title": "Laurel Canyon - Dritto in fondo al cuore", "text": "Laurel Canyon - Dritto in fondo al cuore (\"Laurel Canyon\") \u00e8 un film del 2002 scritto e diretto da Lisa Cholodenko.\nTrama.\nLa Laurel Canyon \u00e8 una lunga strada che attraversa le colline di Hollywood, a Los Angeles, e che costituisce il rifugio della cultura alternativa e dei rivoluzionari personaggi della musica anni settanta.\nLa giovane coppia formata da Sam e Alex, reduci dagli studi in medicina, si trasferisce qui, nella casa della madre del ragazzo, per trovare un po' di tranquillit\u00e0: lui infatti deve cominciare il praticantato in ospedale mentre lei deve scrivere la tesi di laurea. La casa, che i due credevano vuota, \u00e8 in realt\u00e0 abitata da Jane, la madre di Sam, una produttrice discografica che sta lavorando all'album del suo giovane amante Ian.\nLa coppia di giovani decide, a malincuore, di fermarsi, ma le cose pian piano cambieranno: Alex sar\u00e0 infatti affascinata dallo stile alternativo di Jane e Ian, mentre Sam si ritrover\u00e0 ad affrontare il difficile rapporto con la madre e la crescente attrazione verso la collega Sara."}
{"id": "1197929", "revid": "71433", "url": "https://it.wikipedia.org/wiki?curid=1197929", "title": "Laurel Canyon (film)", "text": ""}
{"id": "1197931", "revid": "2519", "url": "https://it.wikipedia.org/wiki?curid=1197931", "title": "D\u00f8nna", "text": "D\u00f8nna \u00e8 un comune norvegese della contea di Nordland."}
{"id": "1197933", "revid": "124123", "url": "https://it.wikipedia.org/wiki?curid=1197933", "title": "Francisco Demetrio S\u00e1nchez Betancourt", "text": "Specializzato nello stile libero e nella farfalla, ha partecipato alle Olimpiadi di Atlanta 1996, raggiungendo la finale dei 50\u00a0m sl."}
{"id": "1197934", "revid": "113222920", "url": "https://it.wikipedia.org/wiki?curid=1197934", "title": "Gancio (sport da combattimento)", "text": "Il gancio (\u00abhook\u00bb in inglese) \u00e8 un tipo di pugno del pugilato.\nEsecuzione.\n\u00c8 un pugno rotatorio, la cui forza \u00e8 legata alla rotazione dell'anca e alla leva fornita dalla spalla. Risulta maggiormente efficace a corta distanza, venendo infatti usato spesso da pugili con scarso rapporto tra statura e peso. Si fa spesso ricorso ai ganci nel tentativo di infliggere un K.O. \nI ganci sono talvolta impiegati per aggirare la guardia dell'avversario, mirando a punti sensibili come il volto e il naso del pugile.\nAltri sport.\nOltre che nella boxe, \u00e8 presente anche nel wrestling, nella kickboxing. Nel basket, in gergo un gancio \u00e8 inteso come un tiro effettuato da sotto la retina del canestro."}
{"id": "1197935", "revid": "98077", "url": "https://it.wikipedia.org/wiki?curid=1197935", "title": "Arcidiocesi di Agria", "text": ""}
{"id": "1197937", "revid": "339392", "url": "https://it.wikipedia.org/wiki?curid=1197937", "title": "Skonto Riga", "text": ""}
{"id": "1197940", "revid": "83531", "url": "https://it.wikipedia.org/wiki?curid=1197940", "title": "Giro del Delfinato 2007", "text": "Il Giro del Delfinato 2007, cinquantanovesima edizione della corsa e valevole come prova del circuito UCI ProTour 2007, si svolse in sette tappe precedute da un cronoprologo iniziale dal 10 al 17 giugno 2007, per un percorso totale di 1096,1\u00a0km fra le citt\u00e0 di Grenoble e Annecy, lungo un tracciato assai montagnoso in mezzo alle Alpi. Vide l'affermazione finale del francese Christophe Moreau, alla seconda vittoria, dopo il successo del 2001."}
{"id": "1197942", "revid": "124928860", "url": "https://it.wikipedia.org/wiki?curid=1197942", "title": "Virsl\u012bga 1992", "text": "L'edizione 1992 della Virsl\u012bga fu la 1\u00aa del massimo campionato lettone di calcio dopo la ritrovata indipendenza e la 18\u00aa con questa denominazione; vide la vittoria finale dello Skonto R\u012bga, al suo primo titolo con il nuovo formato.\nCapocannoniere del torneo fu Vja\u010deslavs \u017dev\u0146erovi\u010ds (VEF), con 19 reti.\nStagione.\nNovit\u00e0.\nSi tratt\u00f2 del primo campionato dopo la ritrovata indipendenza lettone; lo disputarono le prime dieci classificate del campionato precedente, che era ancora un campionato regionale sovietico. Vi presero parte le prime dieci classificate del campionato precedente (in pratica tutte quelle che avevano disputato il girone per il titolo), il Daugava e il RAF Jelgava (due squadre lettoni rimaste a disputare il campionato nazionale sovietico, una in seconda e l\u2019altra in quarta serie).\nFormula.\nIl campionato era formato da dodici squadre che si incontrarono in gare di andata e ritorno per un totale di 22 turni; erano assegnati due punti alla vittoria, un punto al pareggio e zero per la sconfitta.\nLe ultime due classificate erano retrocesse in 1. L\u012bga."}
{"id": "1197946", "revid": "287204", "url": "https://it.wikipedia.org/wiki?curid=1197946", "title": "Virsl\u012bga 1993", "text": "L'edizione 1993 della Virsl\u012bga fu la 2\u00aa del massimo campionato lettone di calcio dalla ritrovata indipendenza e la 19\u00aa con questa denominazione; vide la vittoria finale dello Skonto R\u012bga, giunto al suo secondo titolo.\nCapocannoniere del torneo fu Aleksandrs Je\u013cisejevs (Skonto R\u012bga), con 20 reti.\nStagione.\nNovit\u00e0.\nLe due retrocesse della precedente stagione non furono rimpiazzate da alcuna societ\u00e0: infatti il Decemv\u012bri, neopromosso, per problemi economici non si iscrisse; pertanto il numero di squadre partecipanti scese da dodici a dieci.\nFormula.\nIl campionato era formato da dieci squadre che si incontrarono in gare di andata e ritorno per un totale di 18 turni; erano assegnati due punti alla vittoria, un punto al pareggio e zero per la sconfitta.\nLe ultime due classificate retrocessero in 1. L\u012bga 1994."}
{"id": "1197960", "revid": "287204", "url": "https://it.wikipedia.org/wiki?curid=1197960", "title": "Virsl\u012bga 1994", "text": "L'edizione 1994 della Virsl\u012bga fu la 3\u00aa del massimo campionato lettone di calcio dalla ritrovata indipendenza e la 20\u00aa con questa denominazione; vide la vittoria finale dello Skonto R\u012bga, giunto al suo terzo titolo.\nCapocannoniere del torneo fu Vladimirs Babi\u010devs (Skonto R\u012bga), con 14 reti.\nStagione.\nNovit\u00e0.\nDalla seconda serie furono promosse Gemma-RFS e Baltnet Daugavpils; quest'ultima cambi\u00f2 nome in \u0136\u012bmi\u0137is; il Vairogs R\u0113zekne, retrocesso, fu riammesso, mentre il Gauja Valmiera, altra retrocessa, si iscrisse regolarmente in seconda serie. Per portare il numero di squadre da dieci a dodici fu ammessa anche la terza classificata della 1. L\u012bga 1993, che era la formazione riserve dello Skonto; da quel momento divenne societ\u00e0 autonoma col nome di Interskonto. Su dodici squadre partecipanti ben sette provenivano dalla capitale Riga.\nFormula.\nIl campionato era formato da dodici squadre che si incontrarono in gare di andata e ritorno per un totale di 22 turni; erano assegnati due punti alla vittoria, un punto al pareggio e zero per la sconfitta.\nLe ultime due classificate retrocessero in 1. L\u012bga."}
{"id": "1197962", "revid": "118324726", "url": "https://it.wikipedia.org/wiki?curid=1197962", "title": "Diretto", "text": "Il diretto (\u00abstraight\u00bb in inglese) \u00e8 un tipo di pugno del pugilato.\nUn diretto sferrato con la mano sinistra (nel caso di un pugile destrorso) prende il nome di \"jab\", mentre un diretto destro viene detto \"cross.\"\nEsecuzione ed uso.\nIl suo nome deriva dal fatto che il pugno, in questo caso, segue una linea retta, con l'obiettivo di centrare frontalmente l'avversario. Il colpo prende la propria forza dalla torsione del corpo.\nIl \"jab\" \u00e8 generalmente il pugno pi\u00f9 debole del pugilato, ma anche il pi\u00f9 veloce ed \u00e8 il colpo che viene eseguito pi\u00f9 di frequente. Pu\u00f2 essere utilizzato in maniera difensiva per tenere a distanza l'avversario, anche mentre si arretra, o in maniera offensiva per fare punti o iniziare una combinazione. Molto spesso, i pugili finiscono un'azione con un \"jab\" sferrato mentre arretrano, al fine di disturbare l'azione avversaria ed evitare un contrattacco.\nIl \"cross\" \u00e8 pi\u00f9 lento e corto del \"jab\" ma genera molta pi\u00f9 forza; a causa del suo corto raggio raramente viene utilizzato come colpo singolo, se non sulla corta distanza. Viene spesso utilizzato per contrattaccare un \"jab.\" Il \"cross\" trova anche largo impiego quando un pugile destrorso ed uno mancino si fronteggiano, posto che un \"jab\" difficilmente potrebbe andare a segno efficacemente senza incontrare la mano dell'avversario.\nCombinazioni.\nLa combinazione di due diretti, ognuno dei quali sferrato con una diversa mano, prende il nome di uno-due."}
{"id": "1197968", "revid": "76034", "url": "https://it.wikipedia.org/wiki?curid=1197968", "title": "Conto dei movimenti di capitale", "text": ""}
{"id": "1197971", "revid": "767487", "url": "https://it.wikipedia.org/wiki?curid=1197971", "title": "Juan Quartarone", "text": "Soprannominato \"el Brujo\" (il mago), ha legato la sua carriera a El Salvador.\nCarriera.\nNel 2004 allenava l'Atl\u00e9tico Balboa. Dal 21 ottobre 2005 al 6 febbraio 2006 ha allenato il San Salvador."}
{"id": "1197972", "revid": "1702319", "url": "https://it.wikipedia.org/wiki?curid=1197972", "title": "Santuario della Madonna delle Grazie (Montemarciano)", "text": "Il santuario della Madonna delle Grazie, detto anche oratorio dell'Annunziata, \u00e8 un edificio sacro che si trova in localit\u00e0 Montemarciano, nel comune di Terranuova Bracciolini, in provincia di Arezzo.\nStoria e descrizione.\nFu costruito nel 1532 per iniziativa della Compagnia di San Michele intorno ad un tabernacolo viario. L'edificio sacro, ad aula unica, \u00e8 introdotto su tre lati da un portico di ordine toscano con volte a crociera, aggiunto agli inizi del XVII secolo. La decorazione pittorica nella lunetta sopra la porta d'accesso, raffigurante la \"Madonna col Bambino e san Giovannino\", \u00e8 datata 1632, del pittore locale Andrea del Bello.\nSopra l'altare maggiore campeggia un affresco databile verso il terzo decennio del Quattrocento, con la \"Madonna in trono che allatta il Bambino tra i santi Michele e Giovanni Battista\", inizialmente attribuito a Masaccio, e ora a Francesco d'Antonio di Bartolomeo. Interessante la cantoria divisa in tre scomparti con \"Cori di angeli musicanti\", di Giovanni da San Giovanni, la cui famiglia aveva dei possedimenti nelle vicinanze."}
{"id": "1197974", "revid": "33689", "url": "https://it.wikipedia.org/wiki?curid=1197974", "title": "Video arcade", "text": ""}
{"id": "1197981", "revid": "773636", "url": "https://it.wikipedia.org/wiki?curid=1197981", "title": "Chiesa di Santa Maria Assunta (Loro Ciuffenna, Poggio di Loro)", "text": "La chiesa di Santa Maria Assunta \u00e8 un edificio sacro che si trova in localit\u00e0 Poggio di Loro, nel comune di Loro Ciuffenna, in provincia di Arezzo.\nStoria e descrizione.\nL'edificio, di origine romanica ma in parte rimaneggiato, mostra la tipica architettura a capanna in arenaria delle costruzioni montane, con unica navata absidata e copertura a capriate. Sulla facciata, in cui si apre uno stretto portale architravato con soprastante bifora moderna, l'antico paramento murario si presenta pressoch\u00e9 intatto.\nNella chiesa \u00e8 conservato un polittico con la \"Madonna e il Bambino in trono fra i quattro Evangelisti\". L'opera, databile al quarto decennio del Quattrocento, \u00e8 stata variamente attribuita dalla critica prima ad Andrea di Giusto, poi a Mariotto di Cristofano ed infine a Stefano d'Antonio Vanni."}
{"id": "1197984", "revid": "773636", "url": "https://it.wikipedia.org/wiki?curid=1197984", "title": "Chiesa di Santa Maria (Loro Ciuffenna)", "text": "La chiesa di Santa Maria \u00e8 un edificio sacro che si trova in localit\u00e0 Querceto, nel comune di Loro Ciuffenna, in provincia di Arezzo.\nLa chiesa contiene una tavola di scuola fiorentina raffigurante la \"Madonna col Bambino e San Giovannino\", riconducibile a quel filone di immagini devozionali realizzate nella seconda met\u00e0 del Cinquecento."}
{"id": "1197985", "revid": "6923", "url": "https://it.wikipedia.org/wiki?curid=1197985", "title": "Bo\u0161ko Jankovi\u0107", "text": "Caratteristiche tecniche.\nGiocava nel ruolo di ala sinistra, destra o mezzapunta, dotato di un grandissimo tiro secco e fulmineo dalla distanza.\nCarriera.\nClub.\nStella Rossa di Belgrado.\nEsordisce nella stagione 2002-2003 con la , con la quale segna 3 gol in 13 presenze. Nella stagione 2005-2006 ottiene i primi successi, con 12 gol segnati in 6 gare. Vince tre campionati e tre coppe nazionali.\nMaiorca.\nNell'estate 2006 passa al Maiorca per 3 milioni di euro. Nella stagione disputa 28 incontri nella Liga segnando 9 reti.\nPalermo.\nIl 29 giugno 2007 viene acquistato per 8 milioni di euro dal Palermo, col quale sottoscrive un contratto quinquennale \u00c8 il primo calciatore serbo nella storia della societ\u00e0 rosanero.\nInizia titolare con l'allenatore Stefano Colantuono, segnando anche nella partita di andata di Coppa UEFA al 90\u00ba contro il Mlad\u00e1 Boleslav, ma con il ritorno del tecnico Francesco Guidolin viene relegato in panchina e in tribuna. Torna in campo titolare il 17 febbraio nella partita casalinga contro il Cagliari a causa delle squalifiche di Miccoli ed Amauri e risulta decisivo segnando il gol del 2-0 e fornendo l'assist per il primo gol. Chiude la stagione con 3 reti all'attivo.\nGenoa.\nIl 1\u00ba settembre 2008, nelle ultime ore del calciomercato, passa al Genoa in prestito con diritto di riscatto del cartellino fissato a 3,5 milioni di euro. Chiude la stagione con altri 3 gol all'attivo.\nIl 25 giugno 2009 viene riscattato dal Genoa per 3,5 milioni di euro. Infortunatosi ad un ginocchio in amichevole prima dell'inizio del campionato, ha subito un intervento al ginocchio e ha potuto esordire soltanto nel girone di ritorno, nella partita vinta per 3-0 contro l'Udinese subentrando a partita in corso. Successivamente un altro grave infortunio lo tiene ancora fuori dal campo per sei mesi, dopo essersi operato a Barcellona in artroscopia per meniscectomia mediale del ginocchio sinistro e revisione del legamento crociato. La stagione 2009-2010 termina cos\u00ec con sole 3 presenze.\nIl 25 giugno 2010 viene rinnovata la compartecipazione del giocatore tra Palermo e Genoa.\nIl 12 novembre 2010, dopo otto mesi di inattivit\u00e0, torna in campo giocando la partita del Campionato Primavera contro il . Ritorna in campo con la prima squadra a dieci mesi esatti dall'ultima apparizione, il 6 gennaio 2011 in Genoa-Lazio (0-0) valida per la 18\u00aa giornata di campionato, uscendo all'86' per far posto ad Emiliano Moretti. Chiude la stagione con 6 presenze, l'ultima delle quali alla 27\u00aa giornata in -Genoa 2-1.\nIl 24 giugno 2011 Genoa e Palermo non fanno alcuna offerta per il suo cartellino, cos\u00ec la compartecipazione viene risolta dalla societ\u00e0 ligure. Il 25 gennaio 2012 rinnova il contratto coi rossoblu fino al 2014. Il 5 febbraio seguente realizza la prima doppietta col Genoa, nella partita vinta per 3-2 sulla . Conclude la stagione con 30 presenze e 6 gol in campionato e una partita in Coppa Italia.\nIl 18 agosto 2012 segna su punizione il suo primo gol in Coppa Italia nella partita persa poi ai rigori contro l'Hellas Verona. Il 26 agosto 2012, nella partita Genoa-Cagliari (2-0) della prima giornata del campionato, indossa per la prima volta la fascia di capitano in una partita di Serie A. Il 2 settembre 2012 segna il suo primo gol stagionale in campionato in occasione della trasferta di Catania, per il momentaneo pareggio dei Grifoni nella gara poi persa 3-2.\nHellas Verona.\nIl 20 luglio 2013 passa all'Hellas Verona in prestito con diritto di riscatto. Il 24 agosto 2013, alla prima partita di campionato contro il Milan, partendo titolare realizza l'assist decisivo per il compagno Luca Toni per il definitivo 2-1. Il 3 novembre 2013 realizza invece la sua prima rete con la maglia dell'Hellas Verona, segnando il secondo gol nella partita vinta contro il Cagliari per 2-1.\nIl 18 febbraio 2014 l'Hellas Verona riscatta il suo cartellino dal Genoa. Chiude la stagione con 18 presenze in campionato e una in Coppa Italia, l'8 luglio 2015 rinnova il suo contratto con gli scaligeri per altri due anni.\nInizia la stagione 2015-2016 siglando il primo gol del campionato nell'anticipo del 22 agosto contro la Roma (partita finita 1-1 con il pareggio di Florenzi), stagione che terminer\u00e0 con la retrocessione del Verona (ultimo classificato) in Serie B.\nIl 30 agosto 2016 risolve consensualmente il proprio contratto con l'Hellas.\nRitiro.\nNel settembre 2018 annuncia il proprio ritiro dall'attivit\u00e0 agonistica.\nNazionale.\nHa segnato il suo primo gol in nazionale serba nelle qualificazioni al , nella partita contro il (terminata 1-1). Ha partecipato al , in cui la Serbia Under-21 si \u00e8 classificata seconda. Non ha partecipato al in quanto la Serbia non vi si \u00e8 qualificata, ma nelle amichevoli in vista della competizione, giocando mezzapunta alle spalle del centravanti Dragan Mr\u0111a, ha realizzato una rete contro la (1-0) e un'altra rete alla Germania (1-2). Stessa situazione si \u00e8 ripetuta nel 2010, quando non ha disputato, stavolta per infortunio, il mondiale sudafricano, cui la Serbia si era qualificata, con 6 partite delle eliminatorie giocate da Jankovi\u0107.\nStatistiche.\nPresenze e reti nei club.\n\"Statistiche aggiornate al 17 aprile 2016.\""}
{"id": "1197987", "revid": "287204", "url": "https://it.wikipedia.org/wiki?curid=1197987", "title": "Virsl\u012bga 1995", "text": "L'edizione 1995 della Virsl\u012bga fu la 4\u00aa del massimo campionato lettone di calcio dalla ritrovata indipendenza e la 21\u00aa con questa denominazione; vide la vittoria finale dello Skonto R\u012bga, giunto al suo quarto titolo.\nCapocannoniere del torneo fu Vit\u0101lijs Astafjevs (Skonto R\u012bga), con 19 reti.\nStagione.\nNovit\u00e0.\nIl fallimento di Gemma e Paradaugava e la fusione tra DAG Riga e Liep\u0101ja fecero scendere le squadre da 12 a 10: infatti, le sole nuove squadre iscritte fu la neo promossa Kvadrats, vincitrice della 1. L\u012bga 1994 e lo Starts, seconda classificata.\nFormula.\nLa formula vari\u00f2 sostanzialmente rispetto alla stagione precedente; il campionato fu diviso in due fasi: nella prima le squadre si incontrarono in un unico girone con turni di andata e ritorno per un totale di 18 turni; le prime sei classificate erano ammesse nella seconda fase alla poule scudetto, mentre le ultime quattro disputavano la poule retrocessione.\nIn questa seconda fase le squadre si incontrarono in turni di andata e ritorno per un totale di 10 turni per la poule scudetto e 8 per quella della retrocessione; i punteggi della prima fase erano conservati nella seconda. Venivano retrocesse le squadre classificate agli ultimi due posti. In entrambe le fasi erano assegnati tre punti alla vittoria (introdotti per la prima volta da questa stagione), un punto al pareggio e zero per la sconfitta.\nLe ultime due classificate retrocessero in 1. L\u012bga."}
{"id": "1197990", "revid": "773636", "url": "https://it.wikipedia.org/wiki?curid=1197990", "title": "Chiesa di Santa Lucia (Loro Ciuffenna)", "text": "La chiesa di Santa Lucia \u00e8 un edificio sacro che si trova in localit\u00e0 Sagona, nel comune di Loro Ciuffenna, in provincia di Arezzo.\nDi origine romanica, \u00e8 documentata nel 1274-75 come dipendente dalla pieve di Gropina. Il piccolo tempio, oggi in precarie condizioni statiche, \u00e8 ad aula unica conclusa da un'abside semicircolare con monofora strombata tamponata. Il paramento murario, in parte rimaneggiato, \u00e8 in bozze di arenaria. All'interno dell'abside si trova un affresco di evidente ispirazione votiva, raffigurante la \"Madonna in trono che allatta il Bambino tra Santa Lucia e San Sebastiano\"; sul catino absidale \u00e8 il \"Padreterno\". L'opera, di scuola fiorentina, \u00e8 datata 1490."}
{"id": "1197992", "revid": "287204", "url": "https://it.wikipedia.org/wiki?curid=1197992", "title": "Bosko Jankovic", "text": ""}
{"id": "1197993", "revid": "773636", "url": "https://it.wikipedia.org/wiki?curid=1197993", "title": "Pieve di San Giustino", "text": "La pieve di San Giustino \u00e8 un edificio sacro che si trova a San Giustino Valdarno, frazione del comune di Loro Ciuffenna, in provincia di Arezzo.\nLa pieve, ricordata come tale all'inizio dell'XI secolo, si presenta con un prospetto intonacato moderno. L'aspetto della chiesa \u00e8 frutto di una \"riduzione\" all'aspetto romanico operata negli anni sessanta del XX secolo, effettuata, come si faceva spesso, distruggendo tutte le successive stratificazioni storiche e decorative. Solo nell'abside semicircolare e nell'interno mostra spogli caratteri romanici, in parte frutto dei restauri. La chiesa si presenta a tre navate spartite da pilastri tranne che in corrispondenza dell'ultima campata, ove sono impiegate colonne con capitelli. L'estrema semplicit\u00e0 della redazione architettonica trova riscontro anche nella decorazione dei capitelli, essenziale e semplice, ispirata a certe classicheggianti sculture, presenti nella pieve di Cascia, presso Reggello."}
{"id": "1197997", "revid": "729019", "url": "https://it.wikipedia.org/wiki?curid=1197997", "title": "Torre scalare", "text": "Una torre scalare \u00e8 una torre che contiene scale.\nLe torri scalari vennero usate soprattutto nell'architettura religiosa in area germanica a partire dall'VIII secolo e IX secolo (epoca carolingia). Venivano usate per raggiungere i matronei, affacciati sulla navata centrale dal primo piano delle navate laterali, e scenograficamente collocate a coppia ai lati del cosiddetto \"westwerk\" (corpo occidentale), un edificio addossato sul lato ovest (entrata principale) delle chiese pi\u00f9 importanti e antesignano delle facciate. L'abside con l'altare maggiore era infatti di norma collocata a est.\nCol tempo le torri scalari iniziarono ad avere un'altezza maggiore del corpo della chiesa per fini decorativi. La tipologia venne ripresa in Francia o nel nord Italia, in ambiente lombardo, nel periodo romanico (per esempio alla basilica di Sant'Ambrogio di Milano) e divennero il modello per le torri campanarie."}
{"id": "1197998", "revid": "36426", "url": "https://it.wikipedia.org/wiki?curid=1197998", "title": "Torri scalari", "text": ""}
{"id": "1198000", "revid": "2196166", "url": "https://it.wikipedia.org/wiki?curid=1198000", "title": "Rocca aldobrandesca (Scarlino)", "text": "La rocca aldobrandesca, nota anche come Rocca Pisana o Castello di Scarlino, \u00e8 un castello di Scarlino nella provincia di Grosseto. \nDescrizione.\nL'intero complesso, interamente rivestito in pietra, poggia su strutture molto pi\u00f9 antiche che testimoniano l'origine alto medievale del castello.\nSi trova in posizione dominante rispetto all'abitato, all'area meridionale delle Colline Metallifere grossetane e alla parte settentrionale della Maremma grossetana; si presenta sotto forma di imponenti ruderi recuperati grazie ai lavori di restauro effettuati negli ultimi due decenni del Novecento.\nIl complesso attuale, risalente alla ristrutturazione tardo medievale, \u00e8 costituito da tre torri angolari differenti tra loro, unite tra loro da una serie di cortine murarie di altezza diversa. La torre nord-orientale si presenta a sezione circolare, con una porta ad arco tondo; attorno ad essa si sviluppano i resti di cortine murarie che dovevano racchiudere, in passato, un bastione o un fortilizio. La torre sud-orientale presenta una sezione quadrata, mentre quella sud-occidentale \u00e8 rettangolare e di altezza minore rispetto alle altre.\nStoria.\nIl castello sorse come rocca nel corso del X secolo, per volere degli Aldobrandeschi, in un'area che aveva dato alla luce reperti di epoca preistorica.\nIl complesso rimase di propriet\u00e0 della famiglia Aldobrandeschi fino alla fine del XIII secolo, eccetto un breve e temporaneo passaggio alla famiglia Alberti di Mangona.\nTra la fine del Duecento e gli inizi del XIV secolo il castello fu ceduto ai Pisani che lo controllarono per quasi un secolo; proprio in questo periodo fu completamente ristrutturato il complesso.\nNel 1398 sia Scarlino che la sua rocca entrarono a far parte del Principato di Piombino, sotto la cui giurisdizione rimase fino al 1815, anno in cui entr\u00f2 a far parte definitivamente del Granducato di Toscana.\nDopo un lungo periodo di degrado che ha compromesso una parte dell'antica fortificazione, sono stati condotti importanti interventi di restauro negli ultimi anni del XX secolo che hanno permesso di salvare il complesso, cercando di riportarlo agli antichi splendori."}
{"id": "1198002", "revid": "36426", "url": "https://it.wikipedia.org/wiki?curid=1198002", "title": "Torri scalarie", "text": ""}
{"id": "1198004", "revid": "36426", "url": "https://it.wikipedia.org/wiki?curid=1198004", "title": "Torri campanarie", "text": ""}
{"id": "1198014", "revid": "1632387", "url": "https://it.wikipedia.org/wiki?curid=1198014", "title": "Pretties for You", "text": "Pretties For You \u00e8 il primo album degli Alice Cooper, pubblicato nel 1969 dalla Straight Records.\nTracce.\nTutte le canzoni sono state scritte da Alice Cooper, Glen Buxton, Michael Bruce, Dennis Dunaway e Neal Smith.\nClassifiche.\nAlbum - Billboard 200 (Nord America)"}
{"id": "1198018", "revid": "1305772", "url": "https://it.wikipedia.org/wiki?curid=1198018", "title": "Sifilide", "text": "La sifilide, conosciuta anche come lue o morbo gallico, \u00e8 una malattia infettiva a prevalente trasmissione sessuale.\n\u00c8 causata da un batterio, il \"Treponema pallidum\", dell'ordine delle spirochete, che si presenta al microscopio come un piccolo filamento a forma di spirale, identificato nel 1905 da Fritz Schaudinn ed Erich Hoffmann. Oltre che per via sessuale, il contagio pu\u00f2 estendersi al feto, nella donna gravida con infezione recente, attraverso la placenta (trasmissione transplacentare). In tal caso, il feto presenta un quadro di sifilide congenita con malformazioni che possono interessare la cute e le mucose, l'apparato scheletrico, l'occhio, il fegato, il rene e il sistema nervoso centrale.\nPertanto, questa malattia pu\u00f2 essere contratta nella forma congenita in due modi: prima ancora della nascita, attraverso il sangue materno infetto; oppure alla nascita, durante la discesa nel canale del parto.\nComunque, nella maggior parte dei casi, il contagio (possibile fin dalle primissime fasi della malattia) avviene attraverso i rapporti sessuali. I casi di acquisizione della malattia con le trasfusioni sono ormai rarissimi nel mondo, grazie ai controlli accurati che vengono effettuati prima che il sangue sia trasfuso.\nAd August von Wassermann va il merito di aver scoperto il primo metodo biologico per compiere una diagnosi precisa sulla malattia.\nStoria.\nL'origine esatta della sifilide \u00e8 tuttora sconosciuta. A lungo la storiografia europea ha sostenuto che la malattia si fosse diffusa dalle Americhe nel vecchio continente per il tramite dei marinai di Cristoforo Colombo.\nQuesta tesi \u00e8 stata in parte messa in discussione col tempo, ma uno studio pubblicato nel 2011 l'ha riportata nuovamente in auge. Gli scavi presso il monastero agostiniano di Kingston-upon-Hull, nel nord-est dell'Inghilterra, hanno portato alla luce scheletri di persone decedute prima del viaggio di Colombo, con evidenti segni della terza fase della malattia. Uno studio condotto dall'Universit\u00e0 di Oxford e di Sheffield, attraverso il metodo del radiocarbonio, ha stimato una datazione intorno al 1340, ma uno studio antropologico successivo ha dimostrato che solo una minoranza dei reperti rinvenuti presso il monastero presenta i segni diagnostici della sifilide, e la datazione fornita col metodo del radiocarbonio dev'essere opportunamente corretta tenendo conto del \"marine reservoir effect\" (effetto serbatoio marino) che pu\u00f2 diventare significativo presso popolazioni che vivono in prossimit\u00e0 del mare, nutrendosi con un'alimentazione prevalentemente a base di pesce. Secondo i ricercatori, infatti, la minoranza dei reperti con evidenti segni di sifilide risale al periodo post-colombiano, ma fornisce una datazione antecedente a causa della bassa velocit\u00e0 con cui il flusso del carbonio passa negli ecosistemi marini, sino a giungere a essere organicato nei tessuti attraverso la rete trofica.\nNondimeno, studi condotti negli anni settanta hanno evidenziato tracce di sifilide o almeno di treponematosi su diversi campioni ossei precolombiani originari dell'Argentina, del Per\u00f9, del Messico, del Guatemala, delle Antille e di alcune regioni degli Stati Uniti.\nLa prima epidemia di sifilide conosciuta scoppi\u00f2 a Napoli nel 1495, a seguito della discesa nella penisola del re francese Carlo VIII, il cui esercito era composto per lo pi\u00f9 da mercenari: fiamminghi, guasconi, svizzeri, italiani e spagnoli.\nDurante la Battaglia di Fornovo, che ebbe luogo il 6 luglio 1495, furono rese note le prime descrizioni di questa malattia: Alessandro Benedetti, un medico veneziano di stanza a Fornovo, descrisse malati che avevano perso gli occhi, le mani, il naso, i piedi: \nIl ritorno dell'esercito francese verso nord diffuse la malattia in tutta Italia, per poi espanderla in tutta Europa, giungendo sino in Oriente. La malattia venne quindi conosciuta in quasi tutta Europa con il nome di \"mal francese\", tranne in Francia, dove prese il nome di \"mal napolitain\". \nUna teoria americanista sull'origine della malattia \u00e8 stata formulata dal medico spagnolo Ruy D\u00edaz de Isla, che nel 1539 scrisse il libro \"Tractado contra el mal serpentino que vulgarmente en Espa\u00f1a es llamado bubas\", in riferimento alle cure da lui effettuate a Barcellona nel 1493, ad alcuni marinai di Colombo, affetti da una nuova malattia che identific\u00f2 come sifilide. Anche Bartolom\u00e9 de Las Casas, che soggiorn\u00f2 nell'isola di Hispaniola nel 1502, ebbe ad affermare nella sua \"Storia generale delle Indie\": \nLa storia dell'attribuzione del nome sifilide \u00e8 invece pi\u00f9 chiara. Infatti, fu il medico e scienziato veronese Girolamo Fracastoro che introdusse questo termine, con la sua opera del 1530 \"Syphilis sive morbus gallicus\" (\"Sifilide o il mal francese\") e con il trattato \"De contagione et contagiosis morbis\" (\"Sul contagio e sulle malattie contagiose\") del 1546. Nello stesso periodo, il medico francese Jean Fernel le attribu\u00ec il nome di \"lue\".\nIl batterio responsabile della sifilide, il \"Treponema pallidum\", fu identificato per la prima volta da Fritz Schaudinn ed Erich Hoffmann nel 1905. Il primo trattamento efficace (grazie al farmaco Salvarsan) \u00e8 stato sviluppato nel 1910 da Paul Ehrlich, e a esso seguirono esperimenti con la penicillina e con la conferma della sua efficacia, avvenuta nel 1943. Prima dell'avvento di un trattamento efficace, erano usati comunemente il mercurio e l'isolamento, con risultati spesso peggiori della malattia stessa. Si ritiene che molti personaggi famosi abbiano contratto la malattia: tra di essi, Franz Schubert, Arthur Schopenhauer, Robert Schumann, Oscar Wilde, Scott Joplin, Guy de Maupassant, Charles Baudelaire, \u00c9douard Manet e Adolf Hitler, mentre \u00e8 molto incerto il caso di Friedrich Nietzsche.\nEpidemiologia.\nSi ritiene che circa 12 milioni di persone siano state infette da sifilide nel 1999, con pi\u00f9 del 90% dei casi registrati nei paesi in via di sviluppo. La malattia colpisce tra le 700.000 e le 1,6 milioni di donne gravide all'anno, con conseguenti aborti spontanei, bambini nati morti e casi di sifilide congenita. Nell'Africa sub-sahariana, la sifilide contribuisce a circa il 20% delle morti perinatali. L'incidenza \u00e8 in proporzione pi\u00f9 alta tra i consumatori di droghe per via endovenosa, in coloro che sono infettati da HIV e negli uomini che hanno rapporti occasionali e frequenti. Negli Stati Uniti, i tassi di sifilide erano quasi uguali per gli uomini e per le donne nel 1997, ma nel 2007 erano sei volte maggiori negli uomini rispetto alle donne.\nLa sifilide era molto comune in Europa nel corso del XVIII e XIX secolo. Nel mondo sviluppato, nel corso del XX secolo, le infezioni diminuirono rapidamente, grazie alla diffusione degli antibiotici. Dal 2000, i casi di sifilide sono aumentati negli Stati Uniti, in Australia, nel Regno Unito e nel resto d'Europa, soprattutto tra le persone omosessuali. La pi\u00f9 alta incidenza di casi tra eteroessuali si ha, a partire dal 1990, in Cina e in Russia. Questo fatto \u00e8 stato attribuito a pratiche sessuali non sicure, come la promiscuit\u00e0 sessuale, la prostituzione e lo scarso utilizzo del profilattico. Un rapporto, pubblicato dal Centro europeo per la prevenzione e il controllo delle malattie, ha dimostrato nel 2013 un aumento della prevalenza della malattia in Europa, del 9% rispetto all'anno precedente, in particolar modo nella fascia di et\u00e0 compresa tra 15 e 24 anni.\nSe non trattata, l'infezione ha una mortalit\u00e0 che va dall'8% al 58%, con un tasso di mortalit\u00e0 maggiore nei maschi. I sintomi della sifilide sono diventati meno gravi nel corso degli ultimi due secoli, in parte grazie alla diffusa disponibilit\u00e0 di trattamenti efficaci e in parte dalla diminuzione della virulenza della spirocheta. Con il trattamento precoce si verificano poche complicazioni. La sifilide aumenta il rischio di trasmissione dell'HIV da due a cinque volte e la coinfezione \u00e8 frequente (30-60% in alcuni centri urbani).\nEziologia.\nBatteriologia.\nIl \"Treponema pallidum\" sottospecie \"pallidum\" \u00e8 un batterio Gram-negativo, altamente mobile, facente parte del phylum delle spirochete, ed \u00e8 l'agente eziologico della sifilide. Gli umani sono l'unico serbatoio naturale noto per la sottospecie \"pallidum\". Esso \u00e8 in grado di sopravvivere senza un ospite per pochi giorni. Ci\u00f2 \u00e8 dovuto al suo genoma piccolo (1,14 Mb) e alla sua incapacit\u00e0 di creare la maggior parte dei macronutrienti di cui necessita. Ha un lento tempo di raddoppio, superiore a 30 ore.\nTrasmissione.\nLa sifilide si trasmette principalmente per contatto sessuale o durante la gravidanza dalla madre al feto. La spirocheta \u00e8 in grado di passare attraverso le mucose intatte o la cute danneggiata. \u00c8 quindi trasmissibile attraverso contatti orali e attraverso rapporti sessuali vaginali e anali. Circa il 30% e il 60% delle persone esposte rispettivamente alla sifilide primaria o secondaria contrarranno la malattia. La sua infettivit\u00e0 \u00e8 resa evidente dal fatto che un individuo, a cui vengono inoculati solo 57 organismi, ha una probabilit\u00e0 del 50% di risultare infetto. Oltre che per via sessuale, l'infezione pu\u00f2 essere trasmessa attraverso la trasfusione di sangue o emoderivati. Tuttavia, grazie ai controlli, tale rischio risulta molto basso. Il rischio di trasmissione da aghi condivisi appare limitato. La sifilide non pu\u00f2 essere trasmessa attraverso sedili WC, tramite le attivit\u00e0 quotidiane, con l'uso di vasche idromassaggio, n\u00e9 con la condivisione di posate o indumenti.\nSegni e sintomi.\nLa sifilide si pu\u00f2 presentare in una delle quattro diverse fasi: primaria, secondaria, latente e terziaria. Inoltre pu\u00f2 presentarsi anche come malattia congenita. Sir William Osler la defin\u00ec \"la grande imitatrice\" per via delle sue varie presentazioni.\nSifilide primaria.\nLa sifilide primaria viene generalmente acquisita tramite diretto contatto sessuale con una persona affetta. Da circa 3 a 90 giorni dopo l'esposizione iniziale (in media 21 giorni) una lesione cutanea, chiamata \"sifiloma\", compare nel punto di contatto. Questo generalmente, nel 40% dei casi, si presenta come una singola, compatta, indolore, non pruriginosa ulcerazione della pelle con una base pulita e bordi taglienti tra gli 0,3 e 3,0\u00a0cm. La lesione, tuttavia, pu\u00f2 assumere praticamente qualsiasi forma. Nella forma classica, essa si evolve da una macula a papula verso un'ulcera. In alcuni casi possono essere presenti lesioni multiple (~40%), pi\u00f9 comuni quando vi \u00e8 una coinfezione con l'HIV. Le lesioni possono essere dolorose (30%) e possono verificarsi anche al di fuori dei genitali (2-7%). Le localizzazioni pi\u00f9 comuni sono: nelle donne il collo dell'utero (il 44%), il pene negli uomini che hanno contratto l'infezione con rapporti eterosessuali (99%) e la zona anale e rettale negli individui che hanno ricevuto rapporti anali (34%). L'ingrossamento linfonodale, generalmente non dolente n\u00e9 dolorabile, frequentemente (80%) si verifica intorno alla zona di infezione, e si ha 7-10 giorni dopo la formazione del sifiloma. La lesione pu\u00f2 persistere per 3-6 settimane se non viene trattata.\nSifilide secondaria.\nIl periodo secondario ha inizio circa 4-10 settimane dopo l'infezione primaria. La fase secondaria \u00e8 nota per i molti modi diversi in cui pu\u00f2 manifestarsi; nella maggior parte dei casi, i sintomi coinvolgono la pelle, le mucose e i linfonodi. Possono verificarsi eruzioni cutanee simmetriche di colore rosso-rosa, tipicamente sul tronco e sugli arti. L'eruzione pu\u00f2 diventare maculopapulare o pustolosa. Nelle mucose pu\u00f2 presentarsi con lesioni piatte, larghe, di colore biancastro, simili a verruche note come \"latum condilomi\". Tutte queste lesioni ospitano i batteri infettivi. Altre manifestazioni cliniche possono includere febbre, mal di gola, malessere generale, astenia, perdita di capelli e mal di testa. Rare manifestazioni comprendono anche epatite, disfunzioni renali, artrite, periostite, neurite ottica, uveite e cheratite interstiziale. I sintomi acuti di solito si risolvono dopo tre-sei settimane. Tuttavia, nel circa il 25% dei casi si pu\u00f2 presentare una ricorrenza dei sintomi secondari. Molte persone che si presentano con sifilide secondaria (40-85% delle donne, 20-65% degli uomini) non riferiscono del sifiloma classico della sifilide primaria.\nSifilide latente.\nLa sifilide latente \u00e8 definita quando si ha la prova sierologica dell'infezione, ma non sono presenti i sintomi della malattia. Si distingue in \"precoce\" e \"tardiva\", a seconda che si verifichi rispettivamente meno di un anno o pi\u00f9 di un anno dopo la sifilide secondaria. Il Regno Unito usa un valore di soglia di due anni per distinguere tra la sifilide latente precoce e quella tardiva. La sifilide latente precoce pu\u00f2 avere una ricaduta dei sintomi. La sifilide latente tardiva \u00e8 asintomatica e meno contagiosa.\nSifilide terziaria.\nSenza trattamento, un terzo delle persone infette sviluppa la malattia terziaria. La sifilide terziaria si pu\u00f2 verificare da tre a quindici anni dopo l'infezione iniziale e pu\u00f2 essere divisa in tre forme diverse: la sifilide gommosa (15% dei pazienti), la neurosifilide tardiva (6,5%), e la sifilide cardiovascolare (10%). Le persone affette da sifilide terziaria non sono contagiose.\nSifilide congenita.\nLa sifilide congenita pu\u00f2 essere contratta durante la gravidanza o durante il parto. Due terzi dei bambini nascono senza sintomi. I sintomi pi\u00f9 comuni che poi si svilupperanno nel corso degli anni di vita comprendono epatosplenomegalia (70%), rash (70%), febbre (40%), neurosifilide (20%) e polmonite (20%). Se non trattata, la sifilide congenita pu\u00f2 portare a deformazioni del naso, alla presenza del segno di Higoumenakis, alla tibia a sciabola, all'articolazione di Clutton e ad altre patologie.\nDiagnosi.\nLa sifilide \u00e8 una malattia difficile da diagnosticare clinicamente. La conferma viene attraverso analisi del sangue o grazie al controllo visivo diretto usando la microscopia a campo oscuro. Gli esami del sangue sono usati pi\u00f9 comunemente, in quanto sono pi\u00f9 facili da eseguire. Verifiche diagnostiche non sono in grado di distinguere tra le fasi della malattia.\nEsami del sangue.\nGli esami del sangue sono divisi in test non treponemici e treponemici.\nInizialmente furono utilizzati test non treponemici, che comprendono il \"Venereal Disease Research Laboratory test\" (VDRL) e i test rapido del reagente plasmatico (RPR). Tuttavia, poich\u00e9 questo tipo di test a volte restituisce falsi positivi, \u00e8 necessaria una conferma con un test treponemico, come il \"Microhaemoagglutination Assay Treponema pallidum\" (MHA-TP) o il \"Fluorescent-Treponemal-Antibody Absorption test\" (FTA-ABS). I falsi positivi sul test non treponemico possono verificarsi con alcune infezioni virali come la varicella e il morbillo, oppure in presenza di un linfoma, di tubercolosi, della malaria, di endocardite, di malattie del tessuto connettivo o in gravidanza. I test per gli anticorpi treponemici diventano positivi generalmente 2-5 settimane dopo l'infezione iniziale. La neurosifilide viene diagnosticata ricercando un alto numero di leucociti (prevalentemente linfociti) e livelli di proteine nel liquido cerebrospinale nel quadro di una infezione da sifilide nota.\nUn altro test diagnostico, ormai abbandonato, \u00e8 anche la reazione di Wassermann.\nOsservazione diretta.\nLa microscopia a campo scuro del liquido sieroso proveniente da un'ulcera pu\u00f2 essere utilizzato per fare una diagnosi immediata. Tuttavia, gli ospedali non sempre possiedono attrezzature e personale in grado di effettuare questo test, che deve essere svolto entro 10 minuti dall'acquisizione del campione. Si \u00e8 segnalato che la sua sensibilit\u00e0 \u00e8 di quasi l'80%, pertanto pu\u00f2 essere utilizzata solo per confermare una diagnosi.\nAltri due test che \u00e8 possibile effettuare su un campione del sifiloma sono il test di immunofluorescenza e la reazione a catena della polimerasi (PCR), quest'ultimo ricerca la presenza di geni specifici della sifilide. Questi test non sono \"time-sensitive\", in quanto non necessitano di batteri viventi per fare la diagnosi.\nTrattamento.\nInfezioni precoci.\nLa prima scelta di trattamento per la sifilide semplice rimane una singola dose di penicillina G per via intramuscolare o una singola dose di azitromicina per via orale. Scelte alternative sono la doxiciclina e la tetraciclina, che per\u00f2 non possono essere usate nelle donne in gravidanza. La resistenza agli antibiotici ha portato allo sviluppo di un certo numero di agenti, compresi i macrolidi, la clindamicina e la rifampicina. Il ceftriaxone, appartenente alla terza generazione di antibiotici cefalosporine, risulta pi\u00f9 efficace come trattamento in sostituzione alla penicillina, specialmente nelle forme che hanno superato la barriera emato-encefalica e sono localizzate nel sistema nervoso centrale. La terapia della sifilide \u00e8 comunque altamente specialistica (dermatologia, infettivologia, neurologia, medicina interna), visto il rischio di gravi reazioni infiammatorie come la reazione di Jarisch-Herxheimer.\nInfezioni tardive.\nAlle persone affette da neurosifilide, a causa della scarsa penetrazione della penicillina G nel sistema nervoso centrale, vengono somministrati forti dosi di penicillina per via endovenosa per un minimo di 10 giorni. Se la persona \u00e8 allergica alla penicillina, si possono usare ceftriaxone, doxiciclina o tetracicline, oppure si pu\u00f2 provvedere a desensibilizzare il paziente. Altre presentazioni tardive possono essere trattate con la somministrazione per via intramuscolare di penicillina G per tre settimane.\nIl 3-carbamino-4-ossifenilarsinato di trietanolammina \u00e8 un chemioterapico arsenicale pentavalente utilizzato, in passato, nella neurolue.\nReazione di Jarisch-Herxheimer.\nUno degli effetti collaterali del trattamento \u00e8 la reazione di Jarisch-Herxheimer. Essa si presenta spesso entro un'ora dall'inizio della terapia e dura per 24 ore, con sintomi di febbre, dolori muscolari, cefalea e tachicardia. \u00c8 causata dalle citochine rilasciate dal sistema immunitario in risposta ai lipopolisaccaridi rilasciati dalla rottura dei batteri della sifilide.\nPrevenzione.\nNon esiste un vaccino efficace per la prevenzione dalla malattia. L'astinenza da contatto fisico intimo con una persona infetta \u00e8 efficace nel ridurre la trasmissione della sifilide, cos\u00ec come l'uso corretto del preservativo in lattice. L'uso del preservativo, tuttavia, non elimina completamente il rischio.\nDurante la gravidanza \u00e8 possibile prevenire la sifilide congenita nei neonati, grazie allo screening precoce e al trattamento di coloro che sono infetti. La \"United States Preventive Services Task Force\" (USPSTF) consiglia lo screening universale di tutte le donne incinte, mentre l'Organizzazione mondiale della sanit\u00e0 lo raccomanda a tutte le donne che si sottopongono alla loro prima visita prenatale e di nuovo nel terzo trimestre. Se risultano positive, si raccomanda il trattamento anche dei loro partner. La sifilide congenita, tuttavia, \u00e8 ancora comune nei paesi in via di sviluppo, in quanto molte donne non ricevono cure prenatali oppure lo screening non \u00e8 incluso tra esse. Nei paesi sviluppati, le madri che fanno uso di droghe e alcol sono pi\u00f9 inclini ad avere la malattia, in quanto con minore probabilit\u00e0 si sottoporranno alle cure durante la gravidanza. Una serie di misure per aumentare l'accesso ai test appare efficace nel ridurre i tassi di sifilide congenita nei paesi a basso e medio reddito.\nIl Centro di Controllo delle Malattie e della Prevenzione raccomanda a tutti gli uomini sessualmente attivi che hanno rapporti sessuali con altri uomini di effettuare il test almeno una volta all'anno.\nLa sifilide \u00e8 una malattia soggetta a denuncia in molti paesi, tra cui il Canada, l'Unione europea e gli Stati Uniti. Ci\u00f2 vuol dire che gli operatori sanitari sono tenuti a informare le autorit\u00e0 di sanit\u00e0 pubblica nel caso si venga a conoscenza di un infetto."}
{"id": "1198020", "revid": "767487", "url": "https://it.wikipedia.org/wiki?curid=1198020", "title": "The Voodoo You Love", "text": "The Voodoo You Love \u00e8 il terzo album in studio del gruppo musicale statunitense Roxx Gang, pubblicato nel 1995."}
{"id": "1198021", "revid": "767487", "url": "https://it.wikipedia.org/wiki?curid=1198021", "title": "Louis Nicolas Robert", "text": "Nel 1798 progett\u00f2 e realizz\u00f2 la prima macchina continua per la produzione di carta, in grado di produrre fogli della lunghezza da 12 a 15 m.; la sua macchina forn\u00ec la base per la realizzazione della macchina Fourdrinier.\nBiografia.\nArruolatosi nell'esercito all'et\u00e0 di 19 anni, prese parte alla Guerra d'indipendenza americana; al suo ritorno, venne prima assunto a Parigi nella tipografia di Pierre Fran\u00e7ois Didot e successivamente nella cartiera Didot-Sant-L\u00e9ger di Essonnes. Questa carteria era molto importante e contava all'epoca pi\u00f9 di 300 operai ed era il principale fornitore del Ministero delle Finanze; nel 1798, le difficolt\u00e0 finanziarie del Governo portavano a stampare sempre pi\u00f9 danaro ed il Ministero premeva per aumentare la produzione della carta necessaria. Robert venne quindi mandato nella cartiera di Essonnes con l'incarico di trovare una soluzione al problema.\nSostenuto ed incoraggiato da Didot Saint-L\u00e9ger, che gli mette a disposizione i capitali, la sua fabbrica e il suo personale, incoraggiandolo soprattutto nella direzione di una macchina che impieghi pochi operai, Robert progredisce nel progetto e il 9 settembre 1798 presenta al ministro Nicolas-Louis Fran\u00e7ois de Neufch\u00e2teau due fogli di carta prodotti con la sua macchina. Egli dichiara che la sua invenzione \"semplifica le operazioni, rendendo la manutenzione meno dispendiosa e soprattutto fabbricando carta di dimensioni straordinarie senza l'intervento di alcun operaio e con mezzi puramente meccanici\".&lt;br&gt;\nIl brevetto della macchina viene depositato il 18 gennaio 1799: si tratta del primo brevetto di quel genere ed a Robert viene accordato un contributo di 4.000 franchi.\nIl principio della macchina \u00e8 relativamente semplice e riproduceva il procedimento manuale di fabbricazione della carta: la pasta carta, gi\u00e0 raffinata, viene versata in una tramoggia ed una ruota a tazze la versa su una fine griglia in rotazione che permette lo sgocciolamento della parte eccedente della stessa. Successivamente il foglio in lavorazione viene pressato tra due cilindri ricoperti di feltro e va ad arrotolarsi su un cilindro posto all'estremit\u00e0 dell'impianto.\nQuesta macchina agli inizi era poco efficiente e Robert pens\u00f2 di abbandonare le sue ricerche. A questo punto Didot si offr\u00ec di acquistare il brevetto e si associ\u00f2 con un suo cognato inglese per sfruttarlo, rilasciandogli una cambiale. I fratelli Fourdrinier perfezionarono la macchina e depositarono a loro volta due brevetti, questa volta in Gran Bretagna.\nUna causa intentata nel 1810 da Robert, che non aveva ricevuto da Didot alcun pagamento, gli riconsegn\u00f2 la propriet\u00e0 del brevetto, ma questo in effetti risultava ormai superato dai perfezionamenti dei Fourdrinier brevettati in Gran Bretagna. In definitiva Robert non riusc\u00ec ad avere mai alcun riscontro economico dalla sua invenzione e per vivere svolse fino alla sua morte l'attivit\u00e0 di istitutore a Vernouillet."}
{"id": "1198022", "revid": "1543377", "url": "https://it.wikipedia.org/wiki?curid=1198022", "title": "Idrocronometro", "text": "L'idrocronometro \u00e8 un orologio che utilizza l'acqua come fonte di energia per attivare il meccanismo che marca il tempo.\nIdrocronometri famosi.\nL'orologio ad acqua di Vitruvio era ritenuto pi\u00f9 affidabile di una clessidra ad acqua, e aveva applicazioni militari; \u00e8 citato da Roberto Valturio nel suo \"De re militari\" (1472).\nL'idrocronometro del Pincio fu inventato da padre Giovan Battista Embriaco (frate dominicano originario di Ceriana, paese dell'entroterra di Sanremo) nel 1867 e fu presentato all'Esposizione Universale di Parigi. Ha la forma di una torretta lignea realizzata con l'utilizzo di ghisa fusa a imitazione di tronchi d'albero. I quattro quadranti dell'ora sono visibili da ogni direzione. Nel 1873 l'orologio ad acqua fu collocato a Villa Borghese a Roma, all'interno di una fontana appositamente realizzata dall'architetto di origine svizzera Gioacchino Ersoch.\nIl restauro dell'orologio, in grave stato di degrado, \u00e8 stato effettuato dalla Scuola ELIS di Roma, senza oneri per il Comune, negli anni 2006-2007. L'orologio \u00e8 stato rimesso in opera il 29 giugno 2007 in una cerimonia presieduta dal sindaco di Roma, Walter Veltroni.\nUn altro idrocronometro, anche questo di Embriaco, si trova nel cortile di palazzo Berardi, un edificio di Via del Ges\u00f9, nel Rione Pigna a Roma."}
{"id": "1198027", "revid": "92723", "url": "https://it.wikipedia.org/wiki?curid=1198027", "title": "Monastero di Sant'Angelo alla Ginestra", "text": "L'odierna chiesa di Santa Croce, in localit\u00e0 La Ginestra a Montevarchi, \u00e8 tutto quello che rimane del ben pi\u00f9 famoso ed importante monastero di Sant'Angelo alla Ginestra le cui vicende politico-religiose segnarono la storia montevarchina, come quella di tutte le altre comunit\u00e0 circostanti, a partire dal VII secolo e fino a tutto il '700.\nStoria.\nAll'atto della sua fondazione la chiesa venne intitolata all'arcangelo San Michele ed essendo stata la prima chiesa in diocesi di Arezzo dedicata al culto di san Michele, si fa risalire la sua costruzione al quinquennio 615-620 ovvero tra l'anno in cui Bonifacio IV, dopo le apparizioni dell'angelo nel Gargano del 495, autorizz\u00f2 la prima chiesa di San Michele al Circo Massimo e l'anno in cui part\u00ec la costruzione della seconda chiesa di San Michele per la diocesi di Arezzo ossia San Michele in localit\u00e0 Luco o Chiusure.\nLa chiesa era in realt\u00e0 l'oratorio di un monastero detto di Sant'Angelo, ossia San Michele l'angelo per antonomasia, e di regola di San Colombano poi confluit\u00e0 in quello benedettino verso il IX secolo come per gli altri fondati in epoca longobarda, come testimonia anche uno stemma in pietra scolpito su un portone di accesso ai locali attigui alla chiesa, sorto per volont\u00e0 di un ricco vassallo, tradizionalmente merovingio ma pi\u00f9 probabilmente longobardo, di nome Berulfo. \nIl monastero sub\u00ec una prima devastazione nell'849 ad opera dei saraceni che in quell'anno riuscirono a penetrare in Toscana e a metterla al sacco ma, per volont\u00e0 dei vescovi di Arezzo, venne nuovamente riedificato anche se non nell'immediato. Infatti il vescovo Giovanni si trov\u00f2 subito a fare i conti con una serie di ostacoli burocratici e di spinosi cavilli giuridici. Perch\u00e9 alla morte di Berulfo, vassallo imperiale e titolare dei benefici del monastero, tutti i beni della congrega religiosa erano confluiti in quelli della Corona d'Italia che, in oltre due secoli, non li aveva riassegnati a nessun altro feudatario. Quindi, rebus sic stantibus, solo l'imperatore aveva potere decisionale su tutto quello che riguardava il monastero, compresa la sua eventuale ricostruzione.\nCos\u00ec Giovanni ospit\u00f2 ad Arezzo, nel dicembre dell'870, l'imperatore Carlo il Calvo con il quale ebbe modo di mettere a punto i dettagli relativi alla concessione dell'istituto religioso e, al suo ritorno da Roma dopo l'incoronazione, il 29 settembre 876 da Pavia eman\u00f2 un diploma per la diocesi aretina col quale assegnava la propriet\u00e0 del monastero di Sant'Angelo alla cattedrale di San Donato, all'epoca chiesa del beato Donato, e quindi ai vescovi della citt\u00e0. Giovanni allora fece subito partire i lavori di restauro che si conclusero l'anno successivo come lo stesso vescovo ebbe a riferire a papa Giovanni VIII il quale, con una bolla del 13 agosto 877, sanzion\u00f2 la donazione imperiale e l'avvenuta riapertura del monastero.\nSalito al trono Carlo il Grosso, Giovanni pens\u00f2, per non correre ulteriori rischi, di farsi riconfermare dal nuovo imperatore tutti gli atti di donazione accordati dal suo predecessore alla cattedra di Arezzo. Lo raggiunse a Milano e con diploma imperiale dell'879 il vescovo Giovanni ebbe ribadita ogni concessione \u00ab\"monasterium etiam Sancti Angeli\"\u00bb.\nFu poi per volont\u00e0 del vescovo Elemperto che i monaci benedettini divennero \"ospitalieri benedettini\" e il monastero cominci\u00f2 la sua attivit\u00e0 di ospedale per tutti quei pellegrini che passavano numerosi dalle parti della Ginestra che si trovava sulla principale direttrice viaria tra Roma e Firenze. Proprio un decreto vescovile firmato da Elemperto il 12 febbraio 1009, mettendo il monastero sotto al patronato dei canonici della cattedrale, adotta per primo la denominazione \u00ab\"Ecclesiam S. Angeli que est ad hospites suscipiendus\"\u00bb ordinando l'affidamento ai chierici \u00ab[del]\"la chiesa di Sant' Angelo con tutte le sue pertinenze e con ogni sua decimazione, con questa condizione cio\u00e8 mai si dovesse negligervi la cura di albergarvi i poveri pellegrini\"\u00bb.\nSuccessivamente la chiesa e il suo ospedale vennero chiamati in causa pi\u00f9 volte: dal vescovo Adalberto nel 1013 e nel 1015, da Enrico II di Sassonia nel 1021, dal vescovo Tedaldo degli Azzi nel 1028, da Enrico III nel 1047, da papa Stefano IX nel 1057, da papa Alessandro II nel 1064, da Enrico IV nel 1081, da Enrico V nel 1111, dal vescovo Girolamo nel 1147, da papa Anastasio IV nel 1154, da Federico I Barbarossa nel 1163.\nQuesto perch\u00e9 i vari feudatari di Montevarchi tentarono a pi\u00f9 riprese di mettere le mani sui terreni e le rendite del monastero come i Marchesi di Pierle che pretendevano di possederlo in quanto discendenti di un fratello di Elemperto oppure i Conti Guidi che tentarono di appropriarsene varie volte. La diocesi di Arezzo oppose sempre una serrata resistenza agli attacchi dei signorotti locali e sempre riusc\u00ec ad averne ragione almeno finch\u00e9 l'imperatore Federico II, nel 1247, concesse \u00ab\"Moncione e Pietravelsa colle loro curie e pertinenze [...], la quarta parte di Montevarchi e sua curia e distretto e l'Ospedale della Ginestra colle sue pertinenze\"\u00bb a Guido Novello e Simone di Poppi dei Conti Guidi che per\u00f2 non ebbero nemmeno il tempo di godersi il nuovo acquisto dato che nel 1254 vendettero tutta Montevarchi, castello e borgo compresi, a Firenze.\nI fiorentini, nuovi padroni della citt\u00e0, rivendicarono diritti anche sul monastero ma gli Ospitalieri benedettini si opposero e portarono la faccenda direttamente nelle mani di papa Martino IV che il 13 giugno 1283, da Orvieto, incaric\u00f2 con bolla papale l'arciprete di Montepulciano di esaminare la questione relativa alla \u00ab\"Ecclesia Sancti Angeli de Genestra que est ad hospites suscipiendos\"\u00bb e di emettere un verdetto vincolante. La sentenza fu lapidaria: il Comune di Montevarchi, rappresentante di quello di Firenze, non aveva e non doveva avere alcuna giurisdizione sul monastero. Doveva insomma lasciarlo in pace e cos\u00ec fu.\nCon la crisi del pellegrinaggio medievale anche l'ospedale della Ginestra vide ridursi gradualmente la sua importanza fino alla sua quasi inutilit\u00e0 tanto che verso il 1445 la curia aretina decise di chiuderlo e, trasferendo gli Ospitalieri ad altro monastero, di trasformarlo in un monastero femminile prima di monache Camaldolensi e poi Benedettine Nere. Il complesso della Ginestra, completamente ristrutturato e rinnovato, torn\u00f2 a nuova vita e arriv\u00f2 ad inglobare i possessi delle parrocchie di Pietravelsa e San Leonardo nel 1553 e quelli della Badia di San Benedetto alla Treggiaia nel 1571. Un'accresciuta importanza documentata anche dal numero delle religiose in forza al monastero che in un documento sinodale del 1729 risultavano essere \u00ab\"monache velate n. 40, converse n. 10, in tutto n. 50\"\u00bb.\nNonostante questo il monastero della Ginestra non sopravvisse alle soppressioni degli ordini religiosi volute dal granduca Pietro Leopoldo e il 1\u00ba giugno 1778 le monache furono costrette ad abbandonare l'edificio e a ricongiungersi alle Benedettine dello Spirito Santo di Arezzo.\nDopo alcuni anni di incertezze sul destino della struttura, rimasta nominalmente di propriet\u00e0 dell'ordine, il 4 maggio 1793 il vescovo di Arezzo Niccol\u00f2 Marcacci, temendo l'alienazione del patrimonio fondiario e immobiliare dell'ex monastero da parte delle autorit\u00e0 civili, ordin\u00f2 il trasferimento, nella chiesa e nei locali dell'antico monastero, della parrocchia di Santa Croce a Pietraversa che, pur cambiando sede, mantenne onori, titoli e preminenze e soprattutto il nome, Santa Croce, che da allora in poi divenne Santa Croce alla Ginestra.\nLa campana del 1373.\nLa campana maggiore della chiesa, ancora montata sul piccolo campanile a vela, \u00e8 nientemeno che la sorella gemella di quella di Palazzo Vecchio a Firenze. L'autore, che ha firmato il manufatto con una breve scritta, rilevata in corona, mista di parole italiane e latine, in lettere gotiche e preceduta da una piccola croce greca ovvero \u00ab\"+ MCCCLXXIIIRIChODILAPOVAFIRESE - ME FECIT\"\u00bb, non solo \u00e8 lo stesso della campana fiorentina ma le ha anche fuse tutt'e due nel 1373.\nInfatti da una \"Provvigione\" dei Priori delle Arti di Firenze, la n. 52, si sa che su richiesta dello stesso fonditore Rico di Lapo, non contento del risultato della prima fusione, in \u00ab\"die XXII mensis may anno Domini Incarnationis MCCCLXXIII\"\u00bb i Priori delle Arti e il Gonfaloniere lo autorizzarono a rifondere la campana e lui, stando al \"Diario d' un Anonimo fiorentino\", il 30 ottobre 1373 col\u00f2 di nuovo il metallo nello stampo e \u00ab\"a' 17 diciembre 1373 venne la campana in sulla piazza de' Signori\"\u00bb e \u00ab\"ai 20 diciembre 1373\" [...] \"alle 22 ore incominci\u00f2 a sonare, e son\u00f2 nobilmente\"\u00bb."}
{"id": "1198030", "revid": "161374", "url": "https://it.wikipedia.org/wiki?curid=1198030", "title": "Chiesa di Santa Croce (Montevarchi)", "text": ""}
{"id": "1198031", "revid": "762947", "url": "https://it.wikipedia.org/wiki?curid=1198031", "title": "Farag Foda", "text": "Biografia.\nDopo aver studiato come perito agrario ed essersi laureato in Scienze dell'agricoltura nell'universit\u00e0 cairota di \u02bfAyn Shams, cominci\u00f2 a occuparsi di giornalismo e al Cairo (in cui ormai operava) egli fu notato per i suoi articoli critici e le sue satire taglienti sul fondamentalismo islamico in Egitto. In numerosi articoli giornalistici dimostr\u00f2 i punti deboli dell'ideologia cosiddetta islamista. Fra le altre cose che egli tratt\u00f2 vi fu la critica sui contenuti delle prediche del notissimo e popolarissimo predicatore cieco egiziano, \u02bfAbd al-Ham\u012bd Kishk, che affermava nelle sue affollate udienze che \"i musulmani che entrano nel Paradiso godranno di perpetue erezioni e della compagnia di giovani adornati di orecchini e collane\", promettendo loro \"un'eternit\u00e0 di beata pederastia.\" \nFoda fu colpito a morte nel suo ufficio l'8 giugno 1992 da due fondamentalisti appartenenti al gruppo della \"al-Jam\u0101\u02bfa al-Isl\u0101miyya\". Suo figlio e altri astanti furono gravemente feriti nell'assalto.\nPrima della sua morte, Farag Foda era stato dichiarato apostata e nemico dell'Islam. Uno studente dell'Universit\u00e0 islamica di al-Azhar, Mu\u1e25ammad al-Ghaz\u0101l\u012b, un testimone chiamato a deporre dinanzi alla corte penale che giudicava il caso, dichiar\u00f2 che non era sbagliato uccidere un nemico dell'Islam. Al-Ghaz\u0101l\u012b dichiar\u00f2: \"L'uccisione di Farag Foda fu nei fatti la realizzazione della punizione contro un apostata che l'imam aveva mancato di intraprendere\". \nUno dei killer di Foda, \u02bfAbd al-Sh\u0101fi\u02bf\u012b A\u1e25mad Rama\u1e0d\u0101n, fu condannato a morte il 30 dicembre 1993 e la condanna fu eseguita il 26 febbraio 1994. La sentenza capitale verso l'altro assassino fu eseguita per un altro omicidio.\nLibri di Farag Foda (tutti in lingua araba):"}
{"id": "1198032", "revid": "767487", "url": "https://it.wikipedia.org/wiki?curid=1198032", "title": "Love 'Em and Leave 'Em", "text": "Love 'Em and Leave 'Em \u00e8 il primo album in studio del gruppo musicale statunitense Roxx Gang, pubblicato nel 1985.\nDescrizione.\nL'album raccoglie i primi demo della band. Furono proprio queste registrazioni che fecero notare la band alla Virgin Records nel 1988, con cui firmarono un contratto. Cinque di queste tracce sono presenti anche nel loro album di debutto. L'album \u00e8 stato pubblicato in musicassetta nel 1985 dall'etichetta discografica \nRock Candy Productions ed \u00e8 stato ristampato in CD nel 1996 dall'etichetta discografica Perris Records."}
{"id": "1198037", "revid": "120184301", "url": "https://it.wikipedia.org/wiki?curid=1198037", "title": "Volvo C70", "text": "La Volvo C70 \u00e8 un modello di autovettura prodotta dalla casa automobilistica svedese Volvo dal 1996 al 2013.\nPrima generazione (1996-2005).\nPresentata nel 1996 al salone dell'automobile di Parigi, la prima serie della vettura era disponibile inizialmente solo in versione coup\u00e9, mentre la versione cabriolet \u00e8 stata presentata l'anno seguente. La sua distribuzione in Europa \u00e8 iniziata nel 1997 e nel mercato statunitense l'anno successivo.\nLa meccanica e l'impostazione erano state studiate partendo dalla Volvo 850 e venne sviluppata in collaborazione con la Tom Walkinshaw Racing. La C70 era disponibile solo con motorizzazioni turbo a benzina da cinque cilindri: il pi\u00f9 potente aveva 2.3 litri di cilindrata e una potenza di 240 CV, lo stesso utilizzato sulla Volvo 850R. \nGli altri motori comprendevano due unit\u00e0 da 2 litri con potenza di 163 e 225 CV e una versione da 2.4 litri e potenza di 193 CV.\nLa C70 Coup\u00e9 \u00e8 rimasta in produzione fino al 2002 e la versione cabriolet fino all'aprile del 2005 con 76.809 esemplari costruiti, 27.014 coup\u00e9 e 49.795 cabriolet.\nSeconda generazione (2005-2013).\nLo sviluppo della seconda generazione della \"Volvo C70\" parte nel 2003 e la casa svedese stringe un accordo con la Pininfarina per la progettazione della vettura. La presentazione avvenne al Salone dell'automobile di Francoforte del 2005 e venne lanciata sul mercato il 13 aprile 2006. Disegnata da John Kinsey, \u00e8 stata costruita per conto della Volvo dalla Pininfarina nel proprio stabilimento svedese di Uddevalla.\nLa vera peculiarit\u00e0 della nuova C70 \u00e8 la carrozzeria esclusivamente cabrio con il tetto metallico, costituito da tre parti, che in meno di 30 secondi si nasconde nel bagagliaio. \nLa C70 sfrutta la cosiddetta piattaforma \"Ford C1\", un pianale che gi\u00e0 equipaggia la Volvo S40 inoltre \u00e8 caratterizzata per avere interni e plancia molto simili alla S40.\nPer quanto riguarda la sicurezza automobilistica, l'ente americano \"Insurance Institute for Highway Safety\" dopo una serie di test ha dichiarato essere la C70 una delle vetture \"scoperte\" pi\u00f9 sicure. Di serie presenta anche gli airbag laterali montati nelle portiere.\nNel settembre 2009 al salone di Francoforte viene presentato il restyling che entra in produzione nel novembre dello stesso anno e viene posta in vendita all\u2019inizio del 2010. Le principali modifiche riguardano gli esterni, curati da Fedde Talsma, con il frontale ridisegnato che adotta lo stesso design delle C30 ed S60 restyling con nuova calandra a V e nuovi fanali di dimensioni maggiori, nuova fanaleria posteriore a LED.\nNel 2011 Volvo e Pininfarina annunciano lo scioglimento della joint venture e la produzione della C70 termina ufficialmente nel 2013 con la chiusura dell\u2019impianto. Vennero prodotte 89.074 esemplari della seconda generazione.\nMotorizzazioni seconda serie.\nNel mercato italiano la C70 era disponibile con i seguenti motori:"}
{"id": "1198039", "revid": "1305772", "url": "https://it.wikipedia.org/wiki?curid=1198039", "title": "Stretto (disambigua)", "text": ""}
{"id": "1198043", "revid": "27723", "url": "https://it.wikipedia.org/wiki?curid=1198043", "title": "Stile ionico", "text": ""}
{"id": "1198044", "revid": "27723", "url": "https://it.wikipedia.org/wiki?curid=1198044", "title": "Stile dorico", "text": ""}
{"id": "1198046", "revid": "1665365", "url": "https://it.wikipedia.org/wiki?curid=1198046", "title": "Bastiano da Sangallo", "text": "Nipote dei fratelli Giuliano e Antonio da Sangallo, fu protagonista del teatro rinascimentale. Venne soprannominato \"Aristotile\" per il suo carattere serio e pensieroso. \nBiografia.\nCome pittore fu allievo del Perugino e poi di Michelangelo. Dopo aver svolto una prima attivit\u00e0 a Roma lavorando con il fratello architetto Giovan Francesco, si spost\u00f2 nel 1515 a Firenze dove nel 1525 allest\u00ec con Andrea del Sarto la messa in scena della \"Mandragola\" di Niccol\u00f2 Machiavelli. L'anno successivo allest\u00ec con gran successo, questa volta da solo, la prima messa in scena di un'altra opera di Machiavelli, la \"Clizia\", incaricato dallo stesso autore. \nNel 1536 cur\u00f2 l'allestimento dell\"\"Aridosia\" di Lorenzino de' Medici. Nel 1539 ide\u00f2 una scenografia sorprendente (raffigurante la citt\u00e0 di Pisa) per la commedia \"Il commodo\" di Antonio Landi e, nello stesso anno, cur\u00f2 la costruzione di un apparato teatrale per festeggiare con spettacoli sfarzosi, nel cortile di Palazzo Medici, il matrimonio tra Cosimo I de' Medici e Eleonora di Toledo.\nL'attivit\u00e0 di Bastiano da Sangallo diede un contributo fondamentale, dal punto di vista dell'elaborazione scenografica, alla riscoperta rinascimentale del teatro classico. Fu attivo anche come architetto. Dal 1530 segu\u00ec a Firenze, il cantiere di palazzo Pandolfini su progetto di Raffaello. Fu presente inoltre sui cantieri della Rocca Paolina di Perugia (1543-1545) e della Rocca di Civita Castellana, come collaboratore del cugino Antonio da Sangallo il Giovane.\nLa copia del cartone di Michelangelo della Battaglia di Cascina.\nNel 1542 esegu\u00ec, come rifer\u00ec il Vasari, una copia piccola dei cartoni della \"Battaglia di Cascina\" (1506). La copia a olio di una parte del cartone \u00e8 conservato presso la Holkham Hall di Norwich in Inghilterra e assume una notevole importanza in quanto l'originale cartone di Michelangelo \u00e8 andato perduto e del Buonarroti restano soltanto alcuni disegni relativi a studi di soldati nudi.\nL'attivit\u00e0 di scenografo.\nIl particolare virtuosismo prospettico per il quale il Sangallo andava famoso gli fu particolarmente utile nelle applicazioni scenografiche, dove esso poteva esaltarsi nell'ambito della finzione teatrale e nello splendore della festa. Gi\u00e0 nel 1515 a Firenze fu tra i protagonisti dell'apparato per il trionfo del papa mediceo Leone X, realizzando con il Granacci un chiaroscuro che fingeva illusionisticamente la scultura nell'arco trionfale posticcio alla porta di Badia.\nNel 1518 \u00e8 documentata la prima scenografia per le nozze fra Lorenzo de' Medici e Maddalena de La Tour d'Auvergne che, insieme alle altre del Franciabigio e di Ridolfo del Ghirlandaio, forniva lo sfondo per una delle tre commedie rappresentate in un salone del piano nobile di palazzo Medici in via Larga. A questa data la scena doveva consistere ancora sostanzialmente nella prospettiva di citt\u00e0 dipinta sul fondale alla quale erano giustapposti in giusta proporzione e allineamento due o tre elementi solidi praticabili (ad esempio edifici domestici) disposti frontalmente.\nDi poco doveva divergere sul piano tecnico la realizzazione successiva del 1525 con Andrea del Sarto in casa di Bernardino di Giordano al canto a Monteloro a Firenze, quando Bastiano si occup\u00f2 della visualizzazione della \"Mandragola\", gi\u00e0 rappresentata nel 1518. Un passaggio sostanziale sul piano della composizione prospettica della scena e della funzionalit\u00e0 teatrale della stessa, fu nel 1533, quando Aristotile realizz\u00f2 sulla Loggia del secondo cortile di palazzo Medici in via Larga, una scena che si serviva di un colonnato dietro il quale si intravedeva la prospettiva e attraverso il quale passavano gli attori.\nNel 1536, per le nozze fra Alessandro de' Medici e Margherita d'Austria, figlia di Carlo V, Bastiano fece un ulteriore passo in avanti, costruendo in mezzo alla scena per l\"'Aridosia\" di Antonio Landi, un arco trionfale solido attraverso il quale si inquadrava la prospettiva di citt\u00e0 ed erano disposte le strade in sfuggita che, anche se non proprio divergenti, superavano la centralit\u00e0 prospettica aperta, per una prospettiva inquadrata e multipla che addirittura anticipava la soluzione palladiana dell'Olimpico.\nNel 1539 nel secondo cortile di palazzo Medici un'altra scena che meravigli\u00f2, rappresentava realisticamente Pisa, citt\u00e0 della commedia \"Commodo\" di Antonio Landi, presentando, in pi\u00f9, un canale che divideva gli spettatori dal palco fingendo l'Arno e che era usato per intermezzi acquatici, e un sole rotante nel cielo della scena che illuminava la stessa e durava il tempo della recita.\nL'interesse per i meccanismi scenici venne ripreso da Bastiano a Castro nel 1543, quando, riprendendo i vitruviani \"periatti\" realizz\u00f2 una scena che mutava due volte girando su prismi che si univano cambiando il quadro scenico e anticipando i mutamenti della grande scena barocca all'italiana.\nAttivit\u00e0 come pittore.\nAlcuni lo identificano con il Maestro di Serumido.\nCuriosit\u00e0.\nSi dice abbia prestato il suo volto per il personaggio di Aristotele nella Scuola d'Atene di Raffaello."}
{"id": "1198048", "revid": "1632387", "url": "https://it.wikipedia.org/wiki?curid=1198048", "title": "Easy Action", "text": "Easy Action \u00e8 il secondo album degli Alice Cooper, pubblicato nel 1970 dalla Straight Records.\nTracce.\nTutte le canzoni sono state scritte da Alice Cooper, Glen Buxton, Michael Bruce, Dennis Dunaway e Neal Smith."}
{"id": "1198049", "revid": "52076", "url": "https://it.wikipedia.org/wiki?curid=1198049", "title": "Nascita della scrittura sumera", "text": ""}
{"id": "1198051", "revid": "158286", "url": "https://it.wikipedia.org/wiki?curid=1198051", "title": "Chiesa di San Sebastiano (Montevarchi)", "text": ""}
{"id": "1198052", "revid": "123964202", "url": "https://it.wikipedia.org/wiki?curid=1198052", "title": "Chiesa di San Ciriaco (Gernrode)", "text": "La chiesa di San Ciriaco a Gernrode (Circondario dello Harz, Sassonia-Anhalt, Germania), \u00e8 uno dei pochi edifici religiosi superstiti del periodo dell'architettura ottoniana, edificato tra il 960 e il 965 dal margravio Gero I, sebbene sia stata restaurata nel XIX secolo. L'edificio \u00e8 parte del monastero di Gernrode. Oggi \u00e8 usata dalla comunit\u00e0 evangelica di Gernrode.\nStoria.\nGerone era uno dei pi\u00f9 importanti collaboratori dell'imperatore Ottone I e risiedeva nel castello di Gernrode. La fondazione della chiesa venne da lui decisa in memoria del figlio Sigfrido, che era deceduto senza eredi quell'anno, tramite un'ingente donazione al monastero di Gernrode. La vedova del figlio Sigfrido, Hathui, fu la prima badessa del monastero.\nAll'inizio la chiesa doveva essere probabilmente dedicata a Maria e san Pietro, ma in seguito all'arrivo delle reliquie di san Ciriaco, ricevuta da Gerone stesso da Roma verso il 950, cambi\u00f2 l'appellativo in quello attuale.\nNel XII secolo la chiesa venne parzialmente trasformata, con l'ingrandimento del \"westwerk\" e delle torri scalarie. Le volte nel transetto furono aggiunte in epoca gotica. Nel XIX secolo venne sconsacrata ed usata come fienile e rimessa agricola, per questo le finestre furono in larga parte tamponate. La cripta divenne una stalla e un magazzino per le patate. Solo nel 1834, grazie agli studi dello storico dell'arte Franz Theodor Kugler, venne riscoperta l'importanza dell'edificio e in seguito lo storico Ludwig Puttrich convinse Leopoldo IV di Anhalt-Dessau a iniziare un recupero e restauro nel 1858. Ci furono anche alcune manomissioni, come la ricostruzione delle torri scalari in maniera simmetrica, ma \u00e8 soprattutto l'interno a mantenere elementi originari di epoca ottoniana.\nArchitettura.\nIl corpo centrale \u00e8 composto da tre brevi navate, circondate dal transetto orientale e il westwerk, al quale sono affiancate due torri scalari. A questi elementi tipicamente carolingi si aggiungono varie novit\u00e0 soprattutto nell'alzato, come l'alternarsi di pilastri e colonne (che sottolineano la singola campata invece che lo sviluppo longitudinale della navata), le massicce murature ispessite, le arcate semicieche all'interno di gallerie sulla navata centrale (simili a un triforio), la geometrica razionalit\u00e0; nei capitelli invece si contrappone una fantasiosa inventiva, dove tra le foglie scolpite di uno stile corinzio stilizzato compaiono delle testine umane: tutti elementi strutturali e decorativi che anticipano l'architettura romanica."}
{"id": "1198056", "revid": "365417", "url": "https://it.wikipedia.org/wiki?curid=1198056", "title": "Lupo Servato", "text": "Biografia.\nGiovinezza.\nLa conoscenza sulla sua vita e sulla sua opera dipende principalmente dalle sue lettere.\nLupo di Ferri\u00e8res nacque nell'805 circa nella Francia dell'ovest, probabilmente nella diocesi di Sens, in una famiglia aristocratica di origine bavara; i fratelli di Lupo furono entrambi vescovi di Auxerre, prima Eribaldo (824-857), poi Abbone (857-860).\nFu ordinato monaco benedettino a Ferri\u00e8res sotto l'abate Adalberto (il quale fu allievo di Alcuino). Successore di Adalberto fu Aldrico, un altro allievo di Alcuino, che Lupo chiama \"nutritor meus\".\nAldrico, dopo averlo avviato allo studio delle arti liberali, lo mand\u00f2 nell'828 a Fulda, presso Rabano Mauro, a completare la sua formazione, in particolare nell'ambito dell'esegesi biblica. \nAttivit\u00e0 politica e culturale.\nNell'836, dopo quasi otto anni di studio, torn\u00f2 in patria. Nello stesso anno divent\u00f2 segretario del nuovo abate di Ferri\u00e8res, Oddone: non solo Lupo doveva accompagnarlo nelle visite alla corte di Ludovico il Pio, ma doveva anche sostituirlo nel cenobio nei momenti di assenza, in una sorta di vicariato. Le attivit\u00e0 di Lupo in questa fase non si limitano, per\u00f2, all'ambito politico: parallelamente la sua fama di uomo di cultura e di \"magister\" si era diffusa in tutto l'impero. In questo periodo si dedic\u00f2 anche alla scrittura della \"Vita\" di san Wigberto e di quella di san Massimino.\nLupo si avvicin\u00f2 alla corte di Ludovico il Pio e nell'838 divenne chierico palatino.\nAbate di Ferri\u00e8res.\nAlla morte di Ludovico il Pio, a met\u00e0 dell'840, si inaspr\u00ec la lotta di successione tra i figli, iniziata gi\u00e0 da tempo. L'abate Oddone sembrava protendere per il partito di Lotario, cosa che lo fece cadere in disgrazia presso l'altro contendente, Carlo il Calvo, che quindi lo depose. Lupo, che a quel tempo si trovava proprio a corte, venne eletto abate di Ferri\u00e8res, con l'incarico di allontanare Oddone dal cenobio; tale incombenza si rivel\u00f2 quanto mai drammatica vista la fiducia e l'amicizia esistente tra i due, come emerge nella lettera che egli scrisse al vescovo Giona di Orl\u00e9ans : Lupo si ritrov\u00f2 diviso tra il suo abate e la corte, una posizione certamente scomoda, e dovette subire non poche critiche presso i monaci stessi del cenobio, i quali ritardarono la partenza dell'ex abate. Il 22 novembre 840, tuttavia, venne accettato formalmente anche dai monaci, prassi contemplata nella \"Regula Benedicti\", che imponeva che la scelta del nuovo abate dovesse avvenire con il consenso e l'approvazione dei confratelli.\nQuesto periodo vede il nostro impegnato sia sul piano politico che su quello culturale e religioso, onere prefigurato dalla frenetica attivit\u00e0 svolta nel periodo da segretario. \nServ\u00ec Carlo il Calvo fedelmente come consigliere e \"missus regio\".\nUltimi anni di vita.\nLupo partecip\u00f2 a molti sinodi (Vernuil 844; Parigi 849; Soisson 853) e ad alcune dispute dottrinali, in particolare sul tema della predestinazione nato intorno alla predicazione di Gotescalco di Orbais; sull'argomento scrive il \"Liber de tribus quaestionibus\", il \"Collectaneum de tribus quastionibus\" -che raccoglie testi patristici a sostegno del Liber- e alcune lettere. Questo suo impegno dottrinale d\u00e0 vita a quella che Erich Auerbach chiama \"una tradizione di dottrina umanistico-teologica che opera fino a epoca ottoniana\".\nNegli ultimi anni di vita si dedic\u00f2 prevalentemente all'insegnamento; vale la pena di ricordare la testimonianza di Eirico di Auxerre (841-876/77), che fu mandato appositamente a Ferri\u00e8res per seguire le lezioni di Lupo.\nTra l'862 e l'863 Lupo muore, vecchio e malato, a Ferri\u00e8res.\nL'attivit\u00e0 filologica.\nL'immagine che la storia letteraria si \u00e8 fatta di Lupo di Ferri\u00e8res \u00e8 quella di un precursore dell'umanesimo, proprio perch\u00e9, anche se non fu l'unico a ricercare manoscritti nel IX secolo, tuttavia \u201cil suo merito particolare consiste nel fatto che era avido di ottenere codici di opere che gi\u00e0 possedeva per poter correggere e supplire la sua copia mediante collazione\u201d , con una sensibilit\u00e0 filologica che troveremo solo secoli pi\u00f9 tardi. A dimostrazione di questo \u00e8 possibile citare un passo della lettera 69 che Lupo scrive ad Ansabaldo, un monaco suo amico che sarebbe diventato abate di Pr\u00fcm (860-886), nella quale Lupo dichiara di aver fatto una collazione:\nRicordiamo che Lupo \u00e8 uno studioso interessato tanto ai classici quanto ai padri della Chiesa, come emerge dalla lettura delle Lettere, motivo per cui si inserisce perfettamente nella mentalit\u00e0 carolingia; l'unico elemento che lo distingue dallo studioso medio carolingio \u00e8 che non \u00e8 selettivo: si appassiona di qualsiasi testo gli capiti tra le mani, sia che si tratti di Agostino, che di Cicerone. \u00c8 sbagliato quindi attribuire a Lupo un interesse esclusivo per la letteratura antica, ma certamente possiamo dire che tale passione lo contraddistingue dalla maggior parte degli studiosi a lui contemporanei e diventa una sua particolare prerogativa: ecco spiegato il motivo per cui Eirico di Auxerre, suo allievo, lo ricorda come un esperto nelle \"humanae litterae\", celebrandolo per gli insegnamenti ricevuti nelle lettere profane."}
{"id": "1198057", "revid": "94647", "url": "https://it.wikipedia.org/wiki?curid=1198057", "title": "Monocoltura", "text": "La monocoltura \u00e8, genericamente, un procedimento produttivo agricolo che consiste nell'adibire vaste zone di territorio alla coltura di un'unica specie vegetale, in maniera intensiva e standardizzata, al fine di massimizzare le rese ed ottenere il massimo profitto. Spesso questa standardizzazione viene accentuata dall'utilizzo di poche variet\u00e0 molto produttive, ma molto esigenti e dal massiccio utilizzo di fertilizzanti di sintesi e prodotti fitosanitari.\nOrigini: frutto del colonialismo.\nLe monocolture si diffusero nell'epoca del primo colonialismo: i paesi colonizzatori necessitavano di prodotti agricoli esotici che sul territorio nazionale non potevano crescere (spezie, caff\u00e8, zucchero di canna, frutta esotica, ecc.), e cos\u00ec sfruttarono le condizioni climatiche dei paesi colonizzati per produrre intensivamente quello di cui avevano bisogno. In India si diffuse la coltura delle spezie, sull'isola di Ceylon quella del t\u00e8, del cacao in America Latina e nel Ghana, della canna da zucchero nelle Antille, delle banane e delle arachidi in America centrale, e del caff\u00e8 e del caucci\u00f9 in Brasile.\nSviluppo: monocoltura come strumento politico.\nIntere nazioni, povere e sotto sviluppate, furono costrette da governi e grandi aziende estere (statunitensi ed europee), sotto la minaccia delle armi o con l'ausilio di spietate dittature, a coltivare un'unica specie di prodotto agricolo, cosicch\u00e9 dovevano vendere a basso prezzo quello che producevano solo al paese che li sfruttava, e acquistare, a caro prezzo, tutti gli altri generi alimentari necessari dal medesimo paese sfruttatore. Pertanto, per le nazioni ricche oltre che per il puro arricchimento economico, la monocoltura si afferm\u00f2 come strumento politico per mantenere in una posizione di dipendenza.\nEstensione ad altri ambiti.\nIl termine monocoltura pu\u00f2 essere esteso all'allevamento intensivo di capi di bestiame; oppure all'estrazione di un determinato minerale (in questo caso il paese ricco di tale minerale viene completamente adibito alla sua estrazione e alla sua lavorazione, non lasciando spazio ad altre forme di produzione e lavorazione industriale)."}
{"id": "1198058", "revid": "767487", "url": "https://it.wikipedia.org/wiki?curid=1198058", "title": "Mojo Gurus", "text": "Mojo Gurus \u00e8 il quarto album in studio del gruppo musicale statunitense Roxx Gang, pubblicato nel 1998."}
{"id": "1198059", "revid": "287204", "url": "https://it.wikipedia.org/wiki?curid=1198059", "title": "Convento e chiesa di San Ludovico", "text": "La chiesa di Sant'Andrea a Cennano in San Lodovico (o Ludovico) \u00e8 un edificio religioso che si trova in \"via Poggio Bracciolini\", a Montevarchi.\nStoria.\nFondazione del convento e della chiesa di San Lodovico.\nL'origine del Convento e della relativa chiesa, secondo la tradizione, risalirebbe a Carlo d'Angi\u00f2 che, nel 1325, passando da Montevarchi vide che si stava costruendo un convento francescano e allora sugger\u00ec ai frati di dedicarlo a suo zio, Ludovico o Lodovico di Tolosa, francescano anche lui e fatto santo da poco. La proposta venne accolta e \u00ab\"Papa Giovanni XXII con lettera del 6 giugno del 1327 diretta a Giovanni Orsini Diacono, Cardinale di S. Teodoro e Legato della S. Sede, alto suppliche del medesimo e di Carlo II Duca di Calabria, nipote di S. Ludovico Vescovo di Tolosa, d\u00e0 licenza alla Comunit\u00e0 di Montevarchi di poter edificare a proprie spese il detto Convento e Chiesa in onore e col nome dell'enunciato Vescovo S. Ludovico\"\u00bb.\nSponsor della costruzione della chiesa e del convento furono i Ricasoli, e infatti Bettino di Bindaccio Ricasoli ne fu nominato \"Operaio\" ossia direttore generale dei lavori. Dietro a lui c'era per\u00f2 il ricchissimo padre Bindaccio Ricasoli che oltre a finanziare l'edificazione della chiesa pag\u00f2 di tasca sua, nel 1360, la costruzione dell'altare maggiore come si legge nella relativa iscrizione.\nSoppressione e passaggio a Cennano.\nDopo oltre quattro secoli di storia il convento rientr\u00f2 nelle soppressioni delle corporazioni religiose toscane decretate da Napoleone il 24 marzo 1808. La mattina del 23 aprile 1808 si presentarono al convento il cancelliere Francesco Lapi di San Gimignano e il commissario Adalindo Lachi che, in nome della legge, inventariarono e sigillarono tutti i beni dell'istituto. Il 29 maggio successivo Ferdinando Redditi di Foiano della Chiana e il commissario Giulio Ciaperoni dettero esecuzione al decreto di dissoluzione degli ordini religiosi ma concessero ai diciassette sacerdoti e ai sette fratelli laici di restare temporaneamente nel convento. La concessione fu revocata nel maggio 1810 quando le autorit\u00e0 cittadine sgomberarono l'edificio e rimandarono a casa gli ex-religiosi con tanto di pensione. Rimane memoria delle vicende di quei giorni grazie a un diario lasciato da Padre Felice Messeri, frate del convento, che non volendo piegarsi alla legge e abbandonare la struttura ottenne di poter rimanere come custode della chiesa. Finita la dominazione napoleonica il Convento non fu ripristinato ma la chiesa torn\u00f2 a essere edificio religioso quando, nel 1821, i parrocchiani della chiesa di Sant'Andrea Apostolo a Cennano, filiale cittadina della chiesetta detta anche Cennanuzzo, decisero di trasferircisi visto che c'era una chiesa libera e la loro era ormai architettonicamente compromessa.\nLa traslazione della Parrocchia di S. Andrea in Cennano nella chiesa e nei locali dell'ex Convento di San Lodovico fu concessa con Sovrano Rescritto del 12 gennaio 1821 e con Decreto Vescovile del 13 febbraio 1821. La chiesa, che i Montevarchini impropriamente presero a chiamare Cennano, fu riaperta al culto e i locali dell'ex convento trasformati nell'abitazione del parroco. Diversa la sorte del chiostro del convento, detto oggi Chiostro di Cennano, che venne scorporato dalla canonica e dalla chiesa e assegnato all'Accademia Valdarnese del Poggio per ospitarne la sede, la biblioteca e il museo paleontologico.\nModifiche architettoniche della chiesa.\nUna prima ridecorazione della chiesa venne portata a termine nel 1430 per volont\u00e0 del padre e noto predicatore Maestro Antonio Forti di Montevarchi. Un'altra modifica si data attorno ai primi anni del Cinquecento visto che il 27 gennaio 1508 la chiesa fu solennemente riconsacrata dal francescano Giovanni da Prato che veniva da una inaugurazione simile, datata 15 gennaio, ovvero della chiesa di San Francesco a Prato. Il prelato rimase nel convento cinque giorni \u00ab\"avendo seco il Capellano, il nipote, due Servitori, il barbiere, lo staffiere ed il vetturale con sette cavalcature\"\u00bb e concesse ben quaranta giorni di indulgenza da lucrarsi l'ultima domenica di gennaio.\nUn ulteriore rimaneggiamento \u00e8 del 1548, poi un po' di pace fino al 1734 quando fu nuovamente stravolta. Nuovi lavori nel 1772 su disegno del montevarchino Giuseppe Cicori che trasform\u00f2 completamente, in senso barocco, l'aspetto originario della chiesa aggiungendoci le volte, gli archi, i pilastri, pi\u00f9 stucchi e vari altari laterali. Tra il 1890 e il 1899 si dovette procedere a un restauro d'emergenza dopo un terremoto che aveva provocato seri danni alla struttura.\nAltri interventi, portati a termine nel 1935, tesero a ripristinare la francescanit\u00e0 della facciata esterna. Venne edificata, o riedificata, la tipica tettoia delle chiese francescane e fu smantellato un grosso finestrone rettangolare per far posto a un pi\u00f9 canonico occhio rotondo in pietra, mentre nella lunetta sovrastante la porta venne collocato un bassorilievo, raffigurante San Ludovico in abiti vescovili, opera dello scultore Pietro Guerri. Ultimo rimaneggiamento quello del 1949 che in principio doveva intervenire sui segni, cannonate e schegge di mitraglia, lasciati dal passaggio del fronte a Montevarchi ma che poi and\u00f2 a smantellare, per un velleitario guizzo estetico, le strutture barocche andate, oggi, irrimediabilmente perdute.\nDescrizione.\nL'interno.\nCon le modifiche del 1734 gli altari della chiesa arrivarono a undici per poi essere ridotti a sette nel 1949. L'altar maggiore al centro dell'unica navata era dedicato al santissimo Sacramento e, naturalmente, a San Ludovico. Per impreziosirlo, come ricorda Giorgio Vasari, i Ricasoli ingaggiarono addirittura Botticelli che \u00ab\"in S. Francesco di Montevarchi fece la tavola dell'altar maggiore\"\u00bb che si crede, oggi, sia la \"Madonna col Bambino e santi\" conservata dal 1808 alla Galleria dell'Accademia di Firenze. Rispetto all'originale di Bindaccio, fu modificato nel 1520, ancora nel 1629, e nel 1759 come da iscrizione nel basamento. Dietro all'altare, sin dal 1542, campeggiava un coro in legno, eseguito da Pier Domenico di Sandro da Terranova, sostituito nel 1637 da un altro, con curiose cariatidi in legno, opera di Mastro Giovanni da Figline.\nLateralmente all'altare si affacciano due cappelle. Quella di destra \u00e8 dedicata a san Francesco e fu commissionata da una congregazione francescana detta \"dei Cordigeri\" che ha lasciato il suo nome sull'architrave della cappella. La confraternita dei Cordigeri era anche chiamata \"arciconfraternita del cordone\" dal simbolo francescano indossato anche dai suoi componenti. Era inizialmente sotto il giuspatronato della famiglia Guidoci, ma nel 1597 pass\u00f2 sotto Francesco Soldani Benzi, la cui famiglia ne cur\u00f2, nel 1898, la ricostruzione dell'altare. Ebbe giurisdizione sulla cappella anche la famiglia Ciaperoni il cui stemma, infatti, fiancheggia quello dei Soldani.\nLa cappella di sinistra invece era in origine dedicata a sant'Antonio da Padova e venne costruita dai penitenzialisti del Terzo Ordine Francescano. Poi fu dedicata nuovamente al nome di Ges\u00f9 da una confraternita contro la bestemmia.\nAi lati del transetto esistevano due altari. A destra quello dedicato a santa Maria Assunta che era di giuspatronato della famiglia Mini per il quale aveva fatto fare un quadro raffigurante l\"Incoronazione della Madonna\". Stando alle memorie del convento l'opera era del Ghirlandaio, ma non \u00e8 chiaro se si riferisca all'illustre pittore fiorentino o a uno dei suoi fratelli. Indicano per\u00f2 con certezza che la tela fu portata vai dai francesi durante l'occupazione napoleonica della Toscana. L'altare di sinistra era invece dedicato alla Madonna del Carmine e ospitava un\"Adorazione dei magi\" attribuita a Matteo Rosselli. I due altari vennero demoliti nel 1949 e il quadro del Rosselli fu collocato nella collegiata di San Lorenzo.\nQuattro ulteriori altari sono addossati alle pareti lungo la navata. A sinistra l'Altare dedicato alla Santissima Concezione di Maria, detto anche dello Spirito Santo. L'altare apparteneva alla congregazione controriformista detta \"dello Spirito Santo\" che vi fece collocare, come pala, il muro di un tabernacolo affrescato con una Madonna che stava nel vicino \"cantone del Lavacchio\" e che era oggetto di forte devozione da parte dei montevarchini perch\u00e9 si credeva che l'immagine avesse aiutato la citt\u00e0 ad uscire da una non ben precisata pestilenza. L'altare era infatti chiamato anche \"della Madonna del miracolo\". La pittura murale raffigurava la Madonna seduta su un bancone di legno e voltata verso destra con la mano alzata quasi stesse predicando e con un grande libro rilegato in pelle nera e con borchie dorate nella mano sinistra. Dietro due figure di angeli. L'affresco, conosciuto a Montevarchi come la \"Madonna col libro in mano\" \u00e8 stato attribuito a Spinello Aretino; fu staccato nel 1973 ed \u00e8 oggi conservato nel museo della Collegiata. Al suo posto \u00e8 stata collocata, la riproduzione di un quadro di Andrea del Sarto.\nL'altro altare della parete sinistra era dedicato alla Madonna del Soccorso. Al centro presentava un affresco con la Madonna seduta su un trono di pietra absidato, con il Bimbo sulle ginocchia e vari santi ai lati. Sopra l'affresco, nei successivi restauri, sono emersi i frammenti di una Nativit\u00e0. Anche tutte queste pitture sono state staccate ed esposte nel museo della Collegiata. Al loro posto c'\u00e8 oggi una piccola nicchia con la statua di santa Rita da Cascia.\nAlla parete di destra compare invece un altare dedicato a sant'Antonio da Padova, con tanto di statua del santo, e pi\u00f9 avanti un altro altare dedicato inizialmente a san Bernardino da Siena, poi a santa Filomena e infine a santa Lucia martire che presidia oggi l'altare con una sua statua.\nAi lati della porta di ingresso stavano due altri altari, demoliti nel 1742. Al loro posto, a destra fu collocato un piccolo fonte battesimale in marmo restaurato nel 1852, a sinistra un'edicola con statua di santa Teresa di Lisieux. Sotto l'edicola \u00e8 conservata una piccola urna in legno scolpito e dorato con le, supposte, reliquie di un martire romano che secondo alcuni sarebbe un san Fabrizio mentre secondo altri un san Mauro, venerate nella chiesa fino dal 1662.\nGli ambienti del convento.\nLe stanze contigue alla sagrestia, che una volta avevano accesso al chiostro, erano i locali del convento vero e proprio. Sono ancora riconoscibili, nonostante le numerose modifiche, la sala del Capitolo poi occupata dalla Compagnia del Santissimo Sacramento, il refettorio, la cucina che conserva ancora il pozzo e la cantine. Salendo le scale si entra in un corridoio dove si aprono alcune stanzette che anticamente erano le celle dei frati."}
{"id": "1198065", "revid": "289247", "url": "https://it.wikipedia.org/wiki?curid=1198065", "title": "Convento di San Ludovico", "text": ""}
{"id": "1198069", "revid": "767487", "url": "https://it.wikipedia.org/wiki?curid=1198069", "title": "Old, New, Borrowed &amp; Blue", "text": "Old, New, Borrowed &amp; Blue \u00e8 una raccolta del gruppo musicale statunitense Roxx Gang, pubblicato nel 1999."}
{"id": "1198073", "revid": "86599", "url": "https://it.wikipedia.org/wiki?curid=1198073", "title": "Cratere Daguerre", "text": "Daguerre \u00e8 un cratere lunare di 45,79 km situato nella parte sud-orientale della faccia visibile della Luna, vicino al confine settentrionale del Mare Nectaris. A ovest-nord-ovest si trova il cratere M\u00e4dler e, pi\u00f9 oltre, nella stessa direzione il cospicuo cratere Theophilus.\nDaguerre appare completamente ricoperto dalla lava, tanto da apparire appena discernibile nelle immagini da terra. Il bordo presenta una interruzione verso sud-ovest, dando alla formazione quasi l'aspetto di un ferro di cavallo. Il pianoro interno mostra propaggini della raggiera del cratere M\u00e4dler. La massima altezza dei resti del bordo \u00e8 di circa 1,5\u00a0km.\nIl cratere \u00e8 dedicato all'artista e chimico francese Louis Daguerre.\nCrateri correlati.\nAlcuni crateri minori situati in prossimit\u00e0 di Daguerre sono convenzionalmente identificati, sulle mappe lunari, attraverso una lettera associata al nome."}
{"id": "1198078", "revid": "36426", "url": "https://it.wikipedia.org/wiki?curid=1198078", "title": "Chiesa di Santa Maria al Giglio", "text": "La chiesa di Santa Maria al Giglio \u00e8 un edificio di culto che si trova in via Ammiraglio Burzagli 124 a Montevarchi.\nStoria.\nLa Madonna del Ponte.\nNel XVI secolo il Giglio, oggi popoloso quartiere di Montevarchi, era solo una localit\u00e0 di campagna fuori dalle mura della citt\u00e0 che prendeva il nome dal \"lilium\", giglio, che qui si coltivava come in altre zone del Chianti fiorentino. L'area era, ed \u00e8 ancora, attraversata da un torrente che allora si chiamava \"\"Ricasoli\" ma che oggi \u00e8 chiamato \"Borro del Giglio\"\", e su questo corso d'acqua sorgeva, e sorge ancora, un ponte in muratura a monte del quale era, oggi scomparso, un madonnino, cio\u00e8 un tabernacolo detto appunto della \"Madonna del Ponte\".\nL'area del ponte e i suoi dintorni erano di propriet\u00e0 della Confraternita di Santa Maria del Latte e infatti l'affresco sul tabernacolo rappresenta proprio Maria che allatta il Bambin Ges\u00f9. Insomma un normale tempietto devozionale posto a un crocicchio di strade e stradine lungo la via che portava a Firenze. Questo almeno fino al \u00ab29 agosto del 1585, ... festa di S. Giovanni decollato, [quando] la Madonna volle apparire tutta ridente e festeggiante, in abito bianco, a pi\u00f9 persone che presenzialmente si ritrovavano e fu di quei tali tanto lo spavento e il tremore che ne and\u00f2 il grido alla nostra terra di Montevarchi et a questa voce concorse gran numero di persone non per curiosit\u00e0 ma bene da devozione e non solo in quel giorno si vidde questa apparizione ma anche apparirono altri segni di miracolo\u00bb. Naturalmente i fedeli accorsero a frotte persino \u00ab\"da paesi lontani et forestieri\"\u00bb per chiedere \u00abla liberazione da moltissime infermit\u00e0 et infortuni\u00bb. Di conseguenza le autorit\u00e0 religiose e civili di Montevarchi, ovvero in Canonici della Collegiata di S. Lorenzo, competenti per la giurisdizione parrocchiale dell'immagine, gli Operai delta Fraternita di S. Maria del Latte, proprietari del tabernacolo, e il Podest\u00e0, il Confaloniere e i Consiglieri del Comune ordinarono \u00abfar huomini che con diligenza tenersi cura che le cose andassero rette, acci\u00f2 l'offerte fatte dalli popoli non fossero tolte e levate e che di quelle se ne tenesse buona cura per farne poi quello che da loro fosse deliberaro insieme con la volonta di monsignor Francesco Diacceti, allora vescovo di Fiesole\u00bb.\nQuesti uomini, il 3 novembre 1585 furono chiamati a riferire alle autorit\u00e0. Lorenzo di Gio. Mechi, canonico della collegiata di Montevarchi, \u00abdixe e prov\u00f2 che li \"huomini\" preposti alla cura della Madonna del Ponte intendono spendere le offerte ragunate con buona gratia de' superiori e di chi spetta [...] per edificare al Ponte di Montevarchi dov'e la Madonna, una chiesa per trasferirvi l'immagine di Maria e titolo della quale sia S. Maria del Giglio per esercitar il culto [...] in onore delta Madonna; che questa nuova chiesa non poteva farsi in altro luogo pi\u00f9 adatto che davanti al ponte suddetto verso Montevarchi [...] nel terreno, che era di propriet\u00e0 delta Fraternita del Latte, ai cui Operai doveva essere chiesto in dono per amore di Dio e della Madonna; che per la costruzione di questa nuova chiesa si chiedesse il permesso al vescovo di Fiesole et alle autorit\u00e0 del Comune di Firenze e a tale scopo si nominassero \"huomini di virt\u00f9\" adatti allo scopo\u00bb. E \u00abli prefati rappresentanti fecero huomini deputati per deliberare con monsignore di fare un nuovo tempio e traslatare detta immagine per non essere lei situata in luogo dove si possa edificare; al che furono eletti messer Giuliano Masotti, messer Camillo Buonfigli e messer Giovan Battista Bazzanti, tutti huomini si di virt\u00f9 come ancora atti a qualsiasi voglia negozio\u00bb.\nIl processo vescovile.\nEra al tempo vescovo di Fiesole Francesco Cattani da Diacceto che risiedeva per\u00f2 non a Fiesole ma in un palazzo adiacente alla Chiesa di Santa Maria in Campo a Firenze. Gli incaricati di Montevarchi \u00ab\"comparsi davanti a Monsignore essi esposero la volont\u00e0 e il desiderio che haveva questa nostra terra di edificare un tempio in onore della beata Vergine Maria\" [...] \"Monsignor Vescovo rispose loro che, a norma dei canoni del Concilio di Trento, egli non poteva concedere questa autorizzazione se prima non si accertava se il movimento a favore della Madonna del Ponte era frutto di superstizione, di infatuazione religiosa o di vera devozione. Nell'attesa di questa verifica intanto essi dovevano lasciare la sacra immagine al suo posto e ritirare e conservare le offerte dei fedeli\" [...] \"e tor via ogni superstizione\"\u00bb.\nPoi il 27 maggio 1589 si insedi\u00f2 il tribunale vescovile per ascoltare le testimonianze relative ai fatti del ponte e le grazie concesse dalla Madonna, ma alcune di queste testimonianze sembravano false o non convincenti. Il vescovo conged\u00f2 allora i montevarchini e archivi\u00f2 il caso da riaprire in data da destinarsi. Ma quelli non demorsero e il 2 luglio 1589, come da atto notarile di Gostantino Rilli da Poppi, cancelliere del Comune di Montevarchi, i Consiglieri, il Gonfaloniere ed il Podest\u00e0 di Montevarchi incaricarono Giovanni Battista Bazzanti di andare a sollecitare la decisione del vescovo e di inoltrare un appello in tal senso anche ai Magnifici Otto del Governo di Firenze. Fu forse vedendo tanta ostinazione che il vescovo si convinse di non trovarsi di fronte alla solita chiesa eretta con entusiasmo all'inizio e poi presto abbandonata, ma a una ferma volont\u00e0 collettiva che investiva non solo i popolani ma anche le alte sfere del governo cittadino e dunque il 4 luglio 1589 eman\u00f2 la bolla vescovile in cui \u00abSua Eminenza il Vescovo di Fiesole [...] aderendo alle istanze rivolte dagli uomini del Castello e del Comune di Montevarchi di costruire ex novo una nuova chiesa di trenta braccia di lunghezza e di 15 di larghezza per trasferirvi l'intero tabernacolo posto sopra un ponte della pubblica via fuori del castello di Montevarchi contenente l'immagine di Maria, detta del Giglio, conosciuta per miraculum operato, molto venerata dai fedeli, su terreno concesso dagli uomini della Fraternita del Latte, concede e d\u00e0 la facolta e la licenza di costruire ed edificare presso lo stesso ponte nella parte superiore verso lo stesso castello di Montevarchi ed in luogo sicuro un oratorio cio\u00e8 una chiesa col campanile e con la campana sul tetto, con l'altare con tutti i requisiti richiesti et opportuni e di traslatarvi l'immagine di Maria\u00bb.\nEdificazione della chiesa.\nPer realizzare l'opera venne costituito un ente apposito chiamato \"Opera della Madonna del Giglio\", con sede nell'attuale sala parrocchiale e soppresso nel 1785, composto da sei membri rinnovabili ogni tre anni: 2 canonici della Collegiata e 4 laici rappresentanti la societ\u00e0 civile, la Fraternita del Latte e il Monte Pio. I primi sei furono Lorenzo Menchi e Bernardino Turchi, ecclesiastici, e Giovanni Cianferoni, Piero Lapini, Gregorio Barzanti e Francesco Carmignoli, laici. Sfortunatamente i primi libri contabili e amministrativi dell'Opera, quelli anteriori al 1603, sono andati perduti dunque \u00e8 impossibile stabilire una data esatta per l'inizio dei lavori, anche se iniziarono probabilmente nello stesso 1589. Di sicuro si sa che il 28 aprile 1604 la tribuna del coro, cio\u00e8 la parte posteriore all'altare, aveva superato gi\u00e0 il tetto della chiesa e si era vicini a metterle il cornicione e a chiuderla; il 24 settembre 1616 il vescovo Baccio Gherardini in visita pastorale annotava che la chiesa non era ancora finita perch\u00e9 mancavano due cappelle e la sacrestia; il 26 aprile 1621 un altro vescovo fiesolano, Tommaso Ximenes, notava che ancora non aveva la facciata.\nL'ingresso.\nLa chiesa, con l'entrata rivolta a Nord-Est, \u00e8 dotata ancora del portone originale di accesso in legno a due ante che, in origine, si aprivano lungo tutta la lunghezza dello stipite ma sulle quali, successivamente, vennero ritagliate due porte pi\u00f9 piccole per l'aggiunta di una bussola interna. Sulle porte spiccano due stemmi gemelli con in campo una torre e incise le iniziali A.B.C. ma \u00e8 ignoto chi e che cosa rappresentino. Alla destra del portale, oggi murata, rimane una seicentesca cassetta in pietra per le offerte con la dicitura \"\"Limosine per la fabrica\" a ricordare che la chiesa fu interamente realizzata con le offerte dei fedeli. \nIl coro.\nAlla fine della navata, oltre l'altar maggiore, si innalza il coro di forma cubica che svetta sopra il tetto della chiesa e sul quale poggia la cupola. \u00c8 chiuso con un bottano o tribuna costituita da un cornicione all'esterno e da un ballatoio sorretto da beccatelli all'interno. Nel 1604, quando si cominci\u00f2 a costruirlo, nacque una discussione sul materiale da impiegare ma alla fine la pietra, bench\u00e9 pi\u00f9 cara, la spunt\u00f2 sui mattoni e il 12 aprile 1605 gli scalpellini Piero di Gropina e Domenico di Certignano si aggiudicarono il lavoro.\nLa cupola.\nIl 26 maggio 1604, mentre ancora si ultimava il coro, l'Opera della Madonna del Giglio chiese la consulenza del mastro muratore Bernardino Quadri per prendere le misure della struttura e fare un calcolo dei materiali necessari alla costruzione della cupola a scaglie di laterizi che avrebbe dovuto starci sopra. Quadri accett\u00f2 il lavoro e si incaric\u00f2 anche della fornitura di mattoni e calce ma si chiam\u00f2 fuori dal tirarla su perch\u00e9 non solo lui, ma nessuno a Montevarchi, aveva le competenze necessarie a farlo. Cos\u00ec il 22 aprile 1607 fu deciso di ricorrere alla consulenza di un architetto di Firenze e la scelta ricadde su Giovan Battista Bettini che in un primo momento si dichiar\u00f2 disponibile tanto che, in vista della sua venuta a Montevarchi, ordin\u00f2 quattro catene di ferro che il 9 giugno vennero appositamente fatte fare da un fabbro. Per\u00f2, al 29 agosto, Bettini non si era ancora presentato in citt\u00e0 e dunque si commission\u00f2 il progetto e si assegn\u00f2 la direzione dei lavori a Matteo Nigetti. Sebbene i verbali dell'Opera rammentino solo un \u00ab\"altro muratore fiorentino\"\u00bb Nigetti deve aver accettato l'incarico perch\u00e9 in quell'anno si rifecero le quattro catene e si pot\u00e9 dare il via alla costruzione che termin\u00f2 nel 1613. Mentre la cupola era in fase di terminazione, in data 26 febbraio 1613, venne chiamato a Montevarchi anche il maestro Tommaso da Firenze per occuparsi della progettazione della lanterna ottagonale che ancora oggi la sovrasta.\nIl campanile.\nLa piccola torre campanaria, sul lato destro dell'edificio, \u00e8 del tipo \"a vela\"\" costituita da tre arcate disposte a triangolo. Se ne fa per la prima volta menzione il 2 agosto 1613 data forse della sua costruzione. Dotata all'inizio di sole tre campane, nel 1930 ne inalber\u00f2 una quarta, la pi\u00f9 grande, fusa dalla ditta Bastanzanetti di Arezzo e donata al Giglio dalla marchesa Elisa Alli Maccarani per commemorare la tragica scomparsa del figlio Gastone Brilli-Peri. Nell'autunno 2006 fu aggiunta una 5\u00b0campana in ricordo di un avvenemento singolare per la citt\u00e0 di Montevarchi: la beatificazione di Maria Teresa Scrilli. Sulla campana \u00e8 incisa la motivazione.\nIl loggiato.\nPosteriore alla chiesa \u00e8 il loggiato che la circonda formato da 15 arcate a mezzo tondo sorrette da colonne in pietra serena. \u00c8 posteriore perch\u00e9 per edificarlo vennero chiusi gli originari quattro finestroni laterali che davano luce all'interno. La struttura serviva soprattutto a riparare le sepolture e a fare in modo che le lapidi funerarie e i resti dei defunti, che qui si seppellivano, non venissero lavati via dalle intemperie. A portare via tutto ci pensarono comunque i cannoneggiamenti del 16 luglio 1944. Il selciato del loggiato, da sempre in terra battuta, fu sostituito nel 1942 dall'attuale pavimento in cotto.\nLa chiesa.\nLa struttura interna dell'edificio \u00e8 a navata unica di 23 metri di lunghezza e 8 di larghezza, con soffitto a capriate e pavimento in cotto. Solo successivamente, perch\u00e9 manca il transetto, vennero aggiunti il coro e le due cappelle laterali che danno alla chiesa la tipica forma a croce latina. Non avendo pi\u00f9 i quattro finestroni laterali, murati dopo l'aggiunta del loggiato ma ancora visibili nella sagoma dall'interno, danno luce alla chiesa la finestrella istoriata della facciata, le quattro finestre del coro, le due finestrine delle cappelle pi\u00f9 le otto della lanterna della cupola. Divide la navata dal coro un arco a mezzo tondo in pietra serena decorato con lesene e formelle mentre due semplici archi in muratura si aprono sulle cappelle laterali.\nCappella del SS. Crocifisso.\nSta sulla sinistra rispetto all'altare, misura 5,30x6 metri, ed ha la volta a crociera. Venne edificata su finanziamento di Giuliano Mini e da suo figlio Leonardo come si legge ancora parzialmente sul tabernacolo \u00ab\"IULIANUS MINIUS/ ET LEONARDUS EIUS FILIUS/ MONTEVARCHIENSES/ SACELLUM HOC/ CHRISTO CRUCIFIXO DICATUM\"\u00bb. Sopra la porta della canonica c'\u00e8 un dipinto ad olio, attribuito a Michelangelo Vestrucci, raffigurante il \"Crocifisso con San Girolamo, San Giuliano, San Francesco e San Leonardo di Vandoeuvre\".\nSull'altare \u00e8 invece la statua moderna del \"Sacro Cuore di Ges\u00f9\".\nCappella della Nativit\u00e0.\nSulla destra, identica a quella del Crocifisso per forma e dimensioni, sta la Cappella della Nativit\u00e0 di Maria detta anche di Sant'Anna da dove si accede alla sacrestia che sopra la porta ha un altro dipinto ad olio, sempre seicentesco ed attribuito a Michelangelo Vestrucci, rappresentante la \"Nativit\u00e0 di Mari\"a pi\u00f9 alcune figuri maschili, probabilmente i committenti dell'opera o della cappella.\nSull'altare una moderna statua di \"San Giuseppe\".\nAltare maggiore.\nPosto in origine sotto l'arcata centrale e preceduto da una balaustra in pietra, fu nel 1933 spostato sotto il tabernacolo della Madonna e per l'occasione la marchesa Elisa Alli Maccarani don\u00f2 il ciborio. \nLa cosiddetta \"Madonna del Ponte\", sopra l'altare, \u00e8 stata riconosciuta opera di un pittore locale di discendenza peruginesca, Luberto da Montevarchi. L'affresco \u00e8 incorniciato da due colonne cilindriche laterali che poggiano su pilastri quadrangolari e sormontate da capitelli corinzi che sorreggono un architrave. Questa cornice misura 1,88x2,55 metri. L'immagine venne staccata dal madonnino sul Giglio e messa qui a chiesa ultimata. Tuttavia la nuova cornice era troppo grande rispetto alla pittura e dunque intorno alla figura della Madonna restavano dei vuoti. Per riempirli venne acquistata, il 17 ottobre 1604, una cornice di tela dove, dipinta ad olio, era rappresentata la resurrezione. Tela poi coperta con teste di cherubini e angeli che tenevano una corona sul capo di Maria e ai lati San Michele Arcangelo, un vescovo santo, Santa Chiara e San Rocco. La tela venne rimossa nel 1933 e fu dato incarico al pittore Giovanni Bassan di completare l'affresco aggiungendo i drappeggi e gli angeli svolazzanti in alto, il pavimento in basso e San Giovanni Battista a sinistra del trono e San Pietro a destra.\nReliquia di Sant' Onorio.\nIn una teca di legno dorato e vetro, sotto l'altare, sono conservate le ossa di un Sant' Onorio martire, ignoto all'agiografia, il cui corpo fu traslato al Giglio dalle catacombe di Roma. Si trovava nella chiesa gi\u00e0 nel 1672 come riporta il vescovo Filippo Soldani nella sua visita pastorale aggiungendo che la reliquia aveva l'autentica della curia vaticana emanata il 3 maggio 1664.\nOrgano.\nIl primo organo della chiesa risaliva al 1802 ed era sistemato su una cantoria sopra l'ingresso. La cantoria fu disfatta nel 1933 dal parroco e l'organo venne trasferito nel coro dietro l'altare. Ma non resse ai bombardamenti del '44. L'attuale \u00e8 datato 1960.Si tratta di un pezzo pregevole della famosa fabbrica organi Mascioni. L'organo \u00e8 suddiviso in due tastiere e pedaliera, per un totale di 23 registri.\nVicende ecclesiastiche.\nOratorio.\nLa chiesa di Santa Maria al Giglio cominci\u00f2 la sua attivit\u00e0 religiosa come semplice oratorio. Nella bolla vescovile di istituzione, il vescovo Francesco da Diacceto aveva espressamente ordinato che, proprio per evitare devozioni effimere, ci si officiasse messa ogni giorno. E siccome la chiesa non aveva un sacerdote suo, l'Opera si doveva rivolgere ai religiosi secolari e regolari della citt\u00e0, soprattutto quelli della Collegiata e del Convento cappuccino di San Lorenzo e di quello dei frati minori di San Ludovico. Dopo alcuni anni di sacerdoti che andavano e venivano, dal 13 marzo 1606 fu nominato ufficialmente un cappellano della chiesa con lo stipendio annuo di 168 lire.\nI Servi di Maria.\nBartolommeo Lapini di Montevarchi, religioso a Firenze nel convento dei Servi di Maria della SS. Annunziata, il 22 agosto 1606 lanci\u00f2 la proposta di affidare Santa Maria al Giglio ai frati serviti dato che un benefattore fiorentino dell'ordine avrebbe pensato a finanziare la costruzione di un convento accanto alla chiesa e lui, di famiglia ricca, avrebbe provveduto a mantenere 4 degli 8 frati che vi sarebbero andati ad abitare.\nL'Opera si disse d'accordo ma serviva l'assenso del vescovo e dei Signori Nove del Governo di Firenze. I Nove contattarono il governo montevarchino per sapere se anche la politica cittadina approvava e la risposta del 4 luglio 1608 non solo era positiva ma aggiungeva che si erano trovati i fondi per mantenerne 12 di frati. L'affare comunque salt\u00f2 probabilmente per la non autorizzazione del vescovo e infatti nell'archivio vescovile di Fiesole non c'\u00e8 alcun documento riguardante l'operazione.\nPriore.\nL'ultimo cappellano del 1639, Antonio Cuffi, chiese all'Opera di elevare il cappellano della chiesa al titolo di priore e naturalmente di nominare lui al priorato a vita. In cambio Cuffi avrebbe donato tutto il suo patrimonio alla chiesa. L'Opera accett\u00f2 al volo e il 27 gennaio 1639 Cuffi fece l'atto di donazione davanti al notaio Antonio di Francesco Lapini da Montevarchi. Il 31 gennaio seguente il vescovo Lorenzo della Robbia confer\u00ec il titolo di priore al cappellano del Giglio e invest\u00ec Cuffi del primo priorato.\nParrocchia e prioria.\nQuando il 21 marzo 1785 l'Opera di Santa Maria al Giglio venne soppressa e cominciarono le operazioni di liquidazione dell'ente che terminarono il 5 agosto 1786, il vescovo Ranieri Mancini decise di scorporare la chiesa dalla parrocchia della Collegiata e farne una parrocchia a s\u00e9 stante. Cos\u00ec il 16 dicembre 1786, con decreto vescovile, nacque la parrocchia e prioria del Giglio intitolata alla Nativit\u00e0 di Maria.\nOratori annessi alla parrocchia.\nSanta Maria di Renacciolo.\nIstituito il 23 settembre 1689 come annesso all'ospedale omonimo. Venne sconsacrata nella seconda met\u00e0 dell'Ottocento. Si trovava in localit\u00e0 Spedaluzzo.\nSanta Umiliana de' Cerchi.\nEretto nel 1848 come annesso alla propriet\u00e0 della famiglia Cerchi di Firenze a cui apparteneva la santa. Si trova in localit\u00e0 Poggiolino.\nSan Giuseppe.\nConsacrato il 20 ottobre 1871 e annesso a Villa Pettini su richiesta del proprietario Giuseppe Pettini e con decreto del vescovo Lorenzo Frescobaldi. Oggi integrato nel convento delle Suore Minime del Sacro Cuore.\nOratorio delle suore Calasanziane.\nConsacrato il 21 ottobre 1930 dopo che la marchesa Elisa vedova Brilli Peri aveva donato tutte le sue propriet\u00e0 montevarchine e fiorentine all'ordine. Scelse le Calasanziane perch\u00e9 uno dei loro conventi era contiguo alla sua casa di Firenze in via Guelfa.\nOratorio della Gruccia.\nCostruito nel 1948 come sede di una nuova parrocchia che per\u00f2 non ha mai visto la luce."}
{"id": "1198086", "revid": "36426", "url": "https://it.wikipedia.org/wiki?curid=1198086", "title": "Collegiata di San Lorenzo (Montevarchi)", "text": "La collegiata di San Lorenzo \u00e8 la principale chiesa di Montevarchi. Si trova sul lato est di piazza Varchi, la piazza centrale della citt\u00e0.\nStoria.\nIl Poggio di Cennano.\nLa primitiva e originaria chiesa di San Lorenzo in Montevarchi non era una collegiata e non era neppure la principale chiesa cittadina. Di pi\u00f9: non era neppure dove sta adesso. Infatti la prima San Lorenzo era appena una cappellina che si trovava sul Poggio di Cennano all'interno delle mura di quello che un tempo fu il castellare di Montevarchi.\nAll'epoca della fondazione di questa san-lorenzino, non anteriore al XII secolo, il borgo del castello, che molto probabilmente stava entro i bastioni del fortilizio ma fuori dal mastio, aveva gi\u00e0 la sua bella chiesa con tanto di parrocchia ovvero Sant'Andrea Apostolo a Cennano. Dunque era un fatto piuttosto singolare che i Conti Guidi, proprietari del castello e del suo territorio, volessero una seconda chiesa sul poggio in quella che poi non era una grandissima comunit\u00e0 se si considera che le famiglie del primo nucleo di \"Montevarchi di sopra\" non superavano la trentina. Per questo la tradizione popolare attribuiva la nascita di San Lorenzo alla volont\u00e0 dei conti del castello di possedere una propria cappella privata. In realt\u00e0 dietro all'\"operazione San Lorenzo\" non c'era tanto del fervore religioso quanto una vera e propria questione politica.\nI primi signori del castello infatti non erano stati i Guidi ma i marchesi di Colle detti poi Bourbon del Monte di Santa Maria i quali erano legati a doppia mandata al vescovato aretino che oltretutto, nel corso dei secoli, avevano pi\u00f9 volte presieduto. Per questo Sant'Andrea, fin dalla sua fondazione, apparteneva alla diocesi di Arezzo pur tecnicamente trovandosi in diocesi di Fiesole.\nIl confine tra le due diocesi correva allora e corre ancora oggi lungo un corso d'acqua chiamato appunto Dogana che si trova appena sotto al colle su cui sorgeva il castello. Ma, fino a tutto il XIII secolo, la valle dell'Arno compresa tra l'odierna Levane e Figline Valdarno era praticamente disabitata e dunque, attraversato il borro venendo da Arezzo verso Firenze, il primo insediamento religioso fiesolano che si incontrava era la Pieve di Cavriglia che distava dal confine oltre 6\u00a0km in linea d'aria mentre Arezzo aveva, appena al di l\u00e0 del fiume, un enorme ospedale con tanto di monastero: Sant' Angelo alla Ginestra.\nIl castello di Montevarchi venne dunque evidentemente edificato dai Bourbon del Monte per poter controllare e difendere il monastero della Ginestra da attacchi a sorpresa come quello dei saraceni che lo rasero al suolo nell'849. Il monastero, e l'ospedale annesso, non erano importanti di per s\u00e9 stessi ma, siccome si trovavano su una delle arterie viarie principali che collegavano Roma con il Nord Europa, il volume del via vai di pellegrini e viandanti che vi passavano e vi si fermavano era tale che, per i signori feudali della zona, era un lucrosissimo affare la riscossione dei pedaggi per l'attraversamento del confine o della dogana da cui il nome del corso d'acqua. Se la Ginestra andava di nuovo distrutta, addio business.\nE l'unico colle dove poteva sorgere un fortilizio che fosse in posizione rialzata e in modo da tenere sott' occhio il traffico da e verso l'ospedale era appunto il Poggio di Cennano che per\u00f2 era fuori dalla giurisdizione dei vescovi aretini. Questo dettaglio \u00e8 tutt'altro che secondario in quanto permette di datare con precisione l'erezione del castello Montevarchino a un arco di tempo che va dal 1014 al 1027 ossia durante il marchesato di Ranieri di Toscana.\nInfatti solo il signore di Toscana, di cui i vescovi-conti di Arezzo e Fiesole erano vassalli, poteva autorizzare l'erezione di un castello appartenente alla diocesi di Arezzo ma geograficamente nella diocesi di Fiesole. L'equazione a favore dei Bourbon del Monte si chiude essendo Ranieri non solo Marchese di toscana ma anche uno dei capostipiti della casata ed essendo stato Elemperto, suo fratello, vescovo di Arezzo fino al 1014.\nQuando per\u00f2 il castello pass\u00f2 ai Guidi la situazione cambi\u00f2 radicalmente perch\u00e9 i nuovi conti erano da tempo in conflitto aperto con i vescovi di Arezzo che per di pi\u00f9 avevano preso pure a ruotare nella sfera di influenza degli Ubertini, acerrimi nemici dei Guidi. Pertanto la fondazione di una seconda chiesa, come suffraganea della pieve di Cavriglia e quindi decisamente sotto Fiesole, era una chiara dichiarazione d'intenti.\nLa convivenza sul poggio tra San Lorenzo e Sant' Andrea dur\u00f2 comunque poco perch\u00e9 il colle di Cennano, una specie di gobba di arenaria sedimentatasi ai tempi di un antico lago pliocenico, sotto il peso degli edifici e il continuo passaggio di uomini e mezzi cominci\u00f2 a franare e nel corso del XIII secolo prima gli abitanti del borgo, poi la parrocchia di Sant' Andrea, dopo San Lorenzo e infine le autorit\u00e0 politiche cittadine si trasferirono proprio sotto il colle, al lato del Dogana e in Diocesi di Fiesole, lasciando pi\u00f9 in alto solo un cumulo di rovine. E la baruffa continu\u00f2 nel fondovalle.\nLa discesa nel Mercatale.\nI primi a scendere dal poggio e a trasferirsi a valle intorno al mercatale, ossia il luogo dove si teneva il mercato cittadino, furono senz' altro gli abitanti del borgo annesso al castello e dunque a ruota Sant' Andrea a Cennano in quanto proprio quella parte del colle era la pi\u00f9 cedevole e stava cominciando a scivolare via. Infatti, davanti al luogo dove sorgeva l'antica chiesa di Cennano, segnato oggi dalla cappellina di Cennanuzzo, e dove presumibilmente era stato edificato il primo borgo montevarchino, si apre una scoscesa scarpata risultato di continue e successive frane e cedimenti. Il mastio del castello invece, e dunque la sua chiesetta, non avevano tutta quella fretta di trasferirsi perch\u00e9 si trovavano in un'area della collina pi\u00f9 stabile tant' \u00e8 che, dal XVI secolo, sulle rovine di entrambi venne costruito il convento dei Cappuccini che, modificato e ampliato pi\u00f9 volte nel corso dei secoli, non ha mai subito danni strutturali di sorta legati alla geomorfologia del sito in cui si trova.\nSi legge, in un atto rogato il 6 novembre 1227, che un Maestro Giovanni di Ughetto, medico in Montevarchi, in quella data donava alla canonica di San Lorenzo, nella figura del priore Bonagiunta, un'abitazione \u00ab\"sita apud Monteguarchi in Burgo de Pugnacoda\"\u00bb. Nel corso dei secoli, questo stesso atto \u00e8 stato pi\u00f9 svolte sbandierato come la dimostrazione che gi\u00e0 in quel periodo San Lorenzo si era trasferita a valle. Questo per avvalorare la leggenda cinquecentesca, perch\u00e9 di leggenda si tratta, che il conte Guido Guerra VI avesse donato nel 1266 proprio a San Lorenzo la reliquia del Sacro Latte che, fino a tutto il Settecento, era per chi la possedeva lo \"scettro\" del potere su Montevarchi. In realt\u00e0 non esistono prove che la reliquia sia stata portata a Montevarchi da Guido Guerra, n\u00e9 che questo sia avvenuto nel 1266, n\u00e9 che il conte l'abbia consegnata al proposto di San Lorenzo. \nUn'analisi pi\u00f9 attenta delle varie fonti documentarie e archeologiche dimostrerebbe invece che quel documento, con molta probabilit\u00e0, sta solo ad indicare che nel mercatale esisteva gi\u00e0 una comunit\u00e0 organizzata e ormai stabilizzatasi tanto da poter comprare, vendere e cedere immobili. Se poi lo si compara con la data del 1231 incisa sull'architrave di Cennanuzzo, possibile anno dell'edificazione della cappellina, se ne pu\u00f2 facilmente dedurre che intorno a quel periodo anche Cennano era gi\u00e0 nel mercatale. Mentre di sicuro il castello e San Lorenzo erano ancora al loro posto nel 1270 quando Guido Guerra VI dei Conti Guidi vi mor\u00ec, e magari vi venne anche sepolto, dopo essersi ritirato a vita privata. E lo erano anche nel 1273 quando il castello con annessi e connessi venne definitivamente comprato dai fiorentini. Senza contare che la pietra pi\u00f9 vecchia che ci \u00e8 rimasta della chiesa, il bassorilievo del martirio di San Lorenzo conservato nel museo della Collegiata, \u00e8 datata 1283.\nDunque la data ipotizzabile della discesa di San Lorenzo in \"Montevarchi di sotto\" potrebbe piuttosto essere il 1275 quando Manetto, vescovo di Fiesole, e Guglielmino Ubertini, vescovo di Arezzo, si accordarono perch\u00e9 la parrocchia di Cennano, pur rimanendo sotto la diocesi aretina, riconoscesse la superiorit\u00e0 della chiesa di San Lorenzo e di Fiesole. Di un simile compromesso non ci sarebbe stato bisogno se le due chiese, da separate che erano, non si fossero riavvicinate.\nSan Lorenzo tardo-romanica.\nMancando anche in questo caso date certe sull'anno di inizio della costruzione della nuova San Lorenzo e soprattutto su quello di inaugurazione si possono solo azzardare delle ipotesi. Ed essenziale, a questo proposito, \u00e8 l'arrivo del Sacro Latte a Montevarchi databile tra la fine del XIII secolo e la prima met\u00e0 del XIV. Perch\u00e9 stando alla cronica di Jacopo Sigoni, che in questo caso non era certo un iconoclasta in quanto canonico della stessa San Lorenzo, quando la reliquia arriv\u00f2 a Montevarchi venne originariamente riposta in San Ludovico a causa del fatto che ancora San Lorenzo non era stata ultimata. Siccome la costruzione di San Ludovico cominci\u00f2 nel 1327 e fin\u00ec, con la collocazione dell'altare maggiore, solo nel 1360 \u00e8 forse contemporaneamente o di poco posteriormente a quel periodo che si deve far risalire l'erezione della chiesa almeno nella sua versione finale.\nNon deve per\u00f2 stupire il lasso di tempo esageratamente ampio che corre tra l'accordo del 1275 e la probabile fine dei lavori di edificazione di San Lorenzo, come per altro quello di San Ludovico che pur aveva dietro la fortuna dei Ricasoli, dato che Montevarchi all'epoca era un piccolo centro agricolo spesso devastato da violenti fatti d'armi e quindi non poteva certo sobbarcarsi in un colpo solo spese piuttosto ingenti, almeno per l'epoca, quali i materiali edili o la manodopera qualificata per tirare su una chiesa. Basti pensare che, quasi tre secoli dopo, per costruire Santa Maria al Giglio ci vollero pi\u00f9 di trent'anni. Inutile aggiungere che le tre chiese non \u00e8 che per decenni rimanessero chiuse al culto fino a che non fosse stata posata l'ultima pietra ma, ovviamente, continuavano ad officiare in strutture di volta in volta provvisorie.\nDi come dovesse apparire la chiesa di San Lorenzo prima della ristrutturazione in chiave barocca di Massimiliano Soldani Benzi, ne ha lasciato memoria il proposto Prospero Gasparo Conti .\nLa fine della tregua con Cennano e l'elevazione a collegiata.\nPur rimanendo seconda a San Lorenzo, secondo l'accordo firmato nel lontano 1275, la chiesa di Sant'Andrea a Cennano nei secoli aveva continuato a crescere e ad arricchirsi tanto che a met\u00e0 del Seicento, secondo Sigoni, Cennano aveva \u00abentrate\" [...] \"tali che si potrebbe\" [mantenere] \"un Capitolo di canonici, massime che vi sono Cappelle di numero 7 da unirsi al capitolo\u00bb. Quantificando Sant' Andrea possedeva beni immobili per un totale di 6,4 ettari che mantenevano un priore e sette cappellani. Per questo il vescovo di Arezzo Bernardetto Minerbetti, l'8 febbraio 1557, decise di elevarla da prioria a prepositura parificandola, ecclesiasticamente, a San Lorenzo. E in citt\u00e0 scoppi\u00f2 il finimondo.\nAnche in questo frangente la religione c'entrava poco o nulla: era tutta una questione di denaro, prestigio e potere. Infatti i differenti priori, preposti e cappellani delle due chiese erano tutti appartenenti alle famiglie pi\u00f9 in vista di Montevarchi e si sostenevano grazie alle rendite patrimoniali generate dalle varie propriet\u00e0 immobiliari associate a un titolo correlato a una cappella, come nel caso di Santa Maria al Giglio che ne aveva e ne ha due, o a un altare nel caso di tutte le altre chiese del centro. Ovviamente il titolare dell'altare maggiore, cio\u00e8 il parroco vero e proprio, era quello che incassava pi\u00f9 di tutti.\nIn questo caso il preposto di San Lorenzo non temeva in senso pecuniario la concorrenza di quello di Cennano in quanto faceva capo all'altare maggiore laurentino un'estensione di terreno doppia rispetto a Cennano, ossia 12,2 ettari tra terre, orti e vigne pi\u00f9 una bottega e una casa. Tanto per fare alcuni esempi, l'altare dell'Annunciazione controllava 4 ettari, quello di Sant'Antonio Abate 3,2, quello di Santo Stefano un forno, una vigna e circa un ettaro di terra.\nIl problema per\u00f2 stava nel prestigio e nel potere che le varie famiglie oligarchiche montevarchine potevano vantare controllando la prepositura di San Lorenzo senza contare le ambizioni carrieristiche dei prelati, dato che diventare l'unico preposto cittadino significava pur sempre qualcosa. Ma adesso che i preposti erano due e con praticamente lo stesso numero di cappellani saltavano tutti gli equilibri politici ed ecclesiastici vecchi di almeno tre secoli.\nIntervenne allora l'\"eminenza grigia\" della citt\u00e0 Carlo Bartoli, potentissimo capo della Fraternita del Sacro Latte e manovratore occulto delle fortune del Monte Pio, che per dare maggior prestigio a San Lorenzo dette il via, in quell'anno, alla fondazione del monastero di Santa Maria del Latte in modo da riequilibrare, anche in senso monastico, le disparit\u00e0 tra le due chiese dato che Cennano aveva giurisdizione su quello della Ginestra.\nDopodich\u00e9 la Fraternita mise a disposizione una rendita annua di 80 fiorini d'oro per il mantenimento di due ulteriori canonici e il Monte Pio 30 fiorini d'oro per un terzo canonico. Fu cos\u00ec che nel 1561 papa Pio IV nella \"Bulla erectionis Ecclesie Collegiate Sancti Laurenti\" elev\u00f2 San Lorenzo al grado di Insigne Collegiata stabilendo che la chiesa dovesse avere un proposto che poteva fregiarsi del titolo di primicerio e che sarebbe stato \"caput aliorum\" cio\u00e8 a capo di tutti gli altri dunque dei \"septem canonicatus\", sette canonici, e dei vari cappellani. Cennano era letteralmente fregata.\nNaturalmente questo tipo di operazione ecclesiastica che aveva per\u00f2 anche profondi risvolti politici non poteva essere portata avanti solo dalla Santa Sede e senza il consenso granducale. E fu infatti il potere civile a scegliere il primo monsignore nella figura di Benedetto Varchi, storico e intellettuale fattosi poi prete, che all'epoca era il pi\u00f9 celebre personaggio legato in qualche modo alla citt\u00e0 e la cui fama e autorit\u00e0 erano indiscusse.\nMa la scelta del Varchi era solo una decisione di facciata per calmare i bollenti spiriti dei montevarchini letteralmente sul piede di guerra. Intanto perch\u00e9 il Varchi del 1562 era, per usare un eufemismo, solo l'ombra di quello che era stato in giovent\u00f9, poi perch\u00e9 Benedetto era della famiglia dei Franchi-Mattei che erano affiliati alla Fraternita del Latte e coinvolti anche loro nelle lotte di potere relative a San Lorenzo e infine perch\u00e9 l'umanista scelse di farsi rappresentare in Montevarchi da Baldassarre Nannocci che era della stessa famiglia di Antonio Nannocci socio e braccio destro del Bartoli, e titolare dei benefici della cappella del Sacro Latte. Infine la beffa: Benedetto Varchi, pur avendo preso possesso per procura della titolarit\u00e0 del capitolo nel 1562, non mise mai piede a Montevarchi da monsignore in quanto poco prima dell'insediamento venne colto da un colpo apoplettico e mor\u00ec nella sua villa fiorentina di Topaia.\nA dimostrazione della malafede di tutti in questo vero e proprio \"inciucio alla montevarchina\" sta una lettera inviata dalla citt\u00e0 a Cosimo I de' Medici il primo settembre del 1564, e conservata nell'Archivio Preunitario del Comune di Montevarchi, in cui si legge: \u00abSappia dunque Vostra Eccellenza che la Chiesa dove sempre, da che ci ricordiamo, siamo ricorsi a pregar Dio per la salute universale et ai divini uffitii et Sacramenti hoggi \u00e8 estinta, del tutto abbandonata et da canonici et da soliti preti che l'uffiziavano, n\u00e9 si trova chi di loro voglia attendere non che uffiziarla, ma che pi\u00f9 assai a dare i Sacramenti et pi\u00f9 fino a battezzare; onde [...] preghiamo che si degni ovviar a tale disordine acci\u00f2 non paia che siamo interdetti e non buoni figli di Santa Chiesa\u00bb.\nDescrizione.\nL'antica San Lorenzo, con il suo stile ibrido che si ipotizza potrebbe aver oscillato tra il tardo romanico e il gotico toscano, non doveva essere dissimile, per convergenze sia spaziali che temporali, a quello di numerose chiese fiorentine tipo San Giorgio alla Costa sotto il Forte Belvedere. Venne comunque rimaneggiata nel 1560 e ancora nel 1637 fino a quando nel 1706 il proposto della Collegiata Angiolo Domenico Soldani o Soldani Benzi non commission\u00f2 a suo fratello Massimiliano il rifacimento totale dell'edificio.\nA parte il macroscopico conflitto d'interesse, Soldani Benzi, che non era un architetto ma uno scultore e medaglista di fama, si occup\u00f2 soprattutto del design della nuova chiesa e delle decorazioni in bronzo, sua specialit\u00e0, mentre si avvalse, per le modifiche strutturali, dell'architetto fiorentino Giovan Battista Bettini e per le decorazioni marmoree del carrarese Giovanni Baratta. La squadra era comunque collaudata in quanto Soldani e Bettini, nemmeno un anno prima, avevano tirato su l'oratorio di San Niccol\u00f2 a Vernio. E praticamente identica rifecero la Collegiata di Montevarchi anche se in scala pi\u00f9 grande.\nI lavori, che costarono un bel po' se persino la festa paesana venne spostata da dopo Pasqua alla prima settimana di settembre per raccogliere pi\u00f9 offerte, si protrassero per tre anni e si conclusero nel 1709. Un lampo per il tipo di modifiche che vennero apportate ma a quell'epoca di soldi, a Montevarchi, ne giravano parecchi.\nLa facciata e il campanile.\nOvviamente, ritoccando le dimensioni della chiesa, venne modificata pesantemente anche la facciata esterna. In particolare venne tolto il bassorilievo duecentesco del \"Martirio di san Lorenzo\" anche se venne lasciata la celebre terracotta robbiana che rappresenta \"Guido Guerra e la consegna della reliquia del latte\". Quest'ultima fu rimossa solo nel 1880 per preservarla dal tempo e dalle intemperie. Poi nel 1932, al suo posto, venne collocato l'attuale moderno bassorilievo del \"Martirio di san Lorenzo\".\nIl campanile, dai lavori settecenteschi, non venne invece toccato. La sua costruzione risale al 1440 anche se \u00e8 nel 1560 che venne aggiunta la guglia piramidale che gli funge da tetto. La statua di San Lorenzo sopra l'orologio \u00e8 anche questa opera di Pietro Guerri e vi venne collocata nel 1894.\nInterno.\nI due fecero piazza pulita sia della Cappella del Sacro Latte, nota anche come tempietto robbiano, sia di quella del fonte battesimale entrambe decorate con terrecotte di Andrea della Robbia. Le smontate formelle robbiane vennero murate alla rinfusa nella sacrestia della chiesa e l\u00ec rimasero fino al 1973 quando il tempietto venne ricostruito nell'attuale museo parrocchiale.\nLa navata venne arricchita dagli affreschi di Giovanni Camillo Sagrestani e di Matteo Bonechi raffiguranti episodi della vita di San Lorenzo oggi quasi del tutto sbiaditi. Sulla parete di sinistra, guardando l'altare maggiore, dalla sagrestia verso l'ingresso si riconoscono:\nNella parete di destra andando dall'ingresso verso l'altare:\nAi lati del presbiterio nei due grandi ovali in alto sono ritratti i patroni di Montevarchi ovvero \"San Lorenzo\" a destra e \"San Macario Alessandrino\" sulla sinistra. Negli altri due ovali speculari della facciata interna si vedono a destra la \"Consegna della reliquia del latte\" e, a sinistra, \"Leone X in visita a Montevarchi\".\nAltari laterali.\nL'altare di sinistra \u00e8 dedicato alla Madonna del Rosario ed \u00e8 sovrastato da una tela di autore ignoto raffigurante la \"Madonna con san Domenico di Guzm\u00e1n, santa Caterina da Siena, san Francesco e san Luigi IX\".\nQuello di destra invece \u00e8 adornato da una pittura con la \"Madonna col Bambino e i santi Lorenzo e Macario\". Era questo il quadro che nell'antica festa del perdono serviva a decorare l'altare esterno per la grande messa all'aperto.\nCappelle laterali.\nLa pi\u00f9 recente, ricavata da alcuni ambienti della canonica a destra sul fondo di chiesa, \u00e8 la cappella battesimale con un fonte marmoreo opera ottocentesca di Luigi Magi di Asciano. Qui si conservano anche le spoglie della beata Maria Teresa Scrilli.\nTra le due cappelle vere e proprie quella di destra \u00e8 dedicata al Crocifisso e fino al 1975 conservava un crocifisso ligneo del XVII secolo che attualmente si trova nel museo parrocchiale. Al suo posto c'\u00e8 oggi un altro crocifisso opera dello scultore montevarchino Renzo Brandi. Alle pareti due tele di anonimo del XVI secolo che raffigurano due \"Evangelisti\". Sulla cupoletta un affresco di Sagrestani e Bonechi con \"Abramo e Isacco che si recano al monte per il sacrificio\".\nLa cappella di sinistra \u00e8 impreziosita da un quadro dei \"Magi\" di Matteo Rosselli datato 1610, che in origine si trovava nella chiesa di San Ludovico. Anche qui, sulle pareti laterali, due tele ma quasi del tutto sfigurate, mentre la relativa cupoletta \u00e8 affrescata con il \"Re di Gerusalemme Melchisedec che compie un sacrifico rituale\".\nNelle due cappelle si conservano anche due urne lignee che contengono i resti di due martiri protocristiani provenienti dalla catacombe di Roma. A destra san Cesareo, precedentemente conservata nella chiesa di Sant' Antonio, e a sinistra santa Giustina.\nAltare maggiore.\nRisalente agli anni 1706-1709 \u00e8 il gruppo marmoreo di Giovanni Baratta, che raffigura in alto un gruppo di angeli che sorreggono una Madonna con Bambino e sotto altri due angeli che sollevano una cortina che idealmente dovrebbe coprire il tabernacolo in cui \u00e8 conservata la reliquia del latte. L'ampolla del latte, a sua volta contenuta in un reliquiario di Massimiliano Soldani Benzi, \u00e8 custodita dietro a due falsi sportelli lignei che in realt\u00e0 sono un pezzo unico che si apre a scorrimento verticale.\nPi\u00f9 tardo, del 1734, \u00e8 l'altare vero e proprio realizzato con le offerte di una compagnia detta degli \"Agonizzanti\". A parte una coppia di angioletti in bronzo, sempre di Soldani, spicca sull'altare l'edicola in legno che contiene la scultura di una \"Madonna del Latte\" della prima met\u00e0 del Quattrocento e che, anticamente, si trovava proprio nel tempietto robbiano.\nDavanti all'altare sta il coro marmoreo rivestito in legno scolpito mentre ai lati si aprono due piccole cappelline: una, quella di sinistra, dedicata al Sacro Cuore e quella di destra intitolata a San Giuseppe con una statua del santo opera di Pietro Guerri. Su uno dei lati \u00e8 raffigurata, in stucco, una \"berta\" che era lo strumento che i lavoratori delle \"spalle d'Arno\" usavano per piantare i pali sugli argini del fiume.\nNei restauri finiti nel 1991 sulla cupola della cappella maggiore sono stati rinvenuti altri affreschi che rappresentano una \"Gloria della Vergine Assunta con la Trinit\u00e0 e i santi\", di Matteo Boncehi (1720-1722).\nLe sagrestie.\nLa sagrestia vecchia, alla sinistra dell'altare maggiore, ospita oggi il Museo parrocchiale.\nQuella di destra, la sagrestia nuova, contiene degli enormi armadi in legno con impresso, tanto per cambiare, lo stemma della Fraternita del Latte di cui, per altro, \u00e8 tappezzata tutta la chiesa. E ancora vi si trovano un crocifisso ligneo del XV secolo, e due tele tardo cinquecentesche di ignoto in cornici ottagonali che raffigurano un \"Sant'Antonio Abate che porta il pane a un eremita\" e \"Ges\u00f9 condotto al Calvario e la Veronica\". Entrambe le pitture portano lo stemma dei Ciaperoni.\nOrgano a canne.\nSulla cantoria in controfacciata si trova l'organo a canne. Esso venne costruito da un organaro cortonese (tradizionalmente individuato in Onofrio Zeffirini) nel 1569 e rifatto da Luzio Romani nel 1597; nuovi restauri vennero effettuati dall'empolese Giovanni Battista Guidetti nel 1690 e nel 1697, da Felice Antonio Parlicini nel 1711-1712 e da Giuseppe Rittenfels nel 1816. Nel 1835 Michelangelo Paoli lo ricostru\u00ec riutilizzando il materiale antico; un ulteriore restauro fu condotto nel 1894 da Demetrio Bruschi.\nL'organo, nella sua conformazione attuale, \u00e8 a trasmissione integralmente meccanica e dispone di 25 registri; al centro della parete anteriore della cassa barocca, al di sotto della mostra che si articola in pi\u00f9 campi, si apre a finestra la consolle, la quale dispone di un'unica tastiera e pedaliera, con i registri comandati da pomelli disposti in due colonne verticali alla destra del manuale."}
{"id": "1198090", "revid": "196390", "url": "https://it.wikipedia.org/wiki?curid=1198090", "title": "Nocciola tonda gentile delle Langhe", "text": ""}
{"id": "1198094", "revid": "2130303", "url": "https://it.wikipedia.org/wiki?curid=1198094", "title": "Chiesa di Santa Maria delle Grazie (Montevarchi)", "text": "La chiesa di Santa Maria delle Grazie \u00e8 un edificio di culto che si trova in localit\u00e0 Pestello, a Montevarchi.\nStoria.\nIl luogo dove sorge la chiesa era un tempo una zona di campagna che, sebbene fosse contigua alla citt\u00e0 di Montevarchi, era comunque piuttosto lontana dalle mura. E infatti il Pestello deve il suo nome alla pestilenza del 1479 che si diffuse dopo i saccheggi e le devastazioni subite dal Valdarno ad opera del duca di Calabria Alfonso d' Aragona che combatteva nella guerra che segu\u00ec la Congiura dei Pazzi. Perch\u00e9, all'infuriare del morbo, il Pestello, siccome sufficientemente distante dal centro abitato, venne adibito a lazzaretto o, meglio, a \"Pestis Hostellum\".\nPoco lontano invece, nei pressi del ponte sul torrente Dogana, sorgeva un tabernacolo con su un affresco raffigurante l'immagine della \"Sacra Famiglia\", popolarmente chiamata \"Madonna delle Grazie\". Il tempietto richiamava numerosi fedeli dalle campagne circostanti in quanto gli si attribuivano poteri miracolosi, poteri e miracoli che poi, in epoca cinquecentesca, portarono alla costruzione di un piccolo oratorio dove venne traslato il tabernacolo. L'Oratorio del Pestello, menzionato per la prima volta in documenti del 1522, esisteva ancora nel 1676 quando il vescovo di Fiesole Filippo Neri Altoviti ne autorizz\u00f2 la benedizione e quando l'ormai sessantenne \u00ab\"Messer Bernardino Ferrari, archibusiere di Brescia\"\u00bb, probabilmente un mercenario delle milizie granducali, decise di abbandonare il mestiere delle armi e stabilirsi in questa localit\u00e0 per prendersi cura della chiesetta.\nComunque sia l'oratorio doveva essere piuttosto frequentato se quattro anni pi\u00f9 tardi, nel 1680, il Proposto della Collegiata, sotto la cui giurisdizione si trovava l'oratorio, chiese al vescovo la facolt\u00e0 di \u00ab\"fabbricare in detto luogo una Chiesa decente e competente alla comodit\u00e0 dei Popoli\"\u00bb.\nPer assicurare un regolare servizio religioso il Capitolo dei Canonici di San Lorenzo distacc\u00f2 al Pestello alcuni suoi componenti che avrebbero dovuto dirigere le attivit\u00e0 della chiesa e che presero il nome di \"Operai\" o \"Uffiziali\". Primo Governatore di questa specie di Opera di Santa Maria delle Grazie fu Francesco Soldani, proposto di Montevarchi, mentre il canonico Francesco Cantucci assunse la carica di provveditore e il canonico Leonardo Mini quella di Camarlingo. Custode della chiesa rimase il bresciano Bernardino Ferrari almeno fino alla sua morte avvenuta nel 1687.\nNel 1684 venne fissata nel giorno 12 settembre, per il SS. Nome di Maria, la data della festivit\u00e0 solenne che si sarebbe dovuta celebrare annualmente nella chiesa. I giovani della chiesa, per raccogliere fondi per la festa, andavano ogni anno in giro per le campagne a \"cantare il maggio\" ossia a declamare versi, suonare musichette o fare piccole rappresentazioni e questo fino al 1960 quando la festivit\u00e0 venne spostata alla terza domenica di maggio perch\u00e9 cadesse vicina alla ricorrenza di Santa Maria delle Grazie che si celebra il 15 maggio.\nMa nonostante tanto entusiasmo da parte dei fedeli, e soprattutto le ricche elargizioni dei possidenti terrieri della zona quali i Magiotti o i marchesi Viviani, Santa Maria delle Grazie fu innalzata al grado di parrocchia con decreto vescovile solo il 17 settembre 1958 con esecutivit\u00e0 dall'8 dicembre successivo.\nLa chiesa.\nLa struttura attuale dell'edificio, portico antistante compreso, presenta quei sobri ma eleganti caratteri seicenteschi tipici delle strutture religiose della campagna fiorentina.\nAll'interno, sull'altare maggiore c'\u00e8 ancora l'affresco con la \"Sacra Famiglia\", opera di scuola fiorentina del XVI secolo e sul retro un altro affresco dello stesso periodo raffigurante Cristo in croce con la Madonna e San Giovanni Evangelista. Dove sorgevano i due altari laterali, uno dei quali dedicato a San Barnaba la cui festa veniva celebrata al Pestello ogni 12 giugno fino dal 1697, rimangono ancora le due tele settecentesche che li sovrastavano e che ritraggono San Filippo Neri e Sant'Agostino.\nNell'adiacente ex \"Cappella della Compagnia\", la cappella della \"Venerabile Compagnia di Maria SS.ma delle Grazie e di San Giuseppe\" istituita nel 1828, ribattezzata dal 1980 \"Cappella della Madonna Pellegrina e del Centenario\" si conservano due campane trecentesche provenienti dalla chiesa di San Tommaso a San Tomm\u00e8."}
{"id": "1198095", "revid": "767487", "url": "https://it.wikipedia.org/wiki?curid=1198095", "title": "Drinkin' T.N.T. and Smokin' Dynamite", "text": "Drinkin' T.N.T. and Smokin' Dynamite \u00e8 il quinto album in studio del gruppo musicale statunitense Roxx Gang, pubblicato nel 2000."}
{"id": "1198101", "revid": "158286", "url": "https://it.wikipedia.org/wiki?curid=1198101", "title": "Cappella della Compagnia", "text": ""}
{"id": "1198108", "revid": "767487", "url": "https://it.wikipedia.org/wiki?curid=1198108", "title": "Dave Baksh", "text": "Dal 2006 \u00e8 stato il chitarrista principale e seconda voce della band heavy metal-reggae Brown Brigade, ma \u00e8 pi\u00f9 famoso per essere il chitarrista principale del gruppo pop punk canadese Sum 41.\nBiografia.\nLa famiglia di Baksh, originari dell'India orientale, \u00e8 emigrata dalla Guyana in Canada prima della sua nascita.\nSum 41.\nBaksh \u00e8 entrato a far parte della band come terzo membro, dopo che Deryck Whibley e Steve Jocz avevano formato la band nell'estate del 1996. Oltre ad essere stato il chitarrista principale, si \u00e8 anche occupato della voce di sottofondo. Solitamente con la band suonava una Paul Reed Smith McCarty Double Cut Solid body, ma anche Paul Reed Smith Single Cuts, Gibson Les Paul e una Gibson Les Paul studio (bianco alpino). Per i pedali utilizzava MXR Effects, un Digitech Whammy, e distorsori Dunlop. Usa inoltre amplificatori Marshall.\nBaksh prese il nome di \"Pleasure\" nella band alter ego dei Sum 41, i Pain for Pleasure, oltre che il soprannome Dave \"Brownsound\" Baksh.\nL'11 maggio 2006 Baksh annunci\u00f2 attraverso un comunicato del manager che avrebbe lasciato i Sum 41 per ragioni personali. Spieg\u00f2 che non avrebbe potuto esprimere se stesso nell'abilit\u00e0 con la chitarra senza essere un peso per il gruppo. Durante la pausa dopo \"Chuck\", decise che era tempo di lasciare i Sum 41 per fondare una nuova band, i Brown Brigade, con il cugino Vaughn, in cui suon\u00f2 come chitarra principale e voce. In questo periodo ha inoltre l'occasione di suonare con altre band come Black Cat Attack, Blackjacket e Organ Thieves, quest'ultimo formato con i vecchi compagni nei Brown Brigade Chuck Coles e John Owens.\nTorna a suonare con i Sum 41 dopo 9 anni nel luglio 2015, in occasione degli Alternative Press Music Awards, per poi annunciare che \u00e8 definitivamente tornato a far parte della band.\nVita privata.\n\u00c8 stato sposato con Jennifer Baksh, da cui ha poi divorziato nel periodo di allontanamento dai Sum 41. Ha avuto problemi di dipendenza da droga, risolti anch'essi dopo la sua uscita dalla band canadese."}
{"id": "1198111", "revid": "287204", "url": "https://it.wikipedia.org/wiki?curid=1198111", "title": "Convento dei Cappuccini (Montevarchi)", "text": "Il convento dei Cappuccini di Montevarchi con l'annessa chiesa di San Lorenzo si trovano appena sopra la localit\u00e0 Pestello sul colle chiamato appunto \"\"dei Cappuccini\". In origine designato col titolo di \"Convento di San Lorenzo in Montevarchi\" venne poi semplicemente rinominato \"Convento dei RR. PP. Cappuccini\"\" pur mantenendo San Lorenzo come titolare della chiesa.\nStoria.\nFondazione.\nNel XIII secolo con l'abbandono, da parte degli abitanti, dell'antico Castellare che svettava sul colle dove ora sorge il convento e dominava la valle sottostante, con il passaggio dell'intero territorio montevarchino sotto il dominio di Firenze e il trasferimento della Chiesa di San Lorenzo, la chiesa del castello, nella nuova comunit\u00e0 urbana che si era agglomerata nel fondovalle, nel sito dove un tempo sorgeva il fortilizio dei Conti Guidi non rimasero altro che rovine. \nTuttavia sia i ruderi del castello che quelli della chiesa, Cennanuzzo esclusa, rimasero sotto la giurisdizione della parrocchia di San Lorenzo in Montevarchi che, oltre tre secoli dopo, nel 1538 decise di concedere il sito ai padri Cappuccini per edificarvi un loro convento. Infatti \u00ab\"la propriet\u00e0 del luogo e di molti beni contigui sono tuttavia della Collegiata, ed i Padri Cappuccini in ricognizione che ha il nostro Capitolo sulla Chiesa, Convento e gran parte del bosco di loro clausura devono ogni anno al di l\u00e0 della festa di San Lorenzo mandare due Sacerdoti a celebrare la Messa senza ricevere elemosina nella suddetta Chiesa Colegiata siccome il Capitolo e il Clero per mantenere i suoi diritti usa portarsi processionalmente il secondo giorno delle Rogazioni alla Chiesa dei medesimi Religiosi, cantando quivi una Messa e benedicendo le campagne, nella quale occasione costumansi i Religiosi di presentare in Coro al Proposto e ai Canonici un mazzetto di fiori freschi per una specie di onorevole omaggio\"\u00bb.\nSfruttando gran parte del materiale edile presente in loco e riutilizzando le fondamenta del nucleo centrale del castello e della vecchia chiesa, il convento venne terminato attorno al 1540 ed ospit\u00f2 subito nove religiosi di cui cinque sacerdoti e quattro zoccolanti o fratelli laici. \n\u00ab\"Il Convento dei PP. Cappuccini\" [\u00e8] \"rilevato sopra quelle antiche rovine e nominatamente nel luogo della Prioria e della Canonica delle cui mura sussiste tuttavia un grand'avanzo nelle pareti della Chiesa riconosciute ultimamente nella sua restaurazione del 1776, esser quasi tutte le stesse dell'antica Chiesa, oltre ad alcune stanze terrene destinate adesso per uso di officine e cantine del Convento.\" [...] \"Le muraglie poi sono parimente di una grossezza e consistenza non ordinaria all'uso dell'antiche fabbriche e tutte di pietre conce assai forti. Avvi ancora nel sotterraneo da me visitato dei ripostigli ed un lungo cunicolo scavati tutti nel tufo, con qualche arco di mattoni per sostenere la volta; ed il detto cunicolo o mina, renduto adesso impenetrabile da nuovi fondamenti gettati non ha molti anni per sostenere la facciata della Chiesa, mi dissero alcuni Religiosi i quali vi si inoltrarono pi\u00f9 di me, par che vada a finire con una finestra rimurata che secondo la direzione osservatasi corrisponderebbe nella muraglia verso ponente davanti alla facciata medesima. A che servissero quest sotterranei non saprei dirlo: ma dico solo che non sono opera certamente fatta da uso di poveri Religiosi\"\u00bb.\nL'insediamento dei religiosi a Montevarchi fu subito un successo tanto che nel 1555 il podest\u00e0 di Figline Valdarno, su richiesta degli stessi fedeli, offr\u00ec ai cappuccini montevarchini il patronato sulla Pieve di San Romolo a Gaville che tennero fino al 1884, e nel 1568, a spese della comunit\u00e0 di Montevarchi, il convento venne riedificato e ampliato.\nLa chiesa di San Lorenzo.\nNelle memorie del convento si legge \u00ab\"che nei diversi scavi occorsi necessariamente per i restauri ed aggiunte di fabbrica, non fu rinvenuto oggetto alcuno di valore, ma si \u00e8 constatato che i muri laterali della Chiesa sono attualmente senza fondamenta, segno evidente che furono operati degli scavi e pi\u00f9 volte furono abbassati l'impiantiti interni ed esterni della Chiesa. L'antica tradizione e ci\u00f2 che ricavasi da diversi manoscritti e stampati attestanti essere stata questa nostra Chiesa riedificata sulle rovine dell'antica, gi\u00e0 Prioria del Castello di Montevarchi, viene constatata dal fatto che le pareti della Chiesa, sino a qualche metro di altezza irregolarmente sono costruite a bozze di pietra concia. Pare inoltre che l'antica chiesa Prioria di San Lorenzo sita nel luogo dell'attuale avesse avuto dietro l'abside dell'Altar Maggiore il coro semicircolare: e ci\u00f2 ricavasi dall'invenzione di varie bozze concave e convesse esistenti ora in diversi muri dell'orto e del convento\"\u00bb.\nIl piazzale antistante l'ingresso, invece, era adibito fin dai tempi del castello a cimitero e tale rimase fino al XIX secolo, dove tra gli altri venne sepolta l'eroina cittadina Alessandra Mari, come confermano anche le memorie conventuali: \u00ab\"ai tempi dell'antico Castello, esistente in questo colle\" [...], \"la Chiesa doveva essere circondata da un Cimitero. Perrocch\u00e8 nel fare la nuova cucina e scala per la quale si scende all'attuale refettorio fu trovata gran copia di ossa umane delle quali una gran parte trovasi tuttora nei fondamenti del fabbricato, intorno all'antica Chiesa e Coro\"\u00bb.\nL'interno della chiesa, molto semplice secondo la tradizione monastica e francescana, possedeva al principio il solo altare maggiore adornato soltanto da un grandioso crocifisso ligneo quattrocentesco proveniente dal Convento dei Cappuccini di San Giusto a Pisa. Il crocifisso, che ancora oggi sovrasta l'altare, si dice che in una notte del 1585 abbia parlato a fra' Giovanni da Como, superiore del convento e morto in odor di santit\u00e0. \nSolo nel 1595 la famiglia Soldani-Benzi, che nel contiguo colle di Cennano possedeva delle propriet\u00e0, fece costruire una cappella laterale dedicata a San Felice da Cantalice che poi imprezios\u00ec con un quadro di Jacopo Vignali dal titolo \"il Beato Cantalicio in atto di adorar la Vergine che scende dal Cielo\" oggi scomparso. Questa cappellina, dedicata ora a Maria SS. Addolorata, ospitava anche, al di sotto dell'impiantito, le sepolture dei frati.\nSettecentesca \u00e8 invece la pala che sta sopra l'altare maggiore e sotto il crocifisso. Dalla tipologia composita e con una massiccia cornice in legno scolpito di gusto classicheggiante, risale al 1712 cos\u00ec come l'affresco che ci sta dentro e che raffigura la \"Vergine addolorata, la Maddalena e San Giovanni Evangelista\".\nLa congrega dell'Addolorata e la serie di soppressioni.\nScriveva nel 1869 l'abate e professore nonch\u00e9 presidente della congregazione dell'Addolorata Pietro Cilembrini: \u00ab\"fino dall'anno 1799, epoca nella quale infier\u00ec una epidemia nella Terra di Montevarchi, alcune pie persone devote di Maria SS. Addolorata, avendo per l'intercessione di Lei ottenuto delle grazie prodigiose e guarigioni quasi portentose, e volendo dimostrare alla Gran Madre di Dio la loro gratitudine e devozione, divisarono di istituire, come infatti istituirono, coi debiti permessi, nella Chiesa dei RR. PP Cappuccini, una Pia Societ\u00e0, la quale ogni anno nella terza Domenica di Settembre celebrasse la Festa di Maria SS. Addolorata e si riunisse insieme colla Famiglia Religiosa ad una modesta refezione, coll'animo di ricrearsi onestamente e di trattarsi amichevolmente da fratelli, come si conviene a veri seguaci di Ges\u00f9 Cristo\"\u00bb.\nUn'istituzione davvero provvidenziale visto che pochi anni dopo, nel 1810, le autorit\u00e0 francesi che occupavano la Toscana ordinarono la soppressione del convento. Allora i componenti della congrega, temendo che l'istituto e soprattutto la chiesa potessero venire saccheggiati o finire nelle mani sbagliate, chiesero ed ottennero dal governo napoleonico l'affitto per dieci anni dell'intera propriet\u00e0 per una somma a forfait di mille lire da pagare anticipatamente e in un'unica soluzione. Poi nel 1815, dopo la restaurazione dei Lorena sul trono toscano, il convento venne ripristinato e i soci dell'Addolorata, pur essendo ancora creditori di cinque anni di canone, cedettero il loro contratto di affitto ai frati che ripresero possesso della struttura.\nMa i problemi per i Cappuccini di Montevarchi non finirono qui. Il 7 luglio 1866, con l'approvazione della legge di \"Eversione dell'asse ecclesiastico\", il convento venne nuovamente soppresso e tutti i beni vennero incamerati dal Demanio esclusi i libri della biblioteca che passarono all'Accademia Valdarnese del Poggio.\nDunque i fratelli dell'Addolorata dovettero di nuovo mettere mano al portafoglio per riscattarlo e furono anche costretti ad optare per un aumento di capitale portando il numero dei congregati da 20 a 26 \u00ab\"allo scopo\"\u00bb, scrive sempre Cilembrini, \u00ab\"di agevolare e render meno gravosa ai Soci la compra o l'affitto del Convento nel caso che il Governo venisse nella determinazione di volersene disfare e alla Societ\u00e0 piacesse, come piamente fecero i nostri antecessori, di conservarlo per uso sacro, e per continuare a celebrarvi la Festa di Maria SS. Addolorata\"\u00bb. Fu Giovanni Turini di Levanella che, a nome della congregazione, il 2 luglio 1872 prese in affitto dal Demanio il convento affidandolo poi in custodia al rettore Luigi da Colonnata. L'anno successivo tocc\u00f2 per\u00f2 ai frati pagare l'affitto che per l'anno 1873 ammont\u00f2 a 272 lire e che, alla luce degli eventi, suon\u00f2 un po' come una beffa dato che nel 1874, scaduto il canone, il demanio mise all'asta pubblica in Arezzo tutta la propriet\u00e0 e i frati dovettero ricomprarla dal suo legittimo acquirente, certo Oreste Benvenuti, che sicuramente non fece loro l'elemosina.\nIl Collegio Serafico.\nNel 1873 venne istituito nel convento un \"Collegio Serafico\" ovvero un pre-seminario per i novizi dell'ordine che ancora dovevano compiere gli studi superiori. La scuola fu affidata a Paolo da Seravezza, maestro degli alunni, che nel 1875 fu anche scelto come presidente del capitolo montevarchino. Sotto la sua direzione la struttura venne ulteriormente ingrandita e aumentato il numero delle celle, poi nel 1883 si costru\u00ec una nuova cisterna ad opera di Fra' Raffaello da San Casciano e nel 1890 fu aggiunta una nuova ala al fabbricato.\nIl convento venne rimaneggiato ancora nel 1897 per accogliere i novizi del Collegio Secondario di Monte Acuto, che era in via di soppressione. Furono ricavate subito altre 12 celle ma nel 1900 divenne necessario anche l'ingrandimento del refettorio e nel 1901 della cucina. Quando tutto fu pronto il convento poteva ospitare 45 persone, di cui 32 alunni delle tre prime classi ginnasiali.\nInfine nel 1918 il Collegio fu elevato al grado di \"Professorio superiore\" con l'apertura della Quinta Classe Ginnasiale che ovviamente fece aumentare il numero dei novizi nel convento e richiese dunque nuovi aggiustamenti architettonici.\nLa croce.\nLa cappella di San Felice, nel 1922, cambi\u00f2 nome e divenne la Cappella dell'Addolorata. Dopo aver fatto opportunamente sparire il quadro di Vignali , vi venne traslata l'immagine della Madonna che dal 1799 stava in un piccolo altare alla destra dell'altar maggiore. Il tutto a onore e gloria della congrega dell'Addolorata che, per il convento, era ed era stata sempre pronta a mettere mano alla borsa. Pag\u00f2 anche questa volta tutti i lavori di adattamento della cappella pi\u00f9, naturalmente, qualche altro urgente lavoretto di manutenzione.\nE, nello stesso anno, proprio dalle congregazioni del Terz'Ordine Francescano del Valdarno nacque l'idea di collocare sul vicino colle di Cennano una croce in cemento armato che venne solennemente inaugurata il 10 maggio 1923, nel giorno dell'Ascensione, durante l'annuale processione che la parrocchia di Cennano in Montevarchi usava fare ogni anno alla cappellina di Cennanuzzo.\nGuerra e dopoguerra.\nDurante il passaggio del fronte da Montevarchi le truppe tedesche pensarono pi\u00f9 volte di trasformare il convento in ospedale o addirittura in comando ma i locali e le stanze troppo stretti e il difficile accesso per la strada ripida e tortuosa che saliva dal cimitero li fecero desistere. Si interessarono invece della strategicit\u00e0 del luogo gli inglesi che il 18 luglio 1944 alle ore 12,20 vi si piazzarono in osservazione dell'artiglieria nazista che, nel frattempo, si era arroccata a Ricasoli. I tedeschi presero allora a cannoneggiare il convento ma nei cinque giorni di bombardamenti che seguirono nessun proiettile raggiunse mai l'edificio.\nA guerra finita le autorit\u00e0 religiose elevarono il convento di uno scatto gerarchico che prevedeva la sostituzione con un padre guardiano del semplice presidente, mentre qualche anno dopo le autorit\u00e0 civili dettero il via alla costruzione di una nuova strada carreggiabile (inaugurata nel '54) che collegava il convento con il Pestello e che andava a sostituire la vecchia via del cimitero, scomoda e a continuo rischio frane.\ni frati cappuccini, a causa della riduzione numerica dell'Ordine, hanno a malincuore dovuto abbandonare il convento alla fine degli anni novanta, e ora la struttura \u00e8 affidata alla comunit\u00e0 Nuovi Orizzonti che vi gestisce una casa di accoglienza."}
{"id": "1198114", "revid": "201394", "url": "https://it.wikipedia.org/wiki?curid=1198114", "title": "Killer (Alice Cooper)", "text": "Killer \u00e8 il quarto album degli Alice Cooper. Viene pubblicato il 27 novembre 1971 dalla Warner Bros. Records.\nClassifiche.\nAlbum - Billboard 200 (Nord America)"}
{"id": "1198115", "revid": "158286", "url": "https://it.wikipedia.org/wiki?curid=1198115", "title": "Chiesa di San Lorenzo (Montevarchi)", "text": ""}
{"id": "1198118", "revid": "767487", "url": "https://it.wikipedia.org/wiki?curid=1198118", "title": "Bodacious Ta Tas", "text": "Bodacious Ta Tas \u00e8 una raccolta del gruppo musicale statunitense Roxx Gang, pubblicato nel 2001."}
{"id": "1198125", "revid": "124690950", "url": "https://it.wikipedia.org/wiki?curid=1198125", "title": "Cattedrale di Essen", "text": "La cattedrale di Essen (\"Essener M\u00fcnster\" o \"Essener Dom\") \u00e8 la chiesa vescovile della diocesi di Essen e si trova sulla Burgplatz, nel centro di Essen. La chiesa \u00e8 dedicata ai Santi Cosma e Damiano e alla Vergine Maria.\nL'edificio era in origine la collegiata dell'monastero femminile di Essen, fondato intorno all'845 da Altfrid, vescovo di Hildesheim. Il monastero, ricostruito dopo essere stato distrutto durante la seconda guerra mondiale, \u00e8 una chiesa a sala gotica costruita dopo il 1275 in arenaria. Il \"westbau\" ottagonale e la cripta sono parti conservate dell'edificio ottoniano precedente. A nord della cattedrale \u00e8 annesso un chiostro. Uno dei suoi tesori d'arte pi\u00f9 importanti \u00e8 la Madonna d'oro, nota per essere la pi\u00f9 antica scultura a tutto tondo a nord delle Alpi.\nStoria della costruzione.\nPrecedenti insediamenti.\nL'area della cattedrale era gi\u00e0 abitata prima della fondazione del monastero. La tradizione vuole che il vescovo di Hildesheim Altfrid (durata del mandato 847-874) abbia fondato una comunit\u00e0 religiosa femminile nella sua tenuta di \"Asnide\" e che da essa sia nata l'abbazia di Essen, ma non esistono prove certe a supporto. Tuttavia, buchi di palo, frammenti merovingi e sepolture vicino alla cattedrale consentono di concludere che il luogo fosse gi\u00e0 abitato prima della fondazione del monastero.\nLa prima chiesa.\nLa chiesa cattedrale odierna di Essen \u00e8 il terzo edificio costruito in ordine di tempo. Le fondamenta delle precedenti chiese furono scavate da Walter Zimmermann nel 1952. La prima chiesa fu costruita dai fondatori del monastero di Essen, il vescovo di Hildesheim Altfrid e Gerswid, la prima badessa tradizionale, tra l'845 e l'870. L'edificio, la cui larghezza delle navate sarebbe stata ripetuta negli edifici successivi, era una basilica a tre navate esposta a ovest-est. A ovest dell'aula c'era un vestibolo piccolo, quasi quadrato. I bracci del transetto univano uno spazio centrale rettangolare, alto come la navata centrale. Le cappelle all'estremit\u00e0 orientale delle navate laterali erano accessibili solo dai bracci del transetto. Non \u00e8 dato sapere e queste cappelle, come Zimmermann ipotizz\u00f2 sulla base dei risultati degli scavi, fossero all'altezza della navata o, come invece Lange ipotizz\u00f2 in una ricostruzione successiva, all'altezza dei cori laterali. Ad est della crociera si trovava il coro semicircolare chiuso, sul quale poggiavano sui lati ambienti rettangolari accessibili dal transetto.\nQuesta prima chiesa fu danneggiata da un incendio nel 946, registrato negli annali di Colonia come \"Astnide cremabatur\" (\"Essen bruciata\").\nLa prima chiesa collegiata ottoniana.\nSono sopravvissute diverse iscrizioni dedicatorie per le parti della nuova chiesa in costruzione, datate agli anni 960\u2013964, da cui si conclude che l'incendio del 946 non provoc\u00f2 la distruzione dell'edificio e, soprattutto, arriv\u00f2 a cantiere gi\u00e0 avviato. In realt\u00e0, le fasi del cantiere non sono chiare e alcune parti potevano gi\u00e0 anche essere state completate prima dell'incendio. Inoltre, i lavori di ristrutturazione contemporanei e successivi avrebbero potuto riutilizzare i materiali preesistenti nelle nuove strutture. Le nuove parti dell'edificio furono forse commissionate dalle badesse Agana e Hathwig: una cripta finestrata, un \"westbau\" e un nartece aperto a ovest con una cappella dedicata a San Giovanni Battista . Questo edificio della chiesa pu\u00f2 essere ricostruito dai risultati degli scavi, ma non dur\u00f2 a lungo in questa forma, poich\u00e9 un nuovo edificio fu costruito sotto la badessa amante dell'arte Mathilde II, che fu in carica dal 973 al 1011, ma forse anche sotto la badessa Theophanu, che resse l'abbazia dal 1039 al 1058. \u00c8 anche possibile che un nuovo edificio iniziato da Mathilde sia stato completato da Theophanu. Parti significative del nuovo edificio ottoniano sono ancora oggi conservate.\nIl nuovo edificio ottoniano.\nL'ampliamento del nuovo edificio ottoniano fu determinato dai due edifici precedenti. La maggior parte delle fondamenta furono riutilizzate e se ne posarono di nuove solo dove i carichi erano aumentati o la disposizione dei locali differiva in modo significativo.\nIl nuovo edificio era anche costituito da un corpo a tre navate con transetto e un coro annesso, accompagnato da cori laterali. Una cripta era stata ora costruita nella sala del coro. Il coro si chiudeva all'interno con un'abside semicircolare, racchiusa all'esterno da cinque lati di un decagono. Una cripta esterna a due piani era addossata al coro, le cui pareti occidentali erano collegate alle pareti orientali dei cori laterali. Le porte adiacenti alle nicchie dell'altare davano accesso diretto alla cripta. I cori secondari avevano matronei aperti sia ai bracci del transetto che al coro principale. Il muro esterno della facciata del transetto era ora a due piani, con il piano superiore diviso da tre nicchie con finestre. C'erano delle nicchie al piano terra, questa struttura di nicchia continuava nelle pareti della navata. Una passerella correva lungo le pareti sopra queste nicchie e conduceva nella galleria del nuovo edificio ovest. La campata intermedia tra il \"westbau\" e la navata fu mantenuta. La struttura delle pareti della navata non \u00e8 nota, ma sulla base di altre chiese del periodo, in particolare la collegiata di Susteren, che sembra ispirarsi per molti versi al nuovo edificio ottoniano di Essen, si ipotizza un'alternanza di pilastri e colonne. Probabilmente c'erano pitture murali sulla zona muraria tra queste arcate e le finestre sopra il collegamento con i tetti delle navate, poich\u00e9 i resti di dipinti sono stati trovati nel westwerk. C'era probabilmente una sorta di cleristorio scandito all'esterno da lesene, forse in dodici campate.\nIl westbau.\nL'ipotesi che l'ignoto capomastro della collegiata di Essen fosse uno dei migliori architetti del suo tempo si basa in particolare sulle forme del \"westbau\", che ancora oggi definisce l'immagine della chiesa. Come per la chiesa precedente, il \"westbau\" \u00e8 solo leggermente pi\u00f9 largo della linea delle pareti della navata laterale. Dall'esterno, il \"westbau\" \u00e8 costituito da una torre centrale quasi quadrata, coronata da un campanile ottagonale con tetto a falde. Due torri scalari a otto lati erano inserite nel muro ovest dell'edificio, terminando sotto il piano campanario della torre centrale. L'ultimo piano delle torri era rotondo. I piani campanari della torre centrale e quelli superiori delle torri scala erano provvisti di lesene. Le stanze laterali a due piani erano addossate ai lati nord e sud della torre centrale, il cui piano superiore era strutturato da lesene. I portali ricavati in nicchie immettevano nella chiesa al piano terra di queste stanze laterali, l'ingresso centrale del precedente edificio nell'edificio ovest fu abbandonato e sostituito da una grande finestra ad arco. Il \"westbau\" perdeva cos\u00ec la funzione di creare un ingresso trionfale nella chiesa. Invece, la struttura compatta formava un contrappeso ottico all'ampio edificio orientale o \"ostbau\".\nAll'interno, il \"westbau\" era ricco e strutturato in modo complesso. Un coro ovest a mezzo esagono era integrato nella sala centrale, oggi racchiusa da una galleria. Nel mezzo del muro ovest c'era una nicchia poco profonda, sul lato c'erano gli ingressi alle torri scalari in nicchie poco profonde. L'edificio ovest si apre verso l'aula in un grande arco sorretto da pilastri. Davanti a questo arco c'era un altare in onore di San Pietro nel coro occidentale. La struttura delle pareti segue il modello del coro ovest della Cappella Palatina di Aquisgrana, che ricorda anche l'uso dell'ottagono per il piano campanario. Al piano terra, tre archi suddivisi sono posti su pilastri esagonali. Le aperture ad arco del piano superiore sono definite da colonne su due file, le colonne hanno capitelli antichi.\nVisto dall'esterno, il \"westbau\" era quindi un complesso a tre torri, che racchiudeva al suo interno un coro ovest. Non \u00e8 nota una struttura comparabile.\nIl \"westbau\" era riccamente dipinto, con una pittura nella semicupola di fronte alla navata raffigurante il Giudizio Universale. Il dipinto faceva riferimento all'aspetto di Ges\u00f9, da cui si conclude che il committente del dipinto dovette essere la badessa Theophanu (il cui nome greco significa \"aspetto divino\").\nCripta.\nInstallando la cripta, il pavimento del coro principale fu rialzato rispetto al livello dei pavimenti della navata e del transetto. I cori laterali rimasero all'altezza della navata e del transetto. La cripta consisteva nella cripta a tre navate di Agana, che ora divenne la cripta interna attraverso il nuovo coro orientale di Theophanu costruito al di sopra di essa, e una cripta esterna a cinque navate attorno ad essa. Alla cripta interna si accedeva dal lato est dei cori laterali, attraverso i quali si accedeva alla cripta esterna. La cripta esterna aveva campate quadrate e rettangolari disposte alternativamente e separate da pilastri quadrati finemente strutturati. Particolarmente evidenziate le tre nicchie centro-orientali. Mentre le pareti est mostravano semplici nicchie semicircolari nelle due campate laterali, un piccolo coro con tre nicchie semicircolari era attaccato alla campata centrale. Lastre di arenaria sono state conservate sui pilastri centrali della cripta esterna, da cui si legge, la data di consacrazione della cripta, che fu il 9 settembre 1051, e le reliquie conservate nei suoi altari.\nAggiunte successive.\nPoco tempo dopo il completamento della chiesa ottoniana, presumibilmente sotto il successore della badessa Theophanu, l'atrio fu rinnovato. L'atrio fu ridotto di dimensioni nel 1471 durante la ristrutturazione e l'ampliamento della chiesa di San Giovanni Battista, che si trovava di fronte alla cattedrale e fungeva da battistero e parrocchiale dei subalterni della collegiata, rifatta forse tra il 1060 e il 1080.\nIl successivo ampliamento del complesso della chiesa fu un ampliamento del transetto sud nel XII secolo. Questa estensione molto massiccia conteneva il settario al piano superiore, in cui erano conservati i documenti e gli archivi del monastero, e fungeva anche da camera del tesoro. La sala aperta sottostante, chiusa in un secondo momento, serviva agli scopi del tribunale ecclesiastico. Oggi questa estensione fa parte del Tesoro della Cattedrale di Essen.\nChiesa gotica.\nNel 1275 la collegiata ottoniana fu incendiata, conservando solo il \"westbau\" e la cripta. Durante la costruzione, eseguita durante il mandato delle badesse Berta von Arnsberg e Beatrix von Holte, i costruttori combinarono il vecchio con il nuovo stile gotico. La forma della chiesa a sala \u00e8 stata scelta in deliberato contrasto con la cattedrale di Colonia, poich\u00e9 il monastero di Essen doveva difendersi dalle pretese di potere degli arcivescovi di Colonia i costruttori volevano esprimere la loro indipendenza con il progetto. Al nuovo edificio lavorarono uno dopo l'altro due mastri muratori, il primo dei quali, il maestro Martin, si dimise dal suo incarico nel 1305 per divergenze con la badessa Beatrix von Holte. Il maestro Martin, che, come si pu\u00f2 vedere dai dettagli dei suoi ornamenti, conosceva gli edifici ecclesiastici della Borgogna e della Champagne, nonch\u00e9 il linguaggio formale degli scalpellini della cattedrale di Colonia e Treviri, era responsabile generale del progetto. Questo inizialmente prevedeva un lungo coro simile alla chiesa di San Vito a M\u00f6nchengladbach, ma l'idea fu abbandonata sotto la direzione del maestro Martin e in preferenza a un coro ispirato alla \"Elisabethkirche\" di a Marburg, iniziato nel 1235, in cui per la prima volta in Germania il disegno della navata veniva riportato direttamente lungo il coro, senza alcuna variazione. Il successore di maestro Martin non \u00e8 conosciuto. Il suo linguaggio progettuale era pi\u00f9 semplice, ma riprese il progetto del suo predecessore e lo complet\u00f2.\nI tetti originariamente pi\u00f9 piatti dell'ottagono e delle torri scalari del \"westbau\" furono sostituite da cappe pi\u00f9 appuntite, e anche le torri furono rialzate di un piano. La collegiata gotica aveva una torre a croce sopra la crociera. Anche il chiostro fu rinnovato. L'intero nuovo edificio fu consacrato l'8 luglio, probabilmente nel 1316. L'8 luglio \u00e8 il giorno di dedicazione della chiesa cattedrale, che ancora oggi viene celebrata.\nModifiche successive.\nNel XVIII secolo, la collegiata fu rimodernata in stile barocco. La vecchia torre di attraversamento fu sostituita da una torretta e le finestre sul lato sud della cattedrale furono allargate e persero il loro traforo gotico. Le cappe a punta del \"westbau\" furono sostituite da cappe a cipolla barocche e il piano della campana ricevette un orologio. All'interno fu rimossa e sostituita gran parte dei vecchi arredi, tanto che i pochi arredi gotici giunti fino ad oggi non possono pi\u00f9 essere contestualizzati nella loro collocazione originale.\nIntorno al 1880, Essen segu\u00ec l'entusiasmo alla moda di considerare il gotico come uno stile architettonico tedesco primordiale e invert\u00ec il pi\u00f9 possibile le modifiche al barocco. Al \"westabu\" fu dato il suo aspetto precedente, e grazie all'architetto e storico dell'arte Georg Humann di Essen si evit\u00e0 che venisse goticizzato. Inoltre, fu rimosso l'interno barocco, di cui un altare laterale che \u00e8 ora l'altare maggiore della chiesa di San Giovanni Battista di fronte. Gli arredi, di nuova realizzazione in sostituzione dei pezzi barocchi, caddero vittima della seconda guerra mondiale, tanto che se ne sono conservati ancora meno di quelli gotici. Durante i lavori di costruzione intorno al 1880, la chiesa ricevette l'attuale forma del tetto e una torretta in stile neogotico sull'incrocio.\nDistruzione e ricostruzione bellica.\nNella notte dal 5 al 6 Marzo 1943, la Royal Air Force vol\u00f2 un attacco con 442 aerei sulla citt\u00e0 di Essen, che era importante per l'economia di guerra nazista attraverso le fabbriche del Friedrich Krupp AG. Una numero di 137.000 bombe incendiarie e 1.100 bombe esplosive furono sganciate sul centro della citt\u00e0 in meno di un'ora. La cattedrale bruci\u00f2 e sub\u00ec gravi danni, solo le parti pi\u00f9 antiche dell'edificio, l'edificio ovest e la cripta, furono meno danneggiate. Dopo la liberazione da parte delle truppe alleate, la decisione di ricostruire fu presa all'unanimit\u00e0 in una delle prime riunioni del consiglio comunale da loro istituito sotto il sindaco comunista Heinz Renner. Renner chiese anche la fondazione di un'associazione per sostenere la ricostruzione e nel 1947 fu fondata l'associazione ancora attiva per la manutenzione e l'arredamento del Duomo di Essen (\"M\u00fcnsterbauverein\") . Nello stesso anno iniziarono i lavori per la messa in sicurezza delle macerie. I danni bellici resero anche possibili ampi scavi archeologici nella chiesa da parte di Walter Zimmermann. Questi hanno prodotto numerosi reperti sugli edifici precedenti della chiesa odierna e sulle sepolture nella chiesa. La ricostruzione inizi\u00f2 nel 1951 e avvenne rapidamente: il \"westbau\" e la navata erano gi\u00e0 di nuovo utilizzabili nel 1952, e anche il resto della chiesa fu ricostruito nel 1958, chiudendo anche il lato nord del chiostro. La torretta neogotica del secolo precedente fu sostituita da una torretta pi\u00f9 snella e staticamente pi\u00f9 favorevole, che confer\u00ec alla chiesa l'aspetto odierno. La chiesa completamente ricostruita divenne sede vescovile nel 1958.\nDalla fine del XX secolo a oggi.\nLa collegiata non era mai cresciuta oltre le dimensioni della chiesa ottoniana. Solo l'istituzione della diocesi della Ruhr ha reso necessaria una nuova espansione. Il cardinale Franz Hengsbach, primo vescovo della nuova diocesi di Essen, aveva gi\u00e0 dichiarato durante la sua vita che voleva avvalersi del suo privilegio di essere sepolto nella sua chiesa episcopale, ma non vicino a San Altfrid nella cripta ottoniana. Per soddisfare questo desiderio, il capomastro della cattedrale Heinz Dohmen costru\u00ec una cripta ovest sotto l'atrio nel 1981-1983, con ingresso all'interno del vecchio \"westbau\". In questa cripta, decorata con moderni rilievi in calcestruzzo di Emil Wachter, \u00e8 dedicata alla \"Bisch\u00f6fliche Aktion Adveniat\", di cui il cardinale Hengsbach era un co-fondatore. Nella cripta sono stati sepolti i resti dei canonici medievali nell'atrio. Nel 1991 ha ricevuto le spoglie del cardinale Hengsbach nel 1991 e quelle del suo successore, il vescovo Hubert Luthe, nel 2014.\nLa cappella della navata sud, esistente dal X secolo, nell'ottobre 2004 \u00e8 stata dedicata alla memoria e all'adorazione di Nikolaus Gross, beatificato nel 2001, e nell'occasione \u00e8 stata ridisegnata.\nDimensioni.\nL'intero complesso della chiesa, compresa la chiesa di St. Johann di fronte, \u00e8 lungo 90 m, la larghezza \u00e8 compresa tra 24 me 31 m al transetto con il tesoro della cattedrale. Le altezze sono:\nIl volume interno della cattedrale \u00e8 di circa 45.000 m\u00b3, la massa della muratura di circa 10.000 m\u00b3. La struttura pesa circa 25.000 t.\nArchitettura.\nLa chiesa presenta una tipica navata pre-romanica, con tre navate divise da colonne e pilastri, che formano un effetto ritmato che inquadra l'ottagono nella zona presbiteriale.\nL'ottagono \u00e8 un esempio di come all'epoca venissero ripresi motivi dell'arte carolingia, ma sempre modificati e talvolta stravolti: qui la citazione delle doppie arcate transennate \u00e8 chiarissima, ma esse non sorreggono nessuna cupola, quindi rammentano l'esempio di Aquisgrana ma non ne hanno la stessa valenza strutturale.\nArredamento liturgico.\nA causa del restauro barocco del XVIII secolo, il ripristino neogotico del XIX secolo e la distruzione della seconda guerra mondiale, sono sopravvissuti solo alcuni pezzi dell'arredo liturgico originale, ma perlomeno i pi\u00f9 importanti. L'interno appare relativamente semplice, soprattutto a causa della sua architettura, la cui bellezza \u00e8 trascurata da molti visitatori perch\u00e9 lo splendore delle due pi\u00f9 importanti opere d'arte medievali della cattedrale li eclissa.\nTesoro della cattedrale.\nIl tesoro della cattedrale \u00e8 aperto al pubblico. Nella cappella della navata nord si trova il pi\u00f9 grande tesoro della chiesa dal 1959, la Madonna d'oro, la figura scultorea pi\u00f9 antica del mondo di Maria, la pi\u00f9 antica riproduzione mariana come scultura a tutto tondo a nord delle Alpi e patrona della diocesi di Essen. La figura alta 74 cm in legno di pioppo, ricoperta di lamina d'oro, proviene dai tempi della badessa Mathilde II e rappresenta Maria come la regina del cielo, che detiene il potere sulla terra per suo figlio. La figura, che originariamente veniva portata in processione, probabilmente arriv\u00f2 alla famiglia reale ottoniana a Essen a causa dei parenti di Mathilde. La figura, che ha pi\u00f9 di mille anni, \u00e8 stata restaurata nel 2004.\nAl centro dell'edificio ovest si trova il monumentale candelabro a sette braccia, realizzato dalla badessa Mathilde tra il 973 e il 1011. Il candeliere, 2.26\u00a0m di altezza e largo 1,88\u00a0m, \u00e8 composto da 46 parti singole fuse in bronzo. Il candelabro simboleggia la totalit\u00e0 della Trinit\u00e0 e della terra con i suoi quattro punti cardinali e Cristo come luce del mondo, che nel Giudizio Universale porter\u00e0 a casa i credenti (Ap 7).\nLa cosiddetta \"corona di Ottone III\", le quattro croci astili ottoniane, la spada ottoniana, a lungo venerata come la spada giudicante dei martiri Cosma e Damiano, la copertina del Vangelo di Teofano, diversi reliquiari gotici del braccio, la pi\u00f9 grande collezione al mondo di gioielli e i vangeli carolingi sono altri pezzi notevoli. Nella collezione si conserva anche un reliquiario, denominato \"\"Altarsepulchrum\" \"mit Deckel\"\", realizzato nel 1054..\n\"Idas\u00e4ule\".\nL'arredo liturgico pi\u00f9 antico conservato nella chiesa cattedrale \u00e8 la colonna della croce nel coro, che oggi reca una croce moderna realizzata dalla monaca benedettina di Fulda Lioba Munz. Fino all'Ottocento recava una croce ricoperta di lastre di rame dorato, di cui la targa donatrice e forse altri resti sono ancora oggi nel tesoro della cattedrale. La scritta ISTAM CRUCEM (I)DA ABBATISSA FIERI IUSSIT (\"Questa croce \u00e8 stata fatta dalla badessa Ida\") indica come committente la badessa Ida di Essen, morta nel 971, oppure la sorella Ida della badessa di Essen Theophanu, badessa di Santa Maria nel Campidoglio a Colonia. La colonna stessa \u00e8 probabilmente un antico reimpiego, come si presume a causa del piedistallo scanalato con base attica. Il capitello \u00e8 modellata sugli esemplari antichi, ma \u00e8 riccamente ornato. Questo capitello \u00e8 correlato ai capitelli della galleria ovest, della cripta, nonch\u00e9 a quelli della \"Ludgeridenkrypta\" della chiesa abbaziale di Werden e della \"Luciuskirche\" a Werden, quartiere della stessa Essen.\nTomba di Altfrid.\nNella cripta est si trova la tomba gotica del vescovo di Hildesheim e fondatore di Essen Altfrid in pietra arenaria calcarea, datata intorno al 1300 e probabilmente costruita sotto la badessa Beatrix von Holte. La datazione \u00e8 giustificata da somiglianze con le tombe dei santi di Colonia, in particolare la tomba di Sant'Irmgard nella cattedrale di Colonia.\nAltre opere d'arte.\nIl gruppo di figure in arenaria della \"Sepoltura di Cristo\" nella navata sud risale al periodo tardo gotico. Lo sconosciuto maestro di Colonia, che l'ha eseguita nel primo quarto del XVI secolo, viene indicato con il nome di \"Maestro della von Carbenschen Memorial Foundation\". Un'altra scultura dell'inizio del XVI secolo \u00e8 il \"San Rocco\" sulla parete nord dell'aula, creata poco dopo il 1500 nella zona del Basso Reno.\nL'era barocca \u00e8 rappresentata a Essen da due epitaffi. Il pi\u00f9 antico \u00e8 quello della badessa Elisabeth von Bergh, morta nel 1614, e contiene ancora chiari elementi rinascimentali. Questa lastra, realizzata ad Anversa in marmo nero, si trova sulla parete nord della cappella della navata orientale e mostra la badessa nei suoi abiti ufficiali, circondata dagli stemmi dei suoi antenati. Il secondo epitaffio, quello della badessa Anna Salome von Salm-Reifferscheidt, \u00e8 attribuito a Johann Mauritz Gr\u00f6ninger e si trova sulla parete nord della galleria dell'organo.\nA causa dei danni della guerra, la chiesa cattedrale non ha vecchie vetrate medievali. Durante la ricostruzione post-bellica, tuttavia, il capitolo della cattedrale di Essen ha incaricato importanti artisti moderni di progettare nuove finestre per la chiesa e di produrre moderne opere d'arte sacra da inserire armoniosamente nel vecchio tessuto dell'edificio. La vetrata di San Michele e le vetrate dei piani della galleria dell'edificio ovest sono state progettate da Heinrich Campendonk, le finestre del coro di Ludwig Gies, quelle della navata di Wilhelm Buschulte e le finestre della cripta di Alfred Manessier. Il fregio dell'altare \u00e8 opera dello scultore Elmar Hillebrand e del suo allievo Ronald Hughes. Le porte di bronzo dell'atrio e della chiesa e il fregio della Via Crucis nella navata centrale sono opere dell'artista austriaco Toni Schneider-Manzell.\nOrgano.\nLa cattedrale dispone di un nuovo organo dal 2004, costruito dall'officina di costruzione di organi Rieger a Schwarzach (Vorarlberg). Lo strumento \u00e8 composto da due opere per organo che possono essere controllate da una consolle generale. Il sistema degli organi ha un totale di 69 registri (5.102 canne disposte su 95 file).\nL'organo principale con 57 registri su 3 manuali e pedaliera si trova nella tribuna del coro a nord.\nL'accompagnamento pu\u00f2 essere svolto sul quarto manuale della console. Si trova sulla parete ovest della navata sud e, con i suoi 10 registri manuali e due a pedale, viene utilizzato per il rinforzo del suono nella parte posteriore della chiesa e per una migliore guida della comunit\u00e0. I suoi registri manuali sono suddivisi in tre opere: Opera principale, opera tipografica rigonfiabile e opera \"Bombard\". Ciascuno di essi pu\u00f2 essere abbinato individualmente ai tre manuali e al pedale dell'organo principale.\nCampane.\nTre campane pendono nell'ottagono del westbau. La pi\u00f9 antica \"campana di Cristo\" risale alla fine del XIII secolo e reca l'iscrizione X P. RISTVM DE LIGNO CLAMANTEM DVM SONO SIGNO, da cui l'appellativo \"Dumsone\". La grande \"Marienglocke\" reca un'iscrizione pi\u00f9 lunga che menziona il 1546 come anno di fusione. La campana \u00e8 stata fusa nell'odierna \"Burgplatz\". La terza campana non ha iscrizioni, ma la sua forma \u00e8 del XIV secolo.\nLa torretta sul tetto contiene tre campane pi\u00f9 piccole, due delle quali sono state realizzate nel 1955 dalla fonderia di campane Petit &amp; Gebr. Edelbrock di Gescher. Queste due campane recano le iscrizioni \"Ave Maria Tr\u00f6sterin 1955\" e \"Ave Maria K\u00f6nigin 1955\" . La campana pi\u00f9 grande reca invece l'iscrizione dedicatoria con la data: \"WEI GOT WEL DEINEN DEI BIDDE VOR DE KRESTEN SEELEN AN 1522\".\nFunzione dell'edificio nei secoli.\nDalla fondazione al 1803.\nDalla fondazione della prima chiesa fino al 1803, la cattedrale di Essen \u00e8 stata la chiesa collegiata dell'abbazia di Essen e il centro della sua vita religiosa. La chiesa non era n\u00e9 una parrocchia n\u00e9 una chiesa cattedrale sede vescovile, ma serviva principalmente i membri del monastero femminile annesso. La sua posizione era quindi paragonabile a una chiesa da monastero, anche se il monastero femminile di Essen non seguiva la regola del monastero benedettino, ma l'Institutio sanctimonialium, lo stile di vita canonico per le comunit\u00e0 femminili stabilito dal Sinodo imperiale di Aquisgrana nell'816, in una forma pi\u00f9 secolare.\nIl numero delle canonesse della nobilt\u00e0 che servirono la chiesa oscill\u00f2 nel corso dei secoli tra circa settanta durante il periodo di massimo splendore sotto la badessa Mathilde II nel X secolo a sole tre nel XVI Secolo. La chiesa era accessibile solo a coloro che dipendevano dall'Abbazia nei giorni festivi e successivamente alla popolazione della citt\u00e0 di Essen, i cui servizi si svolgevano altrimenti nella chiesa di San Giovanni Battista di fronte alla chiesa abbaziale, sviluppata sul battistero ottoniano e affacciata sulla piazza del mercato.\nLa Riforma protestante non ha avuto alcuna influenza sulla chiesa cattedrale. I cittadini della citt\u00e0 di Essen, che erano in costante disputa con il monastero sul fatto che la citt\u00e0 fosse una citt\u00e0 imperiale libera o dipendente dal monastero, per lo pi\u00f9 aderirono alla Riforma, ma le badesse e i canonici e quindi gli edifici della chiesa del monastero rimasero cattolici. I cittadini protestanti della citt\u00e0 rilevarono la \"St. Gertrudiskirche\", fuori dall'area del monastero e odierna chiesa del mercato, mentre i cittadini rimasti cattolici continuarono a utilizzare la chiesa di San Giovanni Battista come chiesa parrocchiale, cos\u00ec come i canonici contonuarono a dipendere dalla loro collegiata.\nDal 1803 a oggi.\nNel 1803 il monastero fu secolarizzato dal Regno di Prussia. Tuttavia, la chiesa cattedrale con il suo intero inventario fu immediatamente rilevata dalla parrocchia di San Giovanni Battista. Per i successivi 150 anni la chiesa rimase una chiesa parrocchiale. Il nome \"M\u00fcnsterkirche\", che si era naturalizzato, rimase, anche se non c'era pi\u00f9 un monastero. Come chiesa parrocchiale, serviva la parrocchia cattolica interna della citt\u00e0 di Essen, fondata nel XIX e notevolmente accresciuta all'inizio del XX secolo.\nDopo gli sforzi iniziali compiuti negli anni '20 per stabilire una diocesi nella regione della Ruhr, nel 1958 fu istituita una nuova diocesi da parti delle diocesi di M\u00fcnster, Paderborn e Colonia e l'ormai ex chiesa abbaziale di Essen fu elevata allo \"status\" di cattedrale, come chiesa ospite di sede vescovile. Il 1 gennaio 1958, il primo vescovo di Essen, Franz Hengsbach, fu presentato al suo ufficio dal nunzio apostolico Aloysius Muench in una celebrazione. Da allora, la cattedrale di Essen \u00e8 stata il centro religioso della diocesi. Il momento pi\u00f9 importante della sua storia millenaria \u00e8 stata la visita di papa Giovanni Paolo II nel 1987.\nCapitolo della cattedrale.\nIl capitolo della cattedrale di Essen consiste di sei sacerdoti residenti e quattro non residenti ed \u00e8 presieduto da un prevosto.\nSecondo il Concordato prussiano del 1929, oltre ai suoi consueti compiti (curare le celebrazioni liturgiche nella Cattedrale, eleggere un amministratore diocesano, consigliare e sostenere il vescovo nella gestione della diocesi, amministrazione del tesoro della cattedrale), ha anche il diritto di eleggere un vescovo.\nNel gennaio 2014 \u00e8 stato eletto preposto monsignor Thomas Zander, come successore del prelato Otmar Vieth, che ha presieduto il capitolo della cattedrale per otto anni (2005-2013) e si \u00e8 infine ritirato.\n\"Essener Dommusik\".\nL\"'Essener Dommusik\" \u00e8 il gruppo musicale della cattedrale. Il suo primo e pi\u00f9 importante compito \u00e8 la progettazione musicale degli uffici pontifici e capitolari nella cattedrale di Essen.\nDopo la fondazione della diocesi di Essen, il coro della cattedrale di Essen \u00e8 stato composto a partire dal coro gi\u00e0 attivo a livello parrocchiale. \u00c8 guidato da J\u00f6rg Stephan Vogel dal 2017.\nIl coro maschile della cattedrale di Essen \u00e8 stato fondato nel 1961 e continua l'antica tradizione del coro femminile dell'abbazia, che risale al tempo in cui fu fondata la citt\u00e0. Dal 1975 al 2015 \u00e8 stato diretto dal direttore musicale della cattedrale Georg Sump. Nel 2016 \u00e8 stato confermato direttore del coro maschile Harald Martini, dopo un anno di guida provvisoria.\nIl coro femminile \u00e8 stato fondato dall'allora direttore musicale della cattedrale Raimund Wippermann su richiesta del capitolo della cattedrale nel 1992. Premi significativi, come il primo premio al \"Deutscher Chorwettbewerb\" (Concorso Corale Tedesco) nel 2010, dimostrano l'alta qualit\u00e0 che il coro ha sviluppato nel corso degli anni.\nSebastian K\u00fcchler-Blessing \u00e8 l'organista della cattedrale dal 2014."}
{"id": "1198126", "revid": "36426", "url": "https://it.wikipedia.org/wiki?curid=1198126", "title": "Chiesa abbaziale della Trinit\u00e0", "text": ""}
{"id": "1198132", "revid": "125194446", "url": "https://it.wikipedia.org/wiki?curid=1198132", "title": "Pirati dei Caraibi - Ai confini del mondo (videogioco)", "text": "Pirati dei Caraibi - Ai confini del mondo \u00e8 un videogioco uscito per le console PlayStation 2, PlayStation 3, Xbox 360, Nintendo DS, PlayStation Portable, Wii e per il sistema operativo Microsoft Windows il 25 maggio 2007 in Europa. Il gioco ha riscosso un discreto successo vista la massiva pubblicit\u00e0.\nTrama.\nL'intero gioco grava sulla ricerca dei Signori dei Pirati per la riunione del Conclave dei Pirati alla Citt\u00e0 del Naufragio. Il motivo di questa ricerca \u00e8 il cercare di trovare rimedio allo sterminio dei pirati condotto dal perfido Davy Jones. Alla riunione bisogner\u00e0 contrastare questo sterminio, che potrebbe portare alla scomparsa definitiva della pirateria - e per fare ci\u00f2 si elegger\u00e0 il Re dei Pirati, che decider\u00e0 il da farsi.\nIl Capitano Jack Sparrow \u00e8 stato imprigionato nella Prigione Fortezza e viene trovato dal padre: Capitano Tegue Sparrow, che gli da una spada e lo aiuta a scappare. Il Pirata dice a Jack che deve recarsi a Port Royal per cercare Tia Dalma: una sacerdotessa voodoo che conosce il segreto per sconfiggere Davy Jones. Dopo aver liberato alcuni prigionieri ed essere fuggito dalla fortezza, Tegue calcia il figlio spingendolo in una canoa, con la quale Jack naviga per un po', fino ad imbattersi nella Perla Nera. Nota subito che tutti i membri dell'equipaggio sono nascosti e che \"Sputafuoco\" Bill Turner (padre di William Turner) lo avverte della minaccia di Jones che incombe su di lui e che deve rifugiarsi sulla terra ferma.\nNon avendo il tempo di arrivare a Port Royal, Jack si imbatte in un'isola abitata da una popolazione primitiva: i Pelagostos. Superstiziosi e violenti, il popolo scambia Jack per una divinit\u00e0 per via dei suoi vestiti e vogliono darlo in sacrificio per farlo ritornare in cielo. William Turner (Will) sta navigando le acque su di una canoa e nell'esplorazione, incontra Jack, realizzando anche che i Pelagostos sono piuttosto ostili e lo attaccano. Liberando alcuni membri della ciurma della Perla Nera, Jack e Will riescono a fuggire su una zattera semi-distrutta ed improvvisata e a ricongiungersi alla nave comandata dal quartier mastro: Johamee Gibbs, dirigendosi a Port Royal.\nQui riescono a trovare Tia Dalma, che rivela che Davy Jones pu\u00f2 essere ucciso solo se il suo cuore verr\u00e0 pugnalato e che chi lo possiede controlla Jones. Inoltre, dice che devono ritrovare tutti i Nove Pirati Nobili, sparsi per le localit\u00e0 del Mar dei Caraibi. Jack inizia liberando il capitano Chevalle il Francese, che sta per essere lapidato. Fuggendo, Jack incontra il Governatore Swann, che gli dice che sua figlia \u00e8 stata condannata per pirateria da Lord Culter Beckett e che \u00e8 corsa a Tortuga per cercare Will Turner. Ricongiunto al suo equipaggio, Jack e Will si imbarcano verso Tortuga, ma vengono rintracciati dall'Olandese Volante. Will vi si dirige all'interno di nascosto e riesce a prendere la chiave del forziere di Davy Jones e a parlare con suo padre, promettendogli che sarebbe tornato a prenderlo. Tornato sulla Perla Nera, Jones minaccia Jack di una morte lenta ed atroce e gli dice che i Sette Mari non sono abbastanza vasti per nascondersi.\nA Tortuga, Jack trova e duella con Eduardo Villanova: Signore dei Pirati in compagnia di sua moglie: la Signora Ching. Riuscendo a reclutarli, salva Elisabeth Swann e James Norringhton - ubriaco - da una rissa in una taverna e scappano dai pirati locali.\nNavigano fino all'Isla Cruces, dove trovano il forziere di Davy Jones, che per\u00f2 viene rubato da Norringhton, che lo consegna a Beckett: ora lui e la Marina britannica hanno il controllo di Davy Jones, che rintraccia la Perla Nera e cerca di abbordarla, ma il vento spiega le vele dalla direzione opposta. Frustrato, Jones evoca il Kraken: mostro marino gigante dalle sembianze di una piovra. Il Kraken attacca la Perla Nera, ma grazie al sacrificio di Jack, l'equipaggio riesce a fuggire ed il Kraken, in punto di morte, mangia l'intero vascello con Jack a bordo.\nSottocoperta, Tia Dalma rivela di aver resuscitato il defunto Hector Barbossa affinch\u00e9 potesse aiutarli a ritrovare Jack e per farlo, partono alla volta di Singapore, per accordarsi con Sao Feng: Signore dei Pirati del sud-est asiatico. Questo, per\u00f2, declina e vuole vedere Jack Sparrow morto. Per questo, Will stringe un patto con lui: se Sao Feng gli avesse offerto una mappa e una nave per raggiungere l'interno del forziere di Davy Jones (vale a dire lo stomaco del Kraken), loro gli avrebbero portato vivo Jack Sparrow. Nel frattempo, Barbossa combatte contro le mogli di Sao Feng e Singapore viene invasa dai soldati britannici, che riescono a far esplodere il molo.\nImbarcati, con L'Imperatrice (la nave di Sao Feng) per i Confini del Mondo, Barbossa trova Jack ancora vivo e la Perla Nera viene ritrasportata in mare da alcuni Ragni di Sabbia. Nel frattempo, Jack si dirige all'Inferno per salvare il capitan Jokar il Gentiluomo, intrappolato in una gabbia di ossa.\nArrivati alla Citt\u00e0 del Naufragio (Baia dei Relitti), Jack reincontra suo padre, che gli dice che alcuni uomini di Beckett sono entrati in citt\u00e0 e che il \"Conclave\" \"dei\" \"Pirati\" deve avere inizio al pi\u00f9 presto. Jack riporta capitan Hammand il Corsaro ed il capitan Sevijh Savajih l'Indiano nella \"Sala\" \"del\" \"Conclave\". Barbossa raggiunge in tempo la localit\u00e0 e si unisce al Conclave, dove tutti mostrano i \"Pezzi\" \"da\" \"Otto\" e votano per s\u00e9 stessi, venendo raggiunti da Elizabeth, la quale \u00e8 stata proclamata Signora dei Pirati da Sao Feng alla sua morte nell'Imperatrice, a seguito dell'abbordaggio dell'Olandese Volante - e che \u00e8 stata catturata da Jones e liberata dal defunto Norringhton.\nJack vota per Elizabeth, facendola diventare Re dei Pirati. Elizabeth decide di attaccare la nave di Davy Jones, mentre Tia Dalma si trasforma nella d\u00e8a Calipso, causando il Maelstrom. Jack e Will salgono sull'Olandese Volante e Davy trafigge Will che, in punto di morte, a sua volta trafigge il cuore di Davy Jones, assumendo il controllo dell'Olandese Volante e ritornando alla vita. Nel frattempo, la Perla Nera viene attaccata dal vascello di Beckett, che viene sconfitto e la sua nave diventa un relitto, raggiungendo l'Olandese.\nHector Barbossa tradisce Jack e gli concede una scialuppa per andarsene. Jack approda nuovamente a Port Royal ed un barone lo prende in giro, chiamandolo solo: \"Jack Sparrow\", mentre Jack gli ricorda che il suo nome \u00e8: \"Capitan\" \"Jack Sparrow.\"\nModalit\u00e0 di gioco.\nIl gioco gode di una grafica e di una grande quantit\u00e0 di personaggi e oggetti sbloccabili. Infatti, \u00e8 impossibile sbloccare tutto finendo la modalit\u00e0 storia solamente una volta, viste le molte missioni secondarie e la necessit\u00e0 di giocare in modalit\u00e0 sfida per sbloccare alcuni personaggi.\nLa modalit\u00e0 storia ripercorre gli eventi del secondo e del terzo film. Le ambientazioni sono molte, con possibilit\u00e0 di esplorazione parziale.\nNella modalit\u00e0 sfida si affrontano delle sfide per sbloccare personaggi e oggetti, non sbloccabili nella modalit\u00e0 Storia.\nInoltre, vi \u00e8 la modalit\u00e0 duello, dove \u00e8 possibile svolgere un combattimento uno contro uno.\nFra i minigiochi, sono presenti il poker (simile all'odierno Texas hold 'em), Hearts e dadi pirata: gioco di dadi con puntate.\nNella modalit\u00e0 Storia, i duelli contro i boss sono per la maggior parte composti di Quick Time Events e da sessioni brevi di combattimento corpo a corpo. Inoltre sar\u00e0 possibile interagire con alcuni oggetti nell'ambientazione ed usarli contro il nemico."}
{"id": "1198134", "revid": "598732", "url": "https://it.wikipedia.org/wiki?curid=1198134", "title": "Statua del Nilo", "text": ""}
{"id": "1198138", "revid": "287204", "url": "https://it.wikipedia.org/wiki?curid=1198138", "title": "Virsl\u012bga 1996", "text": "L'edizione 1996 della Virsl\u012bga fu la 5\u00aa del massimo campionato lettone di calcio dalla ritrovata indipendenza e la 22\u00aa con questa denominazione; vide la vittoria finale dello Skonto R\u012bga, giunto al suo quinto titolo.\nCapocannoniere del torneo fu Mihails Miholaps (Daugava R\u012bga), con 33 reti.\nStagione.\nNovit\u00e0.\nLe retrocesse Olimpija R\u012bga e Kvadrats furono sostituite dalle neo promosse J\u016brnieks e Lokomot\u012bve Daugavpils; per il resto la formula del campionato rimase quella precedente, con il numero di squadre fermo a dieci.\nFormula.\nIl campionato fu diviso in due fasi: nella prima le squadre si incontrarono in un unico girone con turni di andata e ritorno per un totale di 18 turni; le prime sei classificate erano ammesse nella seconda fase alla poule scudetto, mentre le ultime quattro disputavano la poule retrocessione.\nIn questa seconda fase le squadre si incontrarono in turni di andata e ritorno per un totale di 10 turni per la poule scudetto, mentre nella poule retrocessione furono disputati due turni di andata e due di ritorno, per un totale di 12 incontri; i punteggi della prima fase erano conservati nella seconda. Venivano retrocesse le squadre classificate agli ultimi due posti. In entrambe le fasi erano assegnati tre punti alla vittoria, un punto al pareggio e zero per la sconfitta.\nFu modificata la formula per la retrocessione: anzich\u00e9 due dirette, solo l'ultima classificata finiva direttamente in 1. L\u012bga, mentre la penultima spareggiava contro la seconda di 1. L\u012bga 1996."}
{"id": "1198140", "revid": "1793900", "url": "https://it.wikipedia.org/wiki?curid=1198140", "title": "Flos duellatorum in armis, sine armis, equester et pedester", "text": "Il Flos duellatorum o Fior di battaglia \u00e8 un manuale di lotta e scherma scritto a Ferrara, nel 1409-10, da Fiore dei Liberi da Premariacco. Il testo del \"Flos\" ci \u00e8 stato tramandato in tre testimoni: due di essi appartengono alle collezioni \"Getty\" e \"Morgan\". Il terzo, appartenuto alla collezione \"Pisani-Dossi\", \u00e8 andato perduto agli inizi del XX secolo, sebbene se ne disponga ancora una riproduzione in facsimile.\nL'opera e la situazione redazionale.\nAnche se ci si riferisce al \"Flos duellatorum\" come a un unico manuale, occorre notare che la lingua utilizzata nei tre codici presenta notevoli difformit\u00e0 anche se appare comunque riconducibile a una koin\u00e8 quattrocentesca di base veneta. L'opera si presenta in realt\u00e0 sotto due vesti molto diverse: ossia una redazione poetica (o comunque in versi), rappresentata dal manoscritto della collezione Pisani-Dossi, e una redazione in prosa, rappresentata dai manoscritti conservati rispettivamente nelle collezioni dei musei Getty e Morgan.\nAlla luce delle attuali conoscenze \u00e8 impossibile stabilire gli effettivi rapporti tra le due redazioni e ogni ipotesi pare pienamente accettabile. Il fatto poi che i tre testimoni risalgano tutti all'inizio del XV secolo non aiuta a stabilire la precedenza cronologica di uno sugli altri.\nIpotesi redazionali.\nSi potr\u00e0 cos\u00ec essere autorizzati a ipotizzare che la redazione poetica, pi\u00f9 solenne ed elegante, sia stata eseguita per Niccol\u00f2 III d'Este. A essa avrebbe fatto seguito una seconda redazione in prosa, pi\u00f9 tecnica e meno curata stilisticamente, coerentemente con la destinazione didattica nelle scuole di scherma.\nNulla vieta per\u00f2 di pensare che la redazione in prosa fosse stata eseguita da Fiore per uso pratico e che poi sia servita da modello per una pi\u00f9 solenne redazione in poesia da presentare anch'essa alla corte, sebbene le ultime tesi prediligano anteporre il Getty (conosciuto anche come \"Fior di Battaglia\") e il Morgan al Pisani-Dossi.\nPi\u00f9 ardita ma anch'essa accettabile \u00e8 infine una terza ipotesi. Secondo questa la redazione poetica sarebbe da attribuire a Fiore, mentre la redazione in prosa sarebbe un approfondimento tecnico della materia eseguito da un allievo di Fiore stesso (con o senza la supervisione del maestro) oppure ricavato da un autore anonimo celatosi sotto il nome del grande maestro friulano.\nVero \u00e8 che il \"Flos\" si presenta nella duplice forma poetico-prosastica, ma il suo contenuto e i suoi caratteri generali fanno di esso un'opera unitaria nella sostanza: entrambe le redazioni si presentano infatti come una serie di glosse a illustrazioni di figure umane che mostrano tecniche di lotta o di armi, precedute, nell\"'incipit\", da un prologo generale che presenta l'autore, la materia e il contenuto del manuale.\nEntrambe le redazioni si definiscono poi come opere di committenza, presentando nel prologo una dedica a Niccol\u00f2 III: questo fa del \"Flos\" un'opera che, nata esplicitamente per la corte e contrassegnata dunque da quei caratteri, ha poi avuto diffusione e successo anche al di fuori delle mura del palazzo.\nL'iconografia.\nCome gi\u00e0 anticipato, quello che caratterizza l'opera \u00e8 lo stretto legame tra testo e immagine: le glosse sarebbero assai ardue da interpretare senza l'ausilio delle immagini e, al contempo, le illustrazioni, nella loro staticit\u00e0, non potrebbero rendere conto dello svolgimento dell'azione senza un'adeguata glossa.\n\u00c8 quasi certo che le illustrazioni e il testo non possono essere opera del vecchio spadaccino, che deve essersi necessariamente servito di un copista e di un artista di professione. L'alta qualit\u00e0 delle illustrazioni \u00e8 strettamente in connessione con la questione della committenza dell'opera: senza un finanziamento della corte sarebbe stato impensabile, per uno spadaccino, accollarsi l'onere e le spese necessarie per assoldare un artista di professione cui affidare l'illustrazione del testo.\nLo studio delle illustrazioni (per cui si pu\u00f2 ipotizzare la mano di uno scolaro dell'Altichiero) meriterebbe tuttavia un approfondimento ben maggiore.\nAnalisi dei testimoni manoscritti.\nEsaurita la discussione sui caratteri generali del Flos, si illustreranno di seguito i tre testimoni che lo tramandano. Come accennato non \u00e8 possibile, al momento, stabilire i rapporti reciproci tra di essi. Appare per\u00f2 molto improbabile che, tra i testimoni, si celi un originale ed \u00e8 molto pi\u00f9 veritiera l'ipotesi che l'originale fosse rappresentato dal ms. estense andato perduto e contrassegnato con il n. 84 nell'inventario estense del 1436.\nIl manoscritto della collezione Pisani Dossi.\nIl manoscritto della collezione Pisani Dossi contiene, come detto, la redazione Flos in versione poetica.\nIl codice \u00e8 scomparso negli anni dieci del XX secolo, in seguito all'edizione del 1902 di Novati che per\u00f2, fortunatamente, riproduce le carte del codice in \"facsimile\".\nNon essendo possibile risalire ad altra fonte per la descrizione fisica del manoscritto, bisogna attenersi alle pochissime informazioni che ne d\u00e0 il Novati stesso.\nEgli afferma, senza mostrare dubbio alcuno, che il codice fu eseguito a Ferrara e che fosse da datare proprio al 1410. Si pu\u00f2 solo aggiungere che la scrittura, una bastarda italiana, appartiene a mano diversa da quella degli altri due testimoni e che anche le illustrazioni presentano qualche differenza stilistica. Il manuale reca, all'inizio, un prologo in latino, a cui fa seguito un prologo in volgare. Entrambi sono in doppia versione, sia in prosa che in versi. Le glosse che commentano illustrazioni sottostanti, sono distici (o coppie di distici) generalmente rimati.\nPer quanto riguarda la storia del codice, esso appartenne al cinquecentesco capitano Schier de' Prevosti da Valbregaglia; nel 1663 pass\u00f2 poi, per ragioni di eredit\u00e0, nella biblioteca della famiglia Sacchi da Bucinigo e, da una data che Novati non precisa, si trov\u00f2 nella collezione poi appartenuta a Carlo Alberto Pisani Dossi (1849-1910),\nIl manoscritto della collezione Getty.\nIl manoscritto della collezione \"Ludwig\" del Getty Museum, a Los Angeles, (ms. Ludwig XV.13, Ferrara o Venezia inizio sec. XV, 280x205, specchio di scrittura 205x164, 47cc.) risulta scritto in bastarda italiana in due colonne ed \u00e8 privo di rigatura; il frontespizio \u00e8 illustrato e sono presenti anche due capolettera ornamentali; contiene circa 300 illustrazioni a penna con dettagli in oro.\nIl codice appartenne alla collezione di Marcello di Santa Marina (XVII sec., Venezia); pass\u00f2 poi, nel 1699 ca., nella collezione veneziana di Apostolo Zeno (1668-1750); dal 1825 appartenne a Luigi Celotti (1789-1846); nel 1886 fu acquistato dall'inglese Thomas Phillipps (1792-1872) dopodich\u00e9 pass\u00f2 nella collezione dei coniugi tedeschi Peter e Irene Ludwig (Aquisgrana, Germania), rilevata nel 1983 dal Getty Museum.\nIl manoscritto della collezione Morgan.\nIl manoscritto della collezione Morgan, New York, \"Pierpont Morgan Library\", M.383, membranaceo, Venezia, inizio sec. XV, 277x195, I + 19 cc., \u00e8 cartulato con numeri arabi da 1 a 19 apposti sul margine superiore destro del recto di ogni carta; tuttavia il ms. occupava in origine le cc. 241-260 di una raccolta di trattatelli e opuscoli, cosicch\u00e9 la numerazione corrente deve essere stata apposta in un secondo momento.\nIl testo risulta scritto in bastarda italiana ed \u00e8 corredato da illustrazioni a penna. La c. 1r presenta un'ornamentazione consistente in una cornice rettangolare attorno al testo recante ai lati disegni di armi; il capolettera \u00e8 una \"F\" maiuscola calligrafica di motivo vegetale.\nIl ms. reca, a partire dalla c. 2v, illustrazioni su ogni pagina, per un totale di 124 figure. Ogni pagina ospita da un minimo di una a un massimo di quattro illustrazioni. Come anticipato, le illustrazioni sono realizzate a penna, con tratti in oro (corone e bende) e/o in argento (spade e lance). Con ogni probabilit\u00e0 \u00e8 possibile ricondurre i disegni a due diversi autori veneziani o veronesi della scuola dell'Altichiero.\nI disegni rappresentano tecniche d'armi mediante figure umane armate, isolate o accoppiate, a piedi o a cavallo; in due casi sono affiancate tre figure umane a piedi; in un'unica illustrazione sono rappresentate due figure umane che combattono in armatura.\nFatta eccezione per il prologo (cc. 1r-2r) il testo si presenta come una serie di glosse alle illustrazioni: ogni glossa commenta la figura sottostante e, di norma, a ogni illustrazione o coppia di illustrazioni corrisponde una sola glossa. In alcuni casi (si prendano, ad esempio, le cc. 12v e 14v) \u00e8 evidente come le illustrazioni siano state realizzate o abbozzate prima del testo, come \u00e8 possibile evincere dal fatto che la scrittura incornicia alcuni elementi sporgenti dell'immagine.\nOgni sezione di tecniche d'armi \u00e8 aperta dall'illustrazione di un \"magistro\" isolato (rappresentato da una figura umana armata e recante una corona dorata sul capo); generalmente il \"magistro\" \u00e8 seguito dai \"magistri remedy\" (identici nell'iconografia) che mostrano le tecniche contro altre figure umane denominate \"zugadori\" (prive di corona e segni di riconoscimento); le varianti delle tecniche sono illustrate dagli \"scolari\" (figure umane senza corona contrassegnate da una fascia dorata sotto il ginocchio); le contro-tecniche sono mostrate dai \"contrari\" (rappresentati con una corona dorata sul capo e una benda dorata sotto il ginocchio).\nIl codice apparteneva a una miscellanea manoscritta dello storico friulano Bernardo Maria De Rubeis (1687-1775); pass\u00f2 poi nella collezione del senatore veneziano Jacopo Soranzo (1686-1750) dove recava la segnatura MCCLXI, e, a partire dal 1780, si trov\u00f2 nella collezione dell'abate veneziano Matteo Luigi Canonici, acquistata nell'1836 dal reverendo londinese Walter Sneyd; nel 1862 il codice venne esposto al South Kensington Museum; nel 1903 fu venduto ad un certo Ellis (del quale Novati e altre fonti non riportano ulteriori notizie); nel 1908 pass\u00f2 nel possesso di Tammaro De Marinis; nel 1909 fu acquistato da John Pierpont Morgan.\nIl contenuto dell'Opera.\nIl Flos Duellatorum si distingue per affrontare una ampia variet\u00e0 di tipologie di combattimento, presenta infatti tecniche: a mani nude (abra\u00e7are); con la daga; con la spada; con daga e bastone; con la lancia (appiedato); con la spada in armatura; con la ascia da guerra in armatura; a cavallo con lancia; a cavallo con spada; corpo a corpo a cavallo; appiedato con lancia contro armati a cavallo; daga contro spada.\nNell'ambito attuale della pratica delle Arti Marziali Storiche Europee (HEMA - Scherma tradizionale), i manuali del Flos Duellatorum sono un punto di riferimento di fondamentale importanza, per i praticanti di ogni parte del mondo."}
{"id": "1198143", "revid": "110157", "url": "https://it.wikipedia.org/wiki?curid=1198143", "title": "Virsl\u012bga 1997", "text": "L'edizione 1997 della Virsl\u012bga fu la 6\u00aa del massimo campionato lettone di calcio dalla ritrovata indipendenza e la 23\u00aa con questa denominazione; vide la vittoria finale dello , giunto al suo sesto titolo.\nCapocannoniere del torneo fu Davit Chaladze (), con 25 reti.\nStagione.\nNovit\u00e0.\nLe retrocesse Skonto/Met\u0101ls R\u012bga e J\u016brnieks, oltre alla non iscritta Starts, dovevano essere sostituite dalle neopromosse Valmiera e Vecriga, ma mentre il Valmiera si iscrisse regolarmente il Vecriga rinunci\u00f2. Il suo posto fu preso dal Ventspils, club di nuova fondazione nato dalla fusione tra due squadre della 1. L\u012bga 1996: Venta e Nafta. Dato che il posto dello Starts non fu occupato il numero di squadre scese.\nAltra fusione ci fu tra il Vairogs e il Kolons (squadra anch'essa di 1. L\u012bga) per dar vita al Rezekne.\nFormula.\nLa formula del campionato cambi\u00f2 rispetto a quella delle due stagioni precedenti: vi presero parte nove squadre anzich\u00e9 dieci. Il campionato torn\u00f2 a disputarsi in un girone unico con una sola fase in cui le squadre si incontrarono in due turni di andata e uno di ritorno un totale di 24 incontri. Erano assegnati tre punti alla vittoria, un punto al pareggio e zero per la sconfitta.\nLa squadra ultima classificata retrocedeva in 1. L\u012bga."}
{"id": "1198147", "revid": "110157", "url": "https://it.wikipedia.org/wiki?curid=1198147", "title": "Virsl\u012bga 1998", "text": "L'edizione 1998 della Virsl\u012bga fu la 7\u00aa del massimo campionato lettone di calcio dalla ritrovata indipendenza e la 24\u00aa con questa denominazione; vide la vittoria finale dello Skonto R\u012bga, giunto al suo settimo titolo.\nCapocannoniere del torneo fu Viktors Dobrecovs (Liep\u0101jas Metalurgs), con 23 reti.\nStagione.\nNovit\u00e0.\nAlla fine della stagione precedente si registr\u00f2 il fallimento di due squadre: Universit\u0101te e Lokomot\u012bve Daugavpils; pertanto a completamento degli organici fu ripescato il R\u0113zekne. Inoltre si iscrisse regolarmente il Ranto-Miks che aveva vinto la 1. L\u012bga 1997 col nome di Ranto-AVV R\u012bga.\nFormula.\nCon la diminuzione del numero di club partecipanti (da 9 a 8) la formula fu leggermente modificata: le squadre si incontrarono in due turni di andata e due (anzich\u00e9 uno) di ritorno un totale di 28 incontri. Erano assegnati tre punti alla vittoria, un punto al pareggio e zero per la sconfitta.\nLa squadra ultima classificata retrocedeva in 1. L\u012bga."}
{"id": "1198148", "revid": "110157", "url": "https://it.wikipedia.org/wiki?curid=1198148", "title": "Virsl\u012bga 1999", "text": "L'edizione 1999 della Virsl\u012bga fu l'8\u00aa del massimo campionato lettone di calcio dalla ritrovata indipendenza e la 25\u00aa con questa denominazione; vide la vittoria finale dello Skonto R\u012bga, giunto al suo ottavo titolo.\nCapocannoniere del torneo fu Viktors Dobrecovs (Liep\u0101jas Metalurgs), con 22 reti.\nStagione.\nNovit\u00e0.\nPer problemi finanziari il LU-Daugava decise di scendere di categoria; la neo promossa Policijas si iscrisse regolarmente prendendo il posto del retrocesso Ranto-Miks. La federazione a completamento degli organici cre\u00f2 la squadra del FK Riga.\nFormula.\nLa formula rimase immutata: le 8 squadre si incontrarono in due turni di andata e due (anzich\u00e9 uno) di ritorno un totale di 28 incontri. Erano assegnati tre punti alla vittoria, un punto al pareggio e zero per la sconfitta.\nLa squadra ultima classificata retrocedeva in 1. L\u012bga."}
{"id": "1198151", "revid": "33689", "url": "https://it.wikipedia.org/wiki?curid=1198151", "title": "Signetics 2650", "text": "Il Signetics 2650, presentato nel 1975, \u00e8 uno dei primi microprocessori a 8 bit. Secondo il famoso libro di Adam Osborne \"An Introduction to Microprocessors Vol 2: Some Real Products\", era il microprocessore \"pi\u00f9 simile a un minicomputer\" tra quelli disponibili in quel periodo.\nStoria.\nVenne progettato da J. Kessler, proveniente dall'IBM in cui nel 1965 aveva progettato l'IBM 1130.\nIl produttore, Signetics, non era un esperto nei processori in tecnologia MOS molto complessi. Esso comunque produsse un'ottima scheda per sviluppare un proprio sistema hardware con il microprocessore 2650 chiamata \"Adaptable Board Computer\", a un prezzo ragionevole, cos\u00ec che il chip ebbe una discreta diffusione tra gli hobbisti, soprattutto in Australia.\nIl chip contiene 7 registri generici (\"general purpose\") a 8 bit, sebbene solo 4 sono visibili contemporaneamente in qualsiasi momento. Era anche limitato a uno spazio di indirizzamento a 15 bit, potendo indirizzare direttamente al massimo 32 kB di memoria, dal momento che il 16\u00ba bit dell'indirizzo indicava se usare o meno il metodo di indirizzamento indiretto, una caratteristica tipica dei minicomputer.\nAnche se c'erano parecchi metodi di indirizzamento supportati, la mancanza di un qualsiasi registro a 16 bit e lo spazio di indirizzamento a 15 bit ne ostacolarono una larga diffusione. Malgrado questo erano disponibili un sistema operativo, denominato \"2650 DOS\", un interprete BASIC e parecchi giochi sullo stile di Hunt the Wumpus. La maggior parte dei giochi era scritto in linguaggio assembly.\nIl chip fu usato in 2 gruppi di console giochi. Il primo gruppo usava oltre al 2650 il processore video 2636 Programmable Video Interface: la console 1292 Advanced Programmable Video System e la correlata Interton VC4000 appartenevano a questo gruppo, uscite in Germania rispettivamente nel 1976 e nel 1978. Il secondo gruppo di console era basata sul pi\u00f9 avanzato processore video Signetics 2637. Esso comprendeva l'Arcadia 2001, prodotta su licenza da Emerson e uscita nel 1981, che usava un Signetics 2650 a 3,58 MHz come CPU, e diverse altre console dal design simile distribuite in varie parti del mondo con nomi differenti: LeisureVision in Canada, Hanimex HMG2650, Schmidt TVG2000 e Telefever in Germania, Advision Home Arcade in Francia e Leonardo in Italia.\nFurono sviluppati almeno quattro videogiochi arcade commercializzati negli anni 1970 che usavano la CPU 2650: Atari QUIZ SHOW, Meadows Games 3D BOWLING, Meadows Games GYPSY JUGGLER e Cinematronics EMBARGO.\nIl processore era usato anche nel Signetics Instructor 50, che era un piccolo computer progettato per insegnare l'uso e la programmazione della CPU Signetics 2650.\nProduttori successivi.\nSignetics fu acquistata da Valvo, una societ\u00e0 che si occupava della produzione dei tubi a vuoto e, successivamente, entrambe furono acquistate da Philips Semiconductors, ora NXP, facente parte del gruppo Philips. Inizialmente distribuito ancora con il marchio Signetics, in un secondo tempo fu commercializzato solo come Philips MAB2650A.\nLa pi\u00f9 conosciuta copia sotto licenza del Signetics/Philips 2650 era il 2650-P-02 prodotto da Synertek.\nAltri produttori di copie sotto licenza del chip furono Harris e Intersil.\nVersioni.\nIl 2650B ha le seguenti modifiche e miglioramenti rispetto al 2650A:\nChip per le periferiche.\nIl 2650 era accompagnato da un completo set di chip periferici:\nParecchi di questi chip erano progettati in modo che potessero essere usati anche con altri microprocessori, per esempio il datasheet del 2672 suggeriva il suo utilizzo con un microcontroller Intel 8048.\nI discendenti dei chip di comunicazione seriali 2651/2661 sono ancora venduti dalla Philips nella serie SC26."}
{"id": "1198152", "revid": "110157", "url": "https://it.wikipedia.org/wiki?curid=1198152", "title": "Virsl\u012bga 2000", "text": "L'edizione 2000 della Virsl\u012bga fu la 9\u00aa del massimo campionato lettone di calcio dalla ritrovata indipendenza e la 26\u00aa con questa denominazione; vide la vittoria finale dello Skonto R\u012bga, giunto al suo nono titolo.\nCapocannoniere del torneo fu Vladimirs Ko\u013ces\u0146i\u010denko (Skonto R\u012bga), con 17 reti.\nStagione.\nNovit\u00e0.\nLa sola novit\u00e0 fu costituita dal ritorno in massima serie, dopo un solo anno, del LU-Daugava, che aveva vinto la 1. L\u012bga 1999; il LU-Daugava prese il posto del retrocesso R\u0113zekne.\nFormula.\nLa formula rimase immutata: le 8 squadre si incontrarono in due turni di andata e due di ritorno un totale di 28 incontri. Erano assegnati tre punti alla vittoria, un punto al pareggio e zero per la sconfitta.\nLa squadra ultima classificata retrocedeva in 1. L\u012bga."}
{"id": "1198153", "revid": "287204", "url": "https://it.wikipedia.org/wiki?curid=1198153", "title": "Virsl\u012bga 2001", "text": "L'edizione 2001 della Virsl\u012bga fu la 10\u00aa del massimo campionato lettone di calcio dalla ritrovata indipendenza e la 27\u00aa con questa denominazione; vide la vittoria finale dello Skonto R\u012bga, giunto al suo decimo titolo.\nCapocannoniere del torneo fu Mihails Miholaps (Skonto R\u012bga), con 24 reti.\nStagione.\nNovit\u00e0.\nLa retrocessa LU-Daugava si fuse con il Policijas per dar vita al PFK/Daugava. Dalla 1. L\u012bga 2000 fu promossa lo Zibens/Zemessardze.\nFormula.\nLa formula rimase immutata: le 8 squadre si incontrarono in due turni di andata e due di ritorno un totale di 28 incontri. Erano assegnati tre punti alla vittoria, un punto al pareggio e zero per la sconfitta.\nLa squadra ultima classificata retrocedeva in 1. L\u012bga."}
{"id": "1198161", "revid": "110157", "url": "https://it.wikipedia.org/wiki?curid=1198161", "title": "Virsl\u012bga 2002", "text": "L'edizione 2002 della Virsl\u012bga fu la 11\u00aa del massimo campionato lettone di calcio dalla ritrovata indipendenza e la 28\u00aa con questa denominazione; vide la vittoria finale dello Skonto R\u012bga, giunto al suo undicesimo titolo.\nCapocannoniere del torneo fu Mihails Miholaps (Skonto R\u012bga), con 23 reti.\nStagione.\nNovit\u00e0.\nL'unica novit\u00e0 fu l'iscrizione dell'Auda, vincitore della 1. L\u012bga 2001 al posto del retrocesso Zibens/Zemessardze.\nFormula.\nLa formula rimase immutata: le otto squadre si incontrarono in due turni di andata e due di ritorno un totale di 28 incontri. Erano assegnati tre punti alla vittoria, un punto al pareggio e zero per la sconfitta.\nLa squadra ultima classificata retrocedeva in 1. L\u012bga."}
{"id": "1198163", "revid": "110157", "url": "https://it.wikipedia.org/wiki?curid=1198163", "title": "Virsl\u012bga 2003", "text": "L'edizione 2003 della Virsl\u012bga fu la 12\u00aa del massimo campionato lettone di calcio dalla ritrovata indipendenza e la 29\u00aa con questa denominazione; vide la vittoria finale dello Skonto R\u012bga, giunto al suo dodicesimo titolo.\nStagione.\nNovit\u00e0.\nIl fallimento del PFK Daugava liber\u00f2 un posto che fu occupato dall'Auda, retrocesso sul campo nella scorsa stagione. Il Valmiera cambi\u00f2 nome in Gauja. Fu inoltre promosso l'RKB-Arma R\u012bga, vincitore della 1. L\u012bga 2002.\nFormula.\nLa formula rimase immutata: le 8 squadre si incontrarono in due turni di andata e due di ritorno un totale di 28 incontri. Erano assegnati tre punti alla vittoria, un punto al pareggio e zero per la sconfitta.\nLa squadra ultima classificata retrocedeva in 1. L\u012bga."}
{"id": "1198165", "revid": "110157", "url": "https://it.wikipedia.org/wiki?curid=1198165", "title": "Virsl\u012bga 2004", "text": "L'edizione 2004 della Virsl\u012bga fu la 13\u00aa del massimo campionato lettone di calcio dalla ritrovata indipendenza e la 30\u00aa con questa denominazione; vide la vittoria finale dello Skonto R\u012bga, giunto al suo tredicesimo titolo.\nStagione.\nNovit\u00e0.\nIl Gauja Valmiera, sesto nella scorsa stagione, rinunci\u00f2 all'iscrizione scendendo di categoria: il suo posto fu preso dal Ditton, terzo classificato nella 1. L\u012bga 2003. Il J\u016brmala, vincitore della 1. L\u012bga si iscrisse regolarmente prendendo il posto del neo retrocesso RKB-Arma.\nFormula.\nLa formula rimase immutata: le 8 squadre si incontrarono in due turni di andata e due di ritorno un totale di 28 incontri. Erano assegnati tre punti alla vittoria, un punto al pareggio e zero per la sconfitta.\nLa squadra ultima classificata retrocedeva in 1. L\u012bga, mentre per la prima volta furono introdotti i play-off: la penultima disputava uno spareggio (con gare di andata e ritorno) con la seconda classificata di 1. L\u012bga 2004."}
{"id": "1198173", "revid": "599013", "url": "https://it.wikipedia.org/wiki?curid=1198173", "title": "Brian Lopes", "text": "Carriera.\nLopes inizi\u00f2 a correre in BMX sin da bambino e divent\u00f2 professionista a soli diciassette anni.\nInizi\u00f2 a correre in mountain bike nel 1993 ed ha vinto finora nove titoli nel NORBA, il circuito nordamericano, cinque coppe del mondo UCI e tre campionati del mondo.\nNel 2005 ha pubblicato, con Lee McCormack, un libro intitolato \"Mastering mountain biking skills\", tradotto in quattro lingue."}
{"id": "1198174", "revid": "36426", "url": "https://it.wikipedia.org/wiki?curid=1198174", "title": "Chiesa di Santa Maria in Campidoglio", "text": ""}
{"id": "1198175", "revid": "287204", "url": "https://it.wikipedia.org/wiki?curid=1198175", "title": "Virsl\u012bga 2005", "text": "L'edizione 2005 della Virsl\u012bga fu la 14\u00aa del massimo campionato lettone di calcio dalla ritrovata indipendenza e la 31\u00aa con questa denominazione; vide la vittoria finale dello Metalurgs, giunto al suo primo titolo, interrompendo, cos\u00ec, la serie di 13 (14 se si considera anche l'ultimo campionato sovietico lettone) vittorie consecutive dello Skonto.\nPer la prima volta il torneo fu anche conosciuto come LMT Virsl\u012bga, per via della sponsorizzazione della Latvijas Mobilais Telefons, locale compagnia telefonica.\nCapocannoniere del torneo fu Igors S\u013cesar\u010duks (Venta/Ventspils), con 18 reti.\nStagione.\nNovit\u00e0.\nL'indisponibilit\u00e0 dello Zibens/Zemessardze (squadra prima tra quelle non riserve di 1. L\u012bga) ad iscriversi port\u00f2 ad una carenza nell'organico, con il solo Venta promosso al posto delle retrocesse Auda Riga e Ditton. Ci\u00f2 spinse la Federazione a fondare un nuovo club, l'Olimps Riga, formato prelevando gli Under-23 delle squadre riserve di Skonto, del Metalurgs Liepaja e del Ventspils, che per altro erano le prime tre classificate della 1. L\u012bga 2004. Viceversa il Venta, vincitore dei play-off, prese regolarmente il via al posto del Ditton.\nFormula.\nLa formula rimase immutata: le 8 squadre si incontrarono in due turni di andata e due di ritorno un totale di 28 incontri. Erano assegnati tre punti alla vittoria, un punto al pareggio e zero per la sconfitta.\nLa squadra ultima classificata retrocedeva in 1. L\u012bga, mentre la penultima disputava uno spareggio (in gara unica) con la seconda classificata di 1. L\u012bga."}
{"id": "1198177", "revid": "287204", "url": "https://it.wikipedia.org/wiki?curid=1198177", "title": "Virsl\u012bga 2006", "text": "L'edizione 2006 della Virsl\u012bga fu la 15\u00aa del massimo campionato lettone di calcio dalla ritrovata indipendenza e la 32\u00aa con questa denominazione; vide la vittoria finale dello Ventspils, giunto al suo primo titolo.\nCapocannoniere del torneo fu Mihails Miholaps (Skonto R\u012bga), con 15 reti.\nStagione.\nNovit\u00e0.\nLe retrocesse Olimps R\u012bga e Venta furono sostituite dalle neopromosse Di\u017evanagi R\u0113zekne (che fin\u00ec terzo in 1. L\u012bga 2005, ma primo tra le squadre che non erano formazioni riserve) e Ditton (vincitore dei play-off).\nFormula.\nIl campionato era formato da 8 squadre che si incontrarono in due gironi di andata e due di ritorno, per un totale di 28 turni. Erano previsti tre punti per la vittoria, uno per il pareggio e zero per la sconfitta.\nL'ultima classificata retrocedeva direttamente in 1. L\u012bga, mentre la penultima effettuava un play-off di salvezza/promozione con la seconda classificata della 1. L\u012bga 2006 con gare di andata e ritorno."}
{"id": "1198178", "revid": "339392", "url": "https://it.wikipedia.org/wiki?curid=1198178", "title": "FC Ditton", "text": ""}
{"id": "1198179", "revid": "486946", "url": "https://it.wikipedia.org/wiki?curid=1198179", "title": "JFK Olimps", "text": ""}
{"id": "1198193", "revid": "125780823", "url": "https://it.wikipedia.org/wiki?curid=1198193", "title": "Romi Park", "text": "Ha studiato al Toho Gakuen College of Drama and Music e successivamente ha proseguito gli studi in Corea del Sud. Romi Park \u00e8 nota soprattutto per il doppiaggio di anime, in particolare \u00e8 nota per aver doppiato Hange Zoe ne \"L'Attacco dei Giganti\" ed Edward Elric in entrambi gli adattamenti animati di \"Fullmetal Alchemist.\""}
{"id": "1198195", "revid": "287204", "url": "https://it.wikipedia.org/wiki?curid=1198195", "title": "Peasants, Pigs &amp; Astronauts", "text": "Peasants, Pigs &amp; Astronauts \u00e8 il secondo album dei Kula Shaker, uscito il 5 marzo 1999."}
{"id": "1198198", "revid": "133248", "url": "https://it.wikipedia.org/wiki?curid=1198198", "title": "Love'Em and Leave'Em", "text": ""}
{"id": "1198200", "revid": "1005847", "url": "https://it.wikipedia.org/wiki?curid=1198200", "title": "Elezioni parlamentari in Serbia del 2007", "text": "Le elezioni parlamentari in Serbia del 2007 si sono tenute il 21 gennaio. Esse hanno visto la vittoria del Partito Radicale Serbo; a seguito delle consultazioni, Primo ministro \u00e8 stato confermato Vojislav Ko\u0161tunica, leader del Partito Democratico di Serbia."}
{"id": "1198201", "revid": "110157", "url": "https://it.wikipedia.org/wiki?curid=1198201", "title": "Basilica di Santa Maria in Campidoglio", "text": "La basilica di Santa Maria in Campidoglio (in tedesco: \"Basilika Sankt Maria im Kapitol\") \u00e8 una delle pi\u00f9 interessanti tra le dodici chiese romaniche di Colonia, in Germania.\nPer secoli fu la chiesa pi\u00f9 importante della citt\u00e0 dopo il duomo e nel 1965 \u00e8 stata insignita del titolo di basilica minore.\nStoria.\nLa chiesa venne eretta nel 690 sulle fondazioni del \"Tempio della Triade Capitolina\" (da cui il nome attuale), e nel 717 Plectrude vi fond\u00f2 un monastero femminile, passato nell'XI secolo all'Ordine Nobili Dame di Santa Maria in Campidoglio.\nNel 1040 la chiesa venne ricostruita su iniziativa dell'arcivescovo di Colonia Ermanno II e di sua sorella, la badessa Ida. Fu uno dei cantieri pi\u00f9 importanti dell'epoca ottoniana e venne consacrata nel 1049 da Bruno von Worms, neoeletto Papa Leone IX. Tuttavia la sua costruzione continu\u00f2 fino al 1065, cui prese parte anche l'Imperatore Enrico III il Nero. Anticamente la chiesa presentava anche un \"westwerk\" con due torri scalari, ma in seguito alla distruzione nel XVIII secolo non venne mai ricostruito.\nVenne parzialmente distrutta durante la seconda guerra mondiale e ricostruita in seguito secondo l'aspetto dell'XI secolo. I lavori di restauro continuarono fino al 1979.\nDescrizione.\nArchitettura.\nL'interno, preceduto da nartece, si presenta a pianta a croce latina trilobata, diviso a tre navate da regolari arcate su pilastri dai capitelli cubici. Il presbiterio e il transetto sono chiusi, inconsuetamente per l'epoca, da tre maestose absidi gemelle a due ordini di arcate su colonne e cinte da un deambulatorio. Quest'ultimo \u00e8 impostato come prosecuzione delle navate laterali, gi\u00e0 coperte da volte a crociera, anticipando le caratteristiche dello stile romanico.\nLa razionalit\u00e0 della pianta garantisce equilibrio e grandiosit\u00e0.\nOpere d'arte.\nAll'interno si conservano importanti opere d'arte:\nOrgano a canne.\nSullo jub\u00e9, che divide la navata centrale dal capocroce, si trova l'organo a canne, costruito nel 1991 dalla ditta organaria Johannes Klais Orgelbau. Lo strumento ha 35 registri su tre manuali e pedale."}
{"id": "1198206", "revid": "1546938", "url": "https://it.wikipedia.org/wiki?curid=1198206", "title": "Legislature della Repubblica di San Marino", "text": "Le legislature della Repubblica di San Marino dal 1906 ad oggi, inclusa la corrente, sono state ventinove. Per legislatura si intende il periodo in cui rimangono in carica i componenti del Consiglio Grande e Generale a seguito di elezioni politiche ed \u00e8 pari a cinque anni.\nDal 1906 al 1920 una legislatura durava tre anni con il rinnovo di un terzo del Consiglio Grande e Generale; dal 1920 al 1926 la durata era pari a quattro anni e coincideva col rinnovo totale del Consiglio Grande e Generale (chiamato durante il fascismo Consiglio Principe e Sovrano)."}
{"id": "1198207", "revid": "36426", "url": "https://it.wikipedia.org/wiki?curid=1198207", "title": "Chiesa abbaziale di San Michele", "text": ""}
{"id": "1198214", "revid": "44638", "url": "https://it.wikipedia.org/wiki?curid=1198214", "title": "Il Visconte di Bragelone", "text": ""}
{"id": "1198216", "revid": "27723", "url": "https://it.wikipedia.org/wiki?curid=1198216", "title": "Ettopascal", "text": ""}
{"id": "1198218", "revid": "1318658", "url": "https://it.wikipedia.org/wiki?curid=1198218", "title": "Miniera di sale di Wieliczka", "text": "La miniera di Wieliczka \u00e8 situata nella citt\u00e0 di Wieliczka, nell'Area metropolitana di Cracovia, in Polonia. \u00c8 stata utilizzata per l'estrazione del sale dal XIII secolo al 1996. \u00c8 una delle pi\u00f9 antiche miniere di sale al mondo; la pi\u00f9 antica si trova a Bochnia, sempre in Polonia, a 20 km da Wieliczka.\nLa miniera raggiunge una profondit\u00e0 di 327,1 metri e presenta gallerie e cunicoli per un'estensione totale di 287\u00a0km.\nLa miniera di sale di Wieliczka ha 3,5\u00a0km disponibili per le visite turistiche (meno dell'1% della lunghezza totale delle gallerie), che includono statue di figure storiche e religiose, tutte scolpite dai minatori direttamente nel sale. Anche i cristalli dei candelieri sono stati forgiati nel sale. La miniera presenta anche stanze decorate, cappelle e laghi sotterranei, e mostra la storia della miniera. Quella di Wieliczka \u00e8 comunemente detta \"la cattedrale di sale sotterranea della Polonia\", ed \u00e8 visitata ogni anno da circa 800.000 persone.\nStoria.\nLa miniera era uno dei siti della \u017bupy krakowskie, la grande azienda di fondazione reale che gestiva l'estrazione e la lavorazione del sale.\nNel corso dei secoli, molte personalit\u00e0 hanno visitato queste miniere, tra cui Nicol\u00f2 Copernico, Johann Wolfgang von Goethe, Alexander von Humboldt, Dmitrij Mendeleev, Boles\u0142aw Prus, Fr\u00e9d\u00e9ric Chopin, Ignacy Paderewski, Robert Baden-Powell, Jacob Bronowski (che gir\u00f2 alcune scene di \"The Ascent of Man\" nella miniera), Karol Wojty\u0142a (futuro Papa Giovanni Paolo II), l'ex Presidente degli Stati Uniti d'America Bill Clinton, e altre teste coronate.\nDurante la seconda guerra mondiale, la miniera fu utilizzata dalle truppe di occupazione tedesche per impianti di produzione bellici.\nNel 1978 la miniera di sale di Wieliczka \u00e8 stata iscritta nella lista dell'UNESCO dei Patrimoni dell'umanit\u00e0, mentre nel 2013 il sito \u00e8 stato allargato alla Miniera di sale di Bochnia."}
{"id": "1198220", "revid": "27723", "url": "https://it.wikipedia.org/wiki?curid=1198220", "title": "HPa", "text": ""}
{"id": "1198225", "revid": "73843", "url": "https://it.wikipedia.org/wiki?curid=1198225", "title": "Quintupla doppia", "text": "Quintupla doppia \u00e8 un termine che nella pallacanestro definisce il raggiungimento da parte di un singolo giocatore in una partita della doppia cifra in tutte le statistiche: ad esempio 10 punti, 10 rimbalzi, 10 assist, 10 stoppate, 10 palle rubate.\nQuintuple doppie nella storia.\nSi tratta di un'eventualit\u00e0 molto rara e difficile da ottenere. Il primo caso registrato nella storia della pallacanestro \u00e8 la quintupla doppia di Tamika Catchings in una gara liceale femminile disputata nel 1997, nella quale mise a segno 25 punti, 18 rimbalzi, 11 assist, 10 recuperi e 10 stoppate.\nLa seconda quintupla doppia di cui ci sia testimonianza fu a opera di Alex Montgomery della Lincoln High School di Tacoma: 27 punti, 22 rimbalzi, 10 assist, 10 palle rubate e 10 stoppate, in una partita nel gennaio 2007.\nAimee Oertner, della Northern Lehigh High School di Slatington, mise a referto 26 punti, 20 rimbalzi, 10 assist, 10 recuperi e 11 stoppate il 7 gennaio 2012.\nStatistiche non ufficiali.\nSi dice che Wilt Chamberlain abbia fatto registrare una quintupla doppia il 18 marzo 1968 con 53 punti, 32 rimbalzi, 14 assist, 24 stoppate e 11 recuperi. Tuttavia, in quell'epoca la NBA non registrava in modo ufficiale i dati relativi alle palle rubate n\u00e9 alle stoppate: questi numeri di Chamberlain furono infatti approssimati dal reporter e statistico della squadra Harvey Pollack che assistette alla partita. La NBA non accetta questi dati come ufficiali: si noti, ad esempio, che il record di stoppate in gara singola appartiene a Elmore Smith, il quale in una partita del 1974 blocc\u00f2 17 tiri avversari, ben 7 di meno delle stoppate che, secondo Pollack, Chamberlain avrebbe realizzato in quella gara."}
{"id": "1198226", "revid": "671029", "url": "https://it.wikipedia.org/wiki?curid=1198226", "title": "Oberto II Pallavicino", "text": "Biografia.\nFiglio di Guglielmo Pallavicino e della contessa Solusta Platoni (Signora del Monte Sidolo). Egli, guercio, sembra perse un occhio da neonato quando un gallo glielo cav\u00f2 in culla; l'occhio superstite invece era nero.\nVicario imperiale e sostenitore di Federico II e della parte ghibellina, a partire dal 1234 appoggi\u00f2 l'imperatore contro il papa Gregorio IX e i Comuni, la cui espansione (in Val Padana, in Liguria, nella Toscana settentrionale) minacciava i vasti possessi dei Pallavicino.Dal 1250, sottomise le citt\u00e0 di Parma, Cremona, Piacenza, Pavia, e Brescia.\nSe inizialmente ne era amico, egli combatt\u00e9 Ezzelino III da Romano, Oberto si un\u00ec ai guelfi e prese parte alla grande vittoria della Lega Lombarda contro Ezzelino nella battaglia di Cassano (1259). Per questo, fu ricompensato dalle citt\u00e0 di Milano, Como, Lodi, Novara, Tortona, e Alessandria.\nQuando Carlo d'Angi\u00f2 invase la Lombardia, Oberto combatt\u00e9 ancora insieme ai ghibellini, ma fu pi\u00f9 volte sconfitto .\nDiscendenza.\nUberto spos\u00f2 in prime nozze Beatrice della Gherardesca di Pisa, che venne ripudiata perch\u00e9 sterile. In seconde nozze spos\u00f2 Sofia di Enrico da Egna, forse parente di Ezzelino III da Romano, dalla quale ebbe cinque figli:"}
{"id": "1198228", "revid": "115580415", "url": "https://it.wikipedia.org/wiki?curid=1198228", "title": "3-fosfoshikimato 1-carbossiviniltransferasi", "text": "La 3-fosfoshikimato 1-carbossiviniltransferasi (o EPSPS) \u00e8 un enzima appartenente alla classe delle transferasi che catalizza la reazione di condensazione tra il fosfoenolpiruvato e lo shikimato-3-fosfato all'interno della biosintesi degli aminoacidi aromatici (fenilalanina, tirosina e triptofano) nel cloroplasto. Nel dettaglio, la reazione catalizzata \u00e8 la seguente:\nQuesto enzima riveste una grande importanza in agronomia dal momento che il glifosate, un potente diserbante totale non selettivo, ne \u00e8 inibitore competitivo: questo significa che la molecola riesce dunque ad uccidere qualunque individuo vegetale, comprese le erbe infestanti pi\u00f9 resistenti, inibendo l'enzima e l'intera fotosintesi clorofilliana del vegetale. A tale riguardo, sono stati svolti studi di ingegneria genetica volti alla realizzazione di linee geneticamente modificate per resistere al trattamento con glifosato, attraverso una sovrapproduzione di enzima che ne controbilanci l'inibizione. In tal modo il trattamento con la molecola diventerebbe specifico solo per le erbe infestanti. \nUn altro approccio \u00e8 di modificare la struttura dell'enzima. Per esempio, l'analogo enzima prodotto dal batterio \"Agrobacterium tumefaciens\" (ceppo CP4) \u00e8 immune dall'inibizione del glifosato, in quanto la molecola ha una affinit\u00e0 nettamente maggiore per l'enzima vegetale: per questo motivo il gene batterico corrispondente viene usato da Monsanto per creare piante transgeniche resistenti al glifosato (dette \"Roundup ready\")."}
{"id": "1198232", "revid": "1718925", "url": "https://it.wikipedia.org/wiki?curid=1198232", "title": "Fert\u0151d", "text": "Fert\u0151d \u00e8 una citt\u00e0 dell'Ungheria nord-occidentale nata dalla unione nel 1950 dei paesi di Esterh\u00e1za e S\u00fctt\u00f6r.\nSi trova nella provincia di Gy\u0151r-Moson-Sopron al confine con l'Austria, pochi chilometri a sud del Lago di Neusiedl.\nEconomia.\nTurismo.\nLe principali attrattive della citt\u00e0 sono:\nAmministrazione.\nGemellaggi.\nFert\u0151d \u00e8 gemellata con:"}
{"id": "1198233", "revid": "339392", "url": "https://it.wikipedia.org/wiki?curid=1198233", "title": "CO.RE.IS", "text": ""}
{"id": "1198234", "revid": "110157", "url": "https://it.wikipedia.org/wiki?curid=1198234", "title": "Ardatov (Mordovia)", "text": "Ardatov \u00e8 una cittadina della Repubblica di Mordovia, Russia. \u00c8 collocata sulle rive del fiume Alatyr' a circa 114\u00a0km a nord-est della capitale, Saransk.\nArdatov viene menzionata la prima volta come villaggio con il nome di Ardatovo (russo \u0410\u0440\u0434\u0430\u0301\u0442\u043e\u0432\u043e) nel 1671. \u00c8 stato istituito come paese mordvino nel 1780.\nSociet\u00e0.\nEvoluzione demografica.\nNel 1959 la popolazione raggiungeva i circa 8.400 abitanti, sotto il regime sovietico; all'ultimo censimento, avvenuto nel 2002 si stimano 9.587 abitanti.\nAmministrazione.\nArdatov \u00e8 capoluogo dell'Ardatovskij raion. La citt\u00e0 ha lo stesso fuso orario di Mosca. Il suo codice nel registro OKATO \u00e8 89203501."}
{"id": "1198236", "revid": "663330", "url": "https://it.wikipedia.org/wiki?curid=1198236", "title": "Natascha McElhone", "text": "Biografia.\nFiglia di giornalisti irlandesi (McElhone \u00e8 il cognome della madre), laureata presso la London Academy of Music and Dramatic Art, inizia a recitare in teatro in pi\u00e8ce teatrali come \"Il giardino dei ciliegi\" e \"Riccardo III\". Lavora anche in alcune produzioni televisive, ma \u00e8 in teatro che viene notata dal regista James Ivory che la scrittura per la parte di Fran\u00e7oise Gilot nel suo film del 1996 \"Surviving Picasso\".\nNel 1998 recita nel film \"The Truman Show\" con Jim Carrey e in \"Ronin\" con Robert De Niro. Nel 2000 recita in \"Pene d'amor perdute\" di Kenneth Branagh, mentre nel 2002 prende parte ai film \"Killing Me Softly - Uccidimi dolcemente\", \"Laurel Canyon\" e \"Solaris\" di Steven Soderbergh con George Clooney.\nNegli ultimi anni \u00e8 stata molto attiva in campo televisivo: dal 2007 al 2014 ha interpretato Karen nella serie TV \"Californication\"; successivamente ha preso parte alla serie ABC \"Designated Survivor\", dove interpreta Alex Kirkman, moglie del protagonista.\nVita privata.\n\u00c8 vedova del chirurgo plastico Martin Hirigoyen Kelly, da cui ha avuto i figli Theodore (2000), Otis (2003) e Rex (2008). Il marito \u00e8 morto a causa di una cardiomiopatia dilatativa il 20 maggio del 2008.\nDoppiatrici italiane.\nNelle versioni in italiano delle sue opere, Natascha McElhone \u00e8 stata doppiata da:"}
{"id": "1198238", "revid": "4711", "url": "https://it.wikipedia.org/wiki?curid=1198238", "title": "Nazionale di calcio della Serbia e Montenegro", "text": ""}
{"id": "1198253", "revid": "6923", "url": "https://it.wikipedia.org/wiki?curid=1198253", "title": "Regno indo-greco", "text": "Il Regno indo-greco (talvolta Regno greco-indiano) si estese su varie zone collocate a nord e a nord-ovest del subcontinente indiano tra il 180 a.C. e il 10 d.C., venendo governato da una successione di pi\u00f9 di trenta sovrani elleni ed ellenistici, spesso in contrasto tra di loro.\nIl regno ebbe origine dall'invasione dell'India da parte del sovrano del Regno greco-battriano Demetrio I, nel 180 a.C., che port\u00f2 alla creazione di un'entit\u00e0 statale che si separ\u00f2 infine dall'originario regno, centrato in Battria (il moderno Afghanistan settentrionale). Il regno ebbe numerose capitali, anche contemporanee l'un l'altra, in considerazione del fatto che sotto il nome di Regno indo-greco si riuniscono diverse linee dinastiche; una delle prime capitali fu Taxila, nel Pakistan settentrionale, mentre altre dinastie ebbero la propria sede a Pushkalavati e Sagala (la pi\u00f9 vasta capitale) e, secondo quanto scritto da Claudio Tolomeo nella sua \"Geografia\" e quanto deducibile dai nomi degli ultimi sovrani, la citt\u00e0 di \"Theophila\" nel sud fu ad un certo punto una sede regale o quantomeno satrapale.\nDurante i due secoli di governo indo-greco, i sovrani combinarono le lingue e i simboli greci e indiani, come visibile sulla loro monetazione, operando una commistione di pratiche religiose greche, induiste e buddiste, come diviene chiaro esaminando i resti delle loro citt\u00e0. La cultura indo-greca raggiunse un elevato grado di sincretismo, il cui influsso \u00e8 sentito ancor oggi, specialmente attraverso la diffusione dell'arte greco-buddhista.\nGli indo-greci terminarono di essere un'entit\u00e0 politica indipendente intorno all'anno 10, a seguito delle invasioni degli indo-sciti, sebbene sia plausibile ritenere che enclavi di popolazioni greche rimasero per secoli sotto le dominazioni indo-sasanidi e dell'Impero Kushan.\nStoria.\nOrigini.\nPrime presenze greche in India.\nNel 326 a.C. Alessandro Magno conquist\u00f2 la parte nord-occidentale del subcontinente indiano, fino al fiume \"Hypasis\", fondando satrapie e diverse citt\u00e0, come Alessandria Bucefala, finch\u00e9 le sue truppe si rifiutarono di avanzare ulteriormente a oriente. Le satrapie indiane del Punjab vennero lasciate ai re Poro e Taxile, cui vennero rinnovate col trattato di Triparadiso del 321 a.C., mentre le truppe greche di stanza in queste satrapie vennero poste sotto il comando del generale Eudemo. Dopo il 321 a.C. Eudemo rovesci\u00f2 Taxile e regn\u00f2 fino al 316 a.C., quando lasci\u00f2 l'India. Un altro generale di Alessandro govern\u00f2 l'India, Peitone, finch\u00e9 non part\u00ec per Babilonia nel 316 a.C. Un ultimo generale, Sofite, potrebbe aver regnato nel Punjab settentrionale fino al 294 a.C. circa.\nSecondo fonti indiane, truppe greche (\"yavana\") sostennero Chandragupta Maurya nel rovesciare della dinastia Nanda e nella formazione dell'Impero Maurya. A partire dal 312 a.C. circa, Chandragupta aveva raccolto sotto il proprio dominio vasti territori dell'India nord-occidentale.\nNel 303 a.C. Seleuco I port\u00f2 un esercito fino all'Indo, dove incontr\u00f2 Chandragupta: il confronto termin\u00f2 con un trattato di pace e un \"accordo per matrimoni misti\" (epigamia), o un matrimonio dinastico o un accordo per matrimoni tra indiani e greci; secondo questo trattato, Seleuco cedette i propri territori nordorientali, forse fino ad Arachosia, a Chandragupta, in cambio di 500 elefanti da guerra, che giocarono un ruolo fondamentale nella battaglia di Ipso:\nVenne anche deciso di inviare diversi greci, tra cui lo storico Megastene e Deimaco e Dionisio, a vivere alla corte maruyana; le due corti continuarono a scambiarsi doni.\nPare che le popolazioni greche siano rimaste nella parte nord-occidentale del subcontinente indiano durante la dinastia maurya. Il nipote di Chandragupta, Ashoka, si convert\u00ec al buddismo e fece professione di fede negli editti di Ashoka, che vennero incisi nella pietra; alcuni di essi sono scritti in greco e riferiscono che le popolazioni greche del suo reame si erano anche loro convertite al buddismo:\nNei suoi editti Ashoka afferma di aver inviato emissari buddisti ai sovrani greci, fino al Mediterraneo (editto numero 13) e di aver promosso lo sviluppo della produzione di erbe officinali nei loro territori, per il bene delle persone e degli animali (editto numero 2).\nI Greci d'India sembrano aver giocato un ruolo attivo nella diffusione del buddismo, tanto che alcuni degli emissari di Ashoka, come Dharmaraksita, sono descritti dalle fonti in pali come importanti monaci buddisti greci (\"yona\") attivi nel proselitismo. Si ritiene anche che i Greci contribuirono alla scultura dei pilastri di Ashoka.\nAncora nel 206 a.C. il re seleucide Antioco III condusse un esercito in India, dove ricevette elefanti da guerra e altri doni dal re Sofagaseno:\nDominio greco in Battria e ascesa degli Shunga.\nAlessandro Magno aveva fondato numerose citt\u00e0 anche nella vicina Battria, come Alessandria sull'Oxus (moderna Ai-Khanum) e Alessandria del Caucaso (la medioevale Kapisa, la moderna Bagram). Dopo la morte di Alessandro nel 323 a.C., la Battria fu controllata da Seleuco I Nicator, che fond\u00f2 l'Impero seleucide; il Regno greco-battriano fu fondato da Diodoto I, satrapo di Battria, che proclam\u00f2 l'indipendenza dall'Impero seleucide intorno al 250 a.C. A seconda delle ricostruzioni, l'indipendenza sarebbe avvenuta nel tra il 255 e il 246 a.C.; la prima ipotesi spiegherebbe la scarsa coniazione battriana del sovrano seleucide Antioco II con un'indipendenza avvenuta molto presto durante il suo regno, mentre la datazione pi\u00f9 bassa collegherebbe la secessione battriana allo scoppio della Terza guerra siriaca, un conflitto catastrofico per i Seleucidi.\nIl nuovo regno, altamente urbanizzato e considerato uno dei pi\u00f9 ricchi d'Oriente, divenne pi\u00f9 potente e si espanse verso Oriente e Occidente:\nI Greco-battriani mantennero una cultura di forte impronta ellenistica in prossimit\u00e0 dell'India durante l'Impero Maurya, come chiaramente visibile negli scavi archeologici di Ai-Khanoum. Quando l'Impero Maurya fu rovesciato dai Sunga, i Greco-battriani ebbero l'occasione di espandersi in India, formando il Regno indo-greco.\nIn India, la dinastia Maurya venne rovesciata attorno al 185 a.C., quando Pusyamitra Shunga, comandante in capo delle forze imperiali maurya e bramino, assassin\u00f2 l'ultimo imperatore maurya, Brhadrata. Una volta salito al trono, Pusyamitra Sunga fond\u00f2 l'Impero Shunga, che giunse a controllare il Punjab.\nFonti buddiste come l\"'Asokavadana\" riferiscono che Pusyamitra era ostile ai buddisti e che perseguit\u00f2 la loro fede. Un gran numero di monasteri buddisti (\"vihara\") sarebbero stati convertiti in templi induisti, in luoghi come N\u0101land\u0101, Bodhgaya, Sarnath o Mathura. Sebbene sia stato dimostrato che all'epoca induismo e buddismo erano in competizione, e che i Sunga favorivano il primo, studiosi moderni rigettano le notizie di persecuzione sunga come un'esagerazione delle fonti buddiste.\nFondazione del Regno.\nRicostruzione della conquista greca.\nIl re greco-battriano Demetrio I, figlio di Eutidemo I, invase l'India da nord-ovest intorno al 180 a.C., guidando le proprie truppe attraverso l'Hindu Kush. L'invasione greca sembra essere avanzata fino alla capitale di Pataliputra, per poi arretrare e consolidarsi nell'India nord-occidentale. Apollodoto, pare un parente di Demetrio, guid\u00f2 l'invasione verso meridione, mentre Menandro, uno dei generali di Demetrio, diresse la penetrazione verso oriente. Per le sue conquiste, Demetrio ricevette l'appellativo \u03b1\u03bd\u03b9\u03ba\u03b7\u03c4\u03bf\u03c2 (\"aniketos\"), \"l'invincibile\", un titolo mai assunto da alcun re prima di lui.\nLa campagna di invasione greca \u00e8 ricostruibile in base alle monete e alle prove architettoniche; le fonti letterarie sono sia greche, Strabone e Marco Giuniano Giustino, sia sanscrite, con citazioni presenti nei lavori di Pata\u00f1jali e K\u0101lid\u0101sa e nella \"Yuga Purana\"\nFonti greco-romane.\nI Greco-Battriani, dopo aver attraversato l'Hindu Kush, tentarono prima di rioccupare l'area di Arachosia, dove le popolazioni greche avevano vissuto sin dalla concessione di quel territorio a Chandragupta Maurya da parte di Seleuco I: Isidoro di Charax descrive le citt\u00e0 greche della zona, una delle quali \u00e8 chiamata \"Demetrias\", probabilmente in onore del conquistatore Demetrio I.\nSecondo Strabone, l'avanzata greca raggiunse temporaneamente la capitale dei Sunga, Pataliputra (moderna Patna), nell'India orientale:\nLo storico greco del I secolo a.C. Apollodoro di Artemita afferma, citato da Strabone, che sotto la guida di Demetrio I e di Menandro i Greco-Battriani conquistarono l'India occupando un territorio pi\u00f9 vasto di quello vinto dai Macedoni di Alessandro Magno, in quanto si estendeva oltre l'Hypanis verso l'Himalaya:\nAnche lo storico romano Giustino menziona le conquiste indo-greche, descrivendo Demetrio come il \"Rex Indorum\" (\"Re degli Indiani\") e spiega poi che dopo averlo sconfitto, Eucratide a sua volta \"Indiam in potestatem redegit\" (\"mise l'India in proprio potere\"):\nGiustino cita anche Apollodoto e Menandro come re degli Indiani:\nLe fonti greche e indiane tendono a suggerire che i Greci avanzarono fino a Pataliputra, dove vennero obbligati a ritirarsi a seguito del colpo di Stato operato da Eucratide in Battria, intorno al 170 a.C., e suggeriscono un periodo di occupazione di circa otto anni. In alternativa, Menandro potrebbe aver semplicemente accompagnato i re indiani in un attacco gi\u00f9 per il Ganga, in quanto il territorio indo-greco \u00e8 stato confermato solo dalla valle di Kabul fino al Punjab\nA sud, i Greci occuparono le aree del Sindh e del Gujarat fino alla regione del Surat, \"Saraostus\" in greco, nei pressi di Bombay, inclusa il porto strategico di Barigaza (Bharuch), come affermato da diversi scrittori e come evidente da monete databili al re indo-greco Apollodoto I.\nNel \"Periplo del Mar Eritreo\" (I secolo) vengono descritte numerose costruzioni e fortificazioni greche a Barigaza, sebbene vengano erroneamente attribuite ad Alessandro, e viene testimoniata la circolazione di monete indo-greche nella regione:\nDalle fonti antiche \u00e8 ricavabile una lista di province, satrapie o semplici designazioni regionali, e citt\u00e0 greche dei territori del Regno indo-greco possono essere riconosciute, dal bacino dell'Indo all'alta valle del Gange:\nFonti indiane.\nDiverse fonti indiane descrivono attacchi degli \"Yavana\" contro Mathura, Panchala, Saketa, e Pataliputra: il termine \"Yavana\" \u00e8 ritenuto una traslitterazione di \"Ioni\" ed \u00e8 stato accertato che veniva usato per indicare i greci ellenistici, ma potrebbe essere stato usato anche per altri stranieri, in particolare negli ultimi secoli.\nPata\u00f1jali, un grammatico e un commentatore di P\u0101\u1e47ini vissuto nel 150 a.C. circa, descrive nel \"Mahabhasya\" delle invasioni, per due volte utilizzando il tempo imperfetto della lingua sanscrita, indicazione di un evento recente:\nL\"Anushasanaparava\" del Mah\u0101bh\u0101rata afferma che il paese di Mathura, il cuore dell'India, era sotto il controllo comune degli \"Yavana\" e dei Kambojas. Il \"Vayupurana\" afferma che Mathura fu governata da sovrani greci per 82 anni. Racconti di battaglie tra Greci e Sunga in India centrale sono contenuti anche nel \"Malavikagnimitram\", un'opera di K\u0101lid\u0101sa che racconta dell'incontro tra le forze greche e Vasumitra, nipote di Pusyamitra Sunga, durante il regno di quest'ultimo.\nAnche il testo braminico dello \"Yuga Purana\", che descrive gli eventi storici dell'India sotto forma di una profezia, racconta degli attacchi degli Indo-Greci contro la capitale Pataliputra, una magnifica citt\u00e0 con 570 torri e 64 porte, secondo Megastene, e descrive la distruzione definitiva delle mura della citt\u00e0:\nSecondo lo \"Yuga Purana\", segu\u00ec una situazione di completi disordini sociali, in cui gli Yavana governarono e si unirono al popolo, e le posizioni dei Bramini e dei Sudra vennero invertite:\nSono note molte raffigurazioni di Greci nell'India centrale, risalenti al II-I secolo a.C., come i soldati greci a Bharhut o un fregio a Sanchi che raffigura stranieri di aspetto greco che onorano la stupa di Sanchi con doni, preghiere e musica: vestono il \"chlamys\" sopra un corto chitone senza pantaloni, ed indossano sandali con allacciatura alta; sono senza barba con capelli ricci e corti e fasce allacciate in testa, mentre due uomini indossano dei cappelli di tipo pilo; suonano differenti strumenti, tra cui due trombe di tipo carnyx e un doppio flauto (\"diaulos\"). Questo fregio si trova non lontano da Vidisa, dove \u00e8 presente un monumento indo-greco, il Pilastro di Eliodoro.\nResti archeologici.\nResti urbani.\nLa citt\u00e0 di Sirkap, nel moderno Pakistan nord-occidentale e vicino a Taxila, fu costruita seconda lo schema a griglia \"ippodamea\" tipica delle citt\u00e0 greche, e fu una fortezza ellenistica di proporzioni rilevanti, con mura di 6\u00a0km di circonferenza e di 10\u00a0m di altezza. Le case del livello indo-greco sono \u00abquelle progettate meglio di tutti e sei gli strati, e le strutture di pietra di cui sono costituite le sue mura sono le pi\u00f9 solide e compatte.\u00bb Si ritiene che questa citt\u00e0 fu costruita da Demetrio.\nArtefatti.\nSono stati ritrovati molti resti archeologici ellenistici, in particolare monete di re indo-greci, contenitori per cosmetici in pietra decorati con scene della mitologia greca e piccole statuine. Alcuni artefatti sono puramente ellenistici, altri mostrano l'evidenza di un'evoluzione dello stile greco-battriano presente ad Ai-Khanoum verso stili pi\u00f9 indianizzati; per esempio, sono stati ritrovati accessori come bracciali per caviglie indiani decorati con scene delle mitologia greca, come raffigurazioni di Artemide.\nIn realt\u00e0, gli scavi dei livelli greci di Sirkap sono stati molto limitati, sviluppandosi inoltre solo in aree periferiche per evitare di andare a toccare i pi\u00f9 recenti strati archeologici (quelli indo-sciti e in particolare quelli indo-parti) e le costruzioni religiose, oltre a causa della difficolt\u00e0 di scavare estensivamente a sei metri di profondit\u00e0. Sebbene molto interessanti, i risultati sono parziali e le conclusioni tratte non possono essere considerate definitive. Oltre a Sirkap, nessuno scavo archeologico di rilievo di citt\u00e0 indo-greche \u00e8 mai stato effettuato.\nArtefatti ellenistici sono stati ritrovati in tutta l'India settentrionale. Sigilli di argilla raffiguranti divinit\u00e0 greche e la raffigurazione di un re indo-greco identificato con Demetrio sono stati ritrovati a Benares.\nStupa.\nQuando gli Indo-Greci si insediarono nell'area di Taxila architetture buddiste erano gi\u00e0 presenti nell'area, una tra queste lo stupa di Dharmarajika costruito da Ashoka nel III secolo a.C.. Queste strutture vennero rinforzate nei secoli successivi attraverso la costruzione di anelli di piccoli stupa e . \nSotto le fondamenta di uno di questi stupa del I secolo a.C. furono trovate varie monete con effigiato il re indo-greco Zoilos II.\nNel II secolo a.C., soprattutto sotto il regno di Menandro I, varie strutture buddiste, come lo stupa di Butkara nella regione dello Swat, furono ingrandite e decorate con elementi architettonici ellenistici. Gli stupa erano solamente delle collinette rotonde quando gli Indo-Greci si insediarono in India, forse con qualche decorazione sulla sommit\u00e0, ma subito aggiunsero varie strutture e elementi decorativi come cinture di rafforzamento, nicchie, decorazioni architettoniche come plinti, tori e cavetti, stucchi colorati. Le nicchie dovevano probabilmente contenere delle statue o dei fregi, un indizio della prima arte decorativa buddista attestata all'epoca degli Indo-Greci. Tramite il ritrovamento in queste costruzioni di Monete di Menandro I se ne stabili la datazione al 150 a.C. circa. Tra la fine del dominio indo-greco e durante il periodo indo-scito (I secolo a.C.) gli stupa vennero riccamente decorati con scale ornate da colonne e fasce ellenistiche con foglie d'acanto.\nConsolidamento.\nRitiro dalle regioni orientali.\nLa prima invasione greca fu completata entro il 175 a.C., quando gli Indo-Greci costrinsero i Sunga nei territori a est di Pataliputra e stabilirono il loro dominio sul nuovo territorio. In Battria, per\u00f2, intorno al 170 a.C. un usurpatore di nome Eucratide riusc\u00ec a rovesciare la dinastia eutidemide, assumendo il titolo regale e iniziando una guerra civile con l'invasione del territorio indo-greco; gli Indo-Greci furono obbligati ad abbandonare i territori pi\u00f9 a oriente, spostando la frontiera con i Sunga a Mathura, per poter fare fronte a questa nuova minaccia:\nL'iscrizione di Hathigumpha, scritta da re Kharavela di Kalinga, testimonia la presenza del re degli \"Yavana\", Demetrio, e del suo esercito nell'India orientale, forse fino alla citt\u00e0 di Rajagriha, una delle pi\u00f9 importanti citt\u00e0 sacre buddiste e a 70\u00a0km a sud-ovest di Pataliputra; prosegue dicendo che alla fine Demetrio si ritir\u00f2 a Mathura dopo aver sentito dei successi di Kharavela a sud:\nIn ogni caso, Eucratide sembra aver occupato un territorio che si estendeva fino al fiume Indo, tra il 170 e il 150 a.C. Le sue avanzate furono alla fine bloccate da sovrano indo-greco Menandro I, precedentemente generale di Demetrio, che consolid\u00f2 il proprio potere nella parte indiana dell'impero \"greco-indo-battriano\", anche se pare che abbia conquistato la Battria, come testimoniato dall'emissione di monete in stile greco-battriano, e inizi\u00f2 persino le ultime avanzate verso oriente.\nAscesa di Menandro.\nMenandro I \u00e8 considerato il pi\u00f9 vittorioso sovrano indo-greco, conquistatore di un vasto territorio. I ritrovamenti di sue monete sono i pi\u00f9 numerosi e pi\u00f9 sparsi geograficamente rispetto a tutti gli altri re indo-greci. Nell'antichit\u00e0, per lo meno a partire dal I secolo, col nome di \"Menander Mons\", \"Monte di Menandro\", ci si riferiva alla catena montuosa all'estremit\u00e0 orientale del subcontinente indiano, le moderne Naga e Arakan, come testimoniato dalle mappe basate sulla \"Geografia\" di Claudio Tolomeo, geografo ellenistico del II secolo.\nAnche la letteratura buddista ricorda Menandro, con il nome di Milinda: nel \"Milinda Panha\" viene ricordato come un convertito al buddismo, divenendo un arhat le cui reliquie vennero poste in un tempietto in un modo simile a quelle del Buddha.\nVa notato anche che Menandro inizi\u00f2 la coniazione di una nuova moneta, raffigurante Atena \"Alkidemos\" (\"Protettrice del popolo\") al rovescio, continuata poi dai suoi successori orientali.\nSotto il suo regno si ebbero le conquiste a est del Punjab. Alla sua morte gli succedette la moglie Agatocleia, come tutrice per il figlio Stratone I. Dopo di lui, altri circa venti sovrani indo-greci regnarono in successione la parte orientale del territorio indo-greco.\nPenetrazioni greco-battriane.\nA partire dal 130 a.C., gli Sciti, seguiti poi dagli Yuezhi, penetrarono nella Battria da nord, dopo una lunga migrazione lungo il confine della Cina. Intorno al 125 a.C., il re greco-battriano Eliocle, figlio di Euticrade I fu ucciso, probabilmente durante questa invasione, e il Regno greco-battriano vero e proprio termin\u00f2 di esistere. Alla caduta di Eliocle sopravvisse probabilmente il suo parente Eucratide II, che regn\u00f2 a sud dell'Hindu Kush, in aree non interessate dall'invasione. Altri re indo-greci come Zoilo I, Lisia e Antialcide potrebbero essere stati parenti della dinastia eucratidea o di quella eutidemide; tutti coniarono monete con legende sia greche che bilingue e fondarono regni propri.\nUn'alleanza con gli Yuezhi pare sia seguita all'invasione: sulle monete di Zoilo I viene raffigurata la clava di Ercole con un arco ricurvo del tipo usato sulle steppe all'interno di una corona della vittoria.\nGli Indo-Greci soffrirono cos\u00ec della penetrazione greco-battriana nei loro territori occidentali: il dominio indo-greco fu cos\u00ec diviso in sue reami, con la casata di Menandro che regn\u00f2 i territori che andavano dalla sponda orientale del fiume Jhelum fino a Mathura e i re occidentali che controllarono il pi\u00f9 vasto regno comprendente Paropamisadae, il Punjab occidentale e Arachosia verso sud.\nDeclino e caduta.\nDurante il I secolo a.C., gli Indo-Greci persero progressivamente terreno nei confronti degli Indiani a oriente e degli Sciti, gli Yuezhi e i Parti a occidente. Circa diciannove re indo-greci di questo periodo sono noti, fino all'ultimo di essi, Stratone II, che regn\u00f2 nel Punjab fino all'anno 10.\nPerdita di Mathura e dei territori orientali (100 a.C. circa).\nGli Indo-Greci regnarono fino a Mathura ancora nel I secolo a.C.: l'iscrizione di Maghera, proveniente da un villaggio sito nei pressi di Mathura, registra l'inaugurazione di un pozzo \u00abnel centosedicesimo anno di regno degli \"Yavana\"\u00bb, che potrebbe essere identificato non oltre il 70 a.C. Poco dopo i re indiani riconquistarono l'area di Mathura e il Punjab sud-orientale, a ovest del fiume Yamuna, iniziando a coniare monete proprie. Gli Arjunayana, nell'area di Mathura, e gli Yaudheya celebrarono le proprie vittorie militari sulle rispettive monete (\"Vittoria degli Arjunayana\", \"Vittoria degli Yaudheya\"). Durante il primo secolo i Trigarta, gli Audumbaras e infine anche i Kuninda (i pi\u00f9 vicini al Punjab) iniziarono a coniare le proprie monete, solitamente con uno stile molto simile alla monetazione indo-greca.\nIl re occidentale Filosseno occup\u00f2 per un breve periodo il restante territorio greco da Paropamisadae al Punjab occidentale tra il 100 e il 95 a.C.; in seguito il territorio indo-greco si framment\u00f2 nuovamente. I re occidentali riconquistarono i propri territori verso ovest fino ad Arachosia, mente i re orientali continuarono a governare a intermittenza fino all'inizio dell'Era Volgare.\nInvasione degli Sciti (80-20 a. C.).\nIntorno all'80 a.C. un re indo-scita, Maues, forse un generale al servizio degli Indo-Greci, regn\u00f2 per alcuni anni nell'India del nord-ovest, prima che i Greci riconquistassero la zona. Re Ippostrato (65-55 a.C.) sembra sia stato uno dei pi\u00f9 vittoriosi tra i successivi re indo-greci, ma alla fine venne sconfitto dall'indo-scito Azes I, che fond\u00f2 la dinastia indo-scita.\nSebbene il predominio militare e politico degli Indo-Sciti sia indubitabile, rimasero sorprendentemente molto rispettosi delle culture greca e indiana. Le loro monete vennero coniate nelle zecche greche e continuarono ad utilizzare legende greche e kharoshthi in maniera corretta, raffigurando persino divinit\u00e0 del pantheon greco, in particolare Zeus. L'iscrizione sul capitello del leone di Mathura afferma che adottarono la fede buddista, cos\u00ec come testimoniano le raffigurazioni di divinit\u00e0 che formano i \"vitarka mudra\" sulle loro monete. Le comunit\u00e0 greche non solo non vennero sterminate, ma continuarono ad esistere sotto il dominio indo-scito. Esiste la possibilit\u00e0 che le due comunit\u00e0, i Greci e gli Indo-Sciti, si siano fuse: in una moneta pubblicata di recente, il re indo-greco Artemidoro si dichiara \u00abfiglio di Maues\u00bb, mentre i rilievi di Burner mostrano Indo-Greci e Indo-Sciti mentre festeggiano insieme.\nGli Indo-Greci continuarono a governare un territorio nel Punjab orientale, finch\u00e9 il regno dell'ultimo re indo-greco, Stratone II, venne conquistato dal sovrano indo-scita Rajuvula intorno all'anno 10 a C.\nEspansione degli Yuezhi a occidente (dal 70 a.C.).\nSono noti circa otto re indo-greci occidentali. L'ultimo re di una certa importanza fu Ermeo, che regn\u00f2 fino al 70 a.C. circa; poco dopo la sua morte gli Yuezhi invasero i suoi territori dalla Battria. Le cronache cinesi, la \"Hou Hanshu\" in particolare, raccontano che il generale cinese Wen-Chung aveva fatto da intermediario nella stipula dell'alleanza tra Ermeo e gli Yuezhi contro gli Indo-Sciti. Va notato come sulle monete in cui \u00e8 raffigurato a cavallo, Ermeo appare armato di arco ricurvo e faretra tipici delle steppe (gorytos), da cui provenivano gli Yuezhi.\nDopo il 70 a.C. gli Yuezhi divennero i nuovi signori di Paropamisadae: coniarono grandi quantit\u00e0 di emissioni postume di Ermeo, per lo meno fino al 40 d.C., quando la loro monetazione si fonde con quella del re kushan Kujula Kadphises. Il primo principe yuezhi storico, Sapadbizes, regn\u00f2 intorno al 20 a.C.: egli coni\u00f2 monete con legende greche e con lo stesso stile dei re indo-greci occidentali, probabilmente utilizzando zecche e incisori greci.\nDominio indo-parto (10-60).\nI Parti, rappresentati dai Surena, una famiglia parta nobile di discendenza arsacide iniziarono a penetrare nei territori che erano stati occupati dagli Indo-sciti e dagli Yuezhi, fino alla deposizione dell'ultimo re indo-scita, Azes II, intorno al 12 a.C. I Parti arrivarono a controllare tutta la Battria e vasti territori in India settentrionale, dopo aver combattuto contro molti signori locali come Kujula Kadphises dell'Impero Kushan nella regione del Gandhara. Intorno al 20 Gondophares, uno dei conquistatori parti, dichiar\u00f2 la propria indipendenza dall'Impero parto e fond\u00f2 il Regno indo-parto nei territori conquistati, con capitale Taxila.\nPare che alcune citt\u00e0 greche siano rimaste intatte sotto il dominio parto, come nel caso dell'Arachosia, descritta da Isidoro di Charax nella sua opera del I secolo \"Stazioni parte\", in cui ci sono le citt\u00e0 di \"Demetrias\" e \"Alexandopolis\".\nSupremazia kushan (dal 60).\nGli Yuezhi si espansero a est durante il I secolo, per fondare l'Impero Kushan. Il primo imperatore kushan, Kujula Kadphises, si fece associare ostentatamente con Ermeo sulle proprie monete, suggerendo un legame con lui per merito dell'antica alleanza o quanto meno rivendicandone l'eredit\u00e0: gli Yuezhi, da cui discesero poi i Kushan, erano infatti eredi politici e culturali degli Indo-Greci sotto molti punti di vista, come indicato dalla loro adozione della cultura greca (sistema di scrittura, arte greco-buddista, ...) e dalla loro pretesa appartenenza alla dinastia di Ermeo.\nL'ultima menzione di un sovrano indo-greco \u00e8 suggerita da un'iscrizione su un anello con sigillo del I secolo, recante il nome del re Theodamas, dall'area di Bajaur in Gandhara, moderno Pakistan: non sono state ritrovate sue monete, ma il sigillo reca una scritta in kharoshthi, \"Su Theodamasa\", con \"Su\" interpretato come la traslitterazione greca del titolo regale kushan \"shau\", da \"shah\", \"re\".\nLista di sovrani indo-greci e loro territori.\nAd oggi sono noti 36 sovrani indo-greci. Sebbene molti di loro siano ricordati dalle fonti, sia occidentali che indiane, la maggior parte di loro sono noti attraverso rinvenimenti numismatici. L'esatta cronologia e successione dei loro regni \u00e8 ancora oggetto di discussione, con correzioni regolarmente applicate in seguito a nuove analisi e a nuovi rinvenimenti di monete.\nReligione.\nOltre alla venerazione degli dei del pantheon greco classico, attestata dalle raffigurazioni di queste divinit\u00e0 (Zeus, Eracle, Atena, Apollo...) sulle monete, gli Indo-Greci vennero influenzati dalle fedi locali, in particolare dal buddismo, ma anche dall'Induismo e dallo Zoroastrismo.\nBuddismo.\nDopo che i Greco-Battriani ebbero occupato militarmente l'India settentrionale intorno al 180 a.C., ebbero a che fare con la fede buddhista, con interazioni di cui rimangono testimonianze.\nConversione di Menandro.\nPare che Menandro I il \"re salvatore\", noto nelle fonti in sanscrito come \"Milinda\", si fosse convertito al Buddhismo; viene infatti descritto dai testi sacri buddhisti come un grande benefattore di questa religione, al pari di Ashoka e del successivo re kushan Kanishka. Menandro \u00e8 famoso per i suoi dialoghi con il monaco buddhista Nagasena, pervenuti all'interno del \"Milinda Panha\" (\"Le domande di re Milinda\"), che spiega come divenne un \"arhat\" buddhista:\nUn altro testo indiano, lo \"Stupavadana\" di K\u1e63emendra, cita sotto forma di profezia che Menandro costru\u00ec uno \"stupa\" a Pataliputra.\nAnche Plutarco parla del governo benevolo di Menandro, raccontando di come, alla sua morte, l'onore di dividersi le sue spoglie venne rivendicato dalle varie citt\u00e0 sulle quali aveva governato, e che i suoi resti vennero custoditi in \"monumenti\" (\u03bc\u03bd\u03b7\u03bc\u03b5\u03af\u03b1, probabilmente degli stupa), in maniera simile a quanto accaduto al Buddha storico:\nProselitismo buddista.\nSono registrate nelle fonti le partecipazioni dei Greci ai pellegrinaggi buddhisti. Si dice che sotto il regno di Menandro I, il monaco buddhista greco (pali: \"yona\", \"ionico\") Mahadharmaraksita (sanscrito: \"Mahadharmaraksita\", \"Gran protettore del dharma\") sia giunto da \"Alasandra\" (identificata con Alessandria del Caucaso, la citt\u00e0 fondata da Alessandro Magno nei pressi della odierna Kabul) con 30.000 monaci in occasione della cerimonia di inaugurazione del Maha Thupa (\"Grande stupa\") costruito da re Dutthagamani ad Anur\u0101dhapura in Sri Lanka intorno al 130 a.C., a riprova dell'importanza del Buddhismo nelle comunit\u00e0 dell'India nord-occidentale e del ruolo prominente svolto dai monaci buddhisti greci in tali zone.\nSono conservate anche numerose iscrizioni buddhiste greche in India, come quella del meridarca (governatore civile di una provincia) greco Teodoro, che descrive in kharoshthi come aveva messo in un tempio le reliquie di Buddha. Le iscrizioni vennero trovate su un vaso in uno stupa risalente al regno di Menandro o di uno dei suoi successori nel I secolo a.C.:\nSebbene la diffusione del Buddhismo in Asia centrale e settentrionale sia normalmente attribuita ai Kushan uno o due secoli dopo, esiste la possibilit\u00e0 che sia stato introdotto in quelle aree da Gandhara \u00abanche prima, al tempo di Demetrio e Menandro\u00bb. Esiste per\u00f2 un indizio testuale che suggerisce come il Buddhismo possa essere penetrato molto prima in Asia centrale: i primi due discepoli del Buddha erano chiamati Tapassu e Bhallika, ed erano originari della regione di Balhika (nome sanscrito della Battria); sebbene non sia possibile dedurre che un'azione di proselitismo importante sia avvenuta dopo il loro viaggio di ritorno, il fatto che il nome sanscrito per la Battria derivi dal nome di un monaco buddhista battriano suggerisce una qualche sorta di influenza iniziale.\nSimbolismo buddhista.\nDal 180 a.C. circa, Agatocle e Pantaleone, probabili successori di Demetrio I nella regione di Paropamisadae e i pi\u00f9 antichi re greci a coniare monete quadrate di standard indiano con legende bilingue greco-bramino, fecero raffigurare il leone buddhista con la dea ind\u00f9 Lakshmi. Alcune monete di standard indiano di Agatocle raffigurano anche uno stupa a sei archi e un albero con un'inferriata, simbolo tipico dell'albero della Bodhi nel Buddhismo antico. Queste monete mostrano la volont\u00e0, mai registrata prima, di adattarsi ad ogni aspetto della cultura locale: la forma delle monete, la loro dimensione, la loro lingua e religione.\nIn seguito, alcune monete indo-greche incorporarono il simbolo buddhista della ruota a otto raggi, come nel caso di Menandro I e del suo probabile nipote Menandro II. Su queste monete la ruota \u00e8 associata alla simbologia greca della vittoria, la palma della vittoria o la corona intrecciata della vittoria porta dalla dea Nike. Questa simbologia ha suggerito ad alcuni studiosi che Menandro abbia adottato durante il suo regno il ruolo di \"chakravartin\", \"colui che fa girare la ruota della legge\", tradotto come \"re della ruota\" nei testi occidentali.\nL'ubiquo simbolo dell'elefante potrebbe essere associato al Buddhismo o meno. \u00c8 interessante che su alcune monete di Antialcide l'elefante svolga lo stesso ruolo per Zeus e Nike che la ruota buddhista svolge sulle monete di Menandro II, suggerendo un significato comune per i due simboli. Alcune delle prime monete del re Apollodoto I permettono di associare direttamente l'elefante al simbolismo buddhista; presentano anche la collina stupa sormontata da una stella gi\u00e0 presente sulle monete dell'Impero Maurya e su quelle del successivo Regno Kuninda.\nDopo il regno di Menandro I, diversi sovrani indo-greci \u2014 Agatocleia, Aminta, Nicia, Peucolao, Ermeneo, Ippostrato, Menandro II e Filosseno \u2014 fecero raffigurare s\u00e9 stessi o le divinit\u00e0 greche con la mano destra nel gesto di benedizione identico al \"vitarka mudr\u0101\" buddhista (pollice e indice uniti, le altre dita estese), che nel Buddhismo indica la trasmissione degli insegnamenti del Buddha.\nEsattamente nello stesso periodo, dopo la morte di Menandro, molti sovrani indo-greci iniziarono ad adottare sulle loro monete il titolo pali di \"dharmikasa\", \"seguace del dharma\" (il titolo del grande re indiano buddhista Ashoka era \"dhrmaraja\", \"re del dharma\"). Questo utilizzo \u00e8 presente in Stratone II, Zoilo I, Eliocle II, Teofilo, Peucolao, Menandro II e Archebio.\nAllo stesso tempo, la conversione di Menandro I al Buddhismo suggerita dal \"Milinda Panha\" sembra aver causato l'introduzione dell'uso del simbolismo buddhista, in una forma o in un'altra, nelle emissioni monetarie di quasi la met\u00e0 dei re che gli succedettero. In particolare, tutti i sovrani che dopo Menandro hanno regnato a Gandhara (a parte il poco conosciuto Demetrio III) mostrano simboli buddhisti; fa eccezione il potente Ippostrato, che probabilmente prese sotto la propria protezione molti greci gandhariani in fuga dagli Indo-sciti.\nUn bassorilievo del II secolo a.C. proveniente dallo stupa buddhista di Bharhut, nel Mandhya Pradesh orientale, ora conservato al Museo indiano di Calcutta), raffigura un soldato straniero con i capelli ricci di un greco e la fascia regale con le estremit\u00e0 svolazzanti di un re greco cinta sulla testa; nella mano sinistra regge un ramo d'edera simbolo di Dioniso; indossa alcune vesti di stile ellenistico, con righe di pieghe geometriche; sulla sua spada compare il simbolo buddhista dei tre gioielli, il \"triratana\".\nRaffigurazioni del Buddha.\nStatuaria.\nGli Indo-greci potrebbero essere stati i primi a produrre raffigurazioni antropomorfe del Buddha nella statuaria, forse gi\u00e0 dal II-I secolo a.C.; gli stupa costruiti all'epoca di Menandro, come lo stupa di Butkara, erano provvisti di nicchie destinate ad ospitare statue o rilievi, costituendo un indizio di un'arte figurativa buddhista all'epoca degli Indo-greci. Esistono anche dipinti cinesi che raffigurano l'imperatore Wudi mentre venera delle statue di Buddha portate dall'Asia centrale intorno al 120 a.C.\nAlfred Foucher considerava le statue a tutto tondo di Buddha in posizione eretta come \u00able pi\u00f9 belle, e probabilmente le pi\u00f9 antiche, statue di Buddha\u00bb, riconducendole al II-I secolo a.C., durante il regno di Menandro, e sostenendo che abbiano ispirato le successive raffigurazioni antropomorfiche di Buddha:\nLa predisposizione dei Greci a raffigurare e venerare divinit\u00e0 autoctone \u00e8 attestata anche in Egitto, con la creazione del dio Serapide in stile ellenistico come adattamento della divinit\u00e0 egizia di Apis, o in Frigia con la raffigurazione ellenistica della divinit\u00e0 locale Cibele. Al contrario, l'arte buddhista indiana era tradizionalmente aniconica (Buddha era rappresentato solo tramite simboli), come pure nella tradizione iranica (il cui influsso fu dovuto agli Indo-parti nel I secolo), in cui le divinit\u00e0 non erano raffigurate in forma umana. Una tradizione indo-cinese spiega inoltre che Nagasena, il maestro di Buddhismo di Menandro I, cre\u00f2 nel 43 a.C. a Pataliputra la famosa statuetta del Buddha di smeraldo, venerata oggi in Thailandia come palladio della locale monarchia.\nLa datazione delle prime statue di Buddha pu\u00f2 essere stimata da un confronto stilistico con la monetazione indo-greca: le monete coniate prima del 50 a.C. mostrano infatti l'elevato realismo tipico della cultura ellenistica, che tende a diminuire dopo quella data, in conseguenza delle invasioni di Indo-sciti, Yuezhi e Indo-parti. Le pi\u00f9 antiche statue di Buddha pervenute sono molto realistiche e mostrano stilemi ellenistici; questa considerazione ne permette la datazione al periodo che intercorre tra la morte di Menandro I (130 a.C.) e le invasioni (50 a.C.), quando il simbolismo buddhista entra a far parte della monetazione indo-greca. Menandro e i suoi successori potrebbero dunque essere stati i protagonisti della diffusione delle idee e delle raffigurazioni di Buddha.\nLe raffigurazioni del Buddha potrebbero essere connesse anche alla sua progressiva divinizzazione, che \u00e8 solitamente associata alla diffusione del principio indiano del \"bhakti\", la devozione personale ad una divinit\u00e0. Il \"bhakti\" \u00e8 un principio evolutosi all'interno del movimento religioso Bhagavata e si ritiene abbia permeato il Buddhismo a partire dal 100 a.C. circa, fornendo un contributo fondamentale alla rappresentazione umana del Buddha. L'associazione tra gli Indo-greci e il movimento Bhagavata \u00e8 documentato dal Pilastro di Eliodoro, eretto durante il regno del re indo-greco Antrialcide (115-95 a.C.): in quel periodo le relazioni con i Sunga sembrano essere migliorate, con scambi religiosi di qualche genere; il 100 a.C. sarebbe quindi l'epoca in cui il \"bhakti\" avrebbe incontrato la tradizione artistica ellenistica.\nLa maggior parte delle raffigurazioni pi\u00f9 antiche del Buddha sono anepigrafiche, caratteristica che le rende difficili da datare; la prima rappresentazione del Buddha cui \u00e8 possibile attribuire una data \u00e8 il portagioie di Bimaran, che \u00e8 stato trovato sepolto con monete del re indo-scito Azes II (o forse Azes I), risalenti al periodo 30-10 a.C., sebbene questa data non sia accettata da tutti gli studiosi. La datazione, lo stile ellenistico e la raffigurazione dei Buddha (rappresentazione del vestito in stile ellenistico, attitudine da \"contrapposto\") fanno pensare che il portagioie sia un lavoro indo-greco, utilizzato per cerimonie indo-scite subito dopo la fine del dominio indo-greco nell'area di Gandhara. L'iconografia di tipo gi\u00e0 avanzato \u2014 Brahm\u0101 e \u015aakra come attendenti, la presenza di bodhisattva \u2014 suggerisce che raffigurazioni di Budda erano gi\u00e0 frequenti all'epoca, fin dall'epoca indo-greca.\nMonetazione.\nRaffigurazioni antropomorfiche di Buddha sono totalmente assenti dalla monetazione indo-greca: questo fatto potrebbe suggerire il rispetto dei sovrani indo-greci per la norma indiana delle raffigurazioni aniconiche del Buddha, che prevede la rappresentazione dei soli simboli buddhisti (la ruota del dharma, il leone seduto). Secondo questa interpretazione, la raffigurazione del Buddha sarebbe un fenomeno posteriore, datato normalmente al I secolo e promosso dai sovrani indo-sciti, indo-parti e kushan per mezzo di manodopera greca e, in seguito, indiana.\nUna differente interpretazione \u00e8 che gli Indo-greci non abbiano considerato Buddha un dio vero e proprio, ma piuttosto un saggio o un filosofo umano, in linea con la tradizionale dottrina buddista del Nikaya; proprio come i filosofi venivano raffigurati sulle statue ma non sulle monete, l'immagine del Buddha sarebbe apparsa solo nella statuaria.\nInfine, sebbene i sovrani indo-greci raffigurarono divinit\u00e0 indiane sulle loro monete, come nel caso delle monete di Agatocle (180 a.C.), in seguito la pratica venne interrotta. Dunque gli Indo-greci decisero non raffigurare divinit\u00e0 locali sulle loro monete, per ragioni non note."}
{"id": "1198254", "revid": "3082", "url": "https://it.wikipedia.org/wiki?curid=1198254", "title": "Regno Indo-Greco", "text": ""}
{"id": "1198259", "revid": "848247", "url": "https://it.wikipedia.org/wiki?curid=1198259", "title": "Corso Marche", "text": "Corso Marche \u00e8 un'arteria del capoluogo piemontese, lunga circa 850\u00a0m, a due corsie per senso di marcia. Situata nel quartiere occidentale di Parella, si collega, sia tramite sottopasso che con intersezione a raso, con corso Sacco e Vanzetti. Quest'ultimo, insieme a corso Marche, permette una rapida connessione tra i due assi fondamentali del capoluogo piemontese: corso Francia e corso Regina Margherita.\nIl percorso, da nord verso sud, attraversa per buona parte terreni agricoli o poco urbanizzati per terminare nel cuore della periferia ovest, costeggiando gli stabilimenti torinesi di Alenia Aeronautica e Thales Alenia Space. \nA nord di strada antica di Collegno assume il nome di Corso Sacco e Vanzetti.\nIl Corso nel Piano Regolatore.\nIl piano regolatore del 1959 di Torino, firmato da Augusto Cagnardi, lo ha messo al centro della viabilit\u00e0 della zona Ovest, prevedendone il suo utilizzo a livello di \"Tangenziale interna della citt\u00e0\", con un percorso che raccorderebbe le strade provinciali che escono dalla zona nord, la strada comunale di Pianezza, all'altezza della frazione Savonera del Comune di Collegno, allo snodo di Strada vicinale del Drosso e strada comunale del Portone nella zona sud, gi\u00e0 crocevia della borgata Mirafiori e la Palazzina reale di caccia di Stupinigi attorno a cui partono delle strade provinciali verso il Pinerolese.\nFino ad oggi, tuttavia, nessun intervento urbanistico \u00e8 stato operato in tal senso (escludendo il tratto esistente), sebbene le aree interessate dal progetto, soprattutto quelle del quartiere Pozzo Strada, a sud di Corso Francia, abbiano rispettato il piano regolatore e non siano state interessate da costruzioni (se non leggere).\nNuovi progetti urbanistici.\nIl piano di realizzazione del suddetto corso nella sua completezza \u00e8 tornato di attualit\u00e0 in questi ultimi anni grazie al progetto d'interconnessione della ferrovia per treni ad alta velocit\u00e0 con Torino.\nL'idea degli enti locali piemontesi \u00e8 quella raccordare il tracciato della TAV con l'Interporto di Torino, utilizzando il tracciato esistente fino al Bivio Pronda in prossimit\u00e0 della Borgata Lesna.\nDa questo punto in poi si creerebbe una \"Gronda Merci\", al fine di scaricare il tratto interrato della ferrovia, che non \u00e8 sufficiente grande per treni ad alta capacit\u00e0, seguendo il tracciato gi\u00e0 ipotizzato del futuro Corso Marche per raccordarsi, tramite un ulteriore tracciato parallelo alla Tangenziale Nord, alla tratta TAV.\nLa progettazione \u00e8 stata formalmente commissionata dalla Provincia di Torino nel 2005 all'architetto Augusto Cagnardi, che di concerto con l'architetto Vittorio Gregotti ha presentato un progetto di massima il 20 giugno 2007.\nTale progetto racchiude le idee di raccordo ferroviario, tangenziale interna, \"boulevard\" superficiale, rispettivamente uno al di sopra dell'altro (almeno tra il Bivio Pronda e la Tangenziale Nord, dov'\u00e8 previsto il tratto ferroviario).\nIl progetto presentato va al di l\u00e0 dell'originaria idea del 1959, in quanto l'asse di Corso Marche diventa transcomunale, coinvolgendo i Comuni di Venaria Reale, Collegno, Grugliasco, Beinasco e Nichelino. Si ipotizza infatti il prolungamento di detto corso alla Reggia di Venaria Reale a nord e alla Palazzina di caccia di Stupinigi (frazione di Nichelino) a sud, ridisegnando la periferia Ovest della citt\u00e0 sabauda.\nCorso Marche, nella presentazione del progetto nell'aprile del 2009, appare come un \"Corridoio Plurimodale\", sul quale insistono, a diversi livelli, dal basso verso l'alto, due gallerie ferroviarie, due gallerie autostradali (tangenziale interna) e infine un viale alberato in superficie. Il corso intercetta diverse aree, tra cui una in particolare che viene denominata \"Capitol\", al confine con i comuni di Torino, Collegno e Grugliasco, che rappresenta uno dei poli di sviluppo \"in altezza\".\nIl nuovo corridoio pluri-modale dovrebbe quindi essere uno dei punti focali della futura espansione torinese, sia da un punto di vista di visibilit\u00e0 e intercettazione di nuove attivit\u00e0, che di riequilibrio del centro cittadino.\nNel marzo 2018 il Comune di Torino ha operato una profonda revisione di questo progetto, riconoscendo le mutate condizioni ambientali e prestando una maggiore attenzione alla salvaguardia del verde pubblico, con una netta riduzione dei volumi residenziali e commerciali. "}
{"id": "1198262", "revid": "125695821", "url": "https://it.wikipedia.org/wiki?curid=1198262", "title": "CityLife", "text": "CityLife \u00e8 un complesso residenziale e commerciale nel quartiere del Portello a Milano. \u00c8 stato progettato dagli architetti Arata Isozaki, Daniel Libeskind e Zaha Hadid. Il quartiere \u00e8 anche noto colloquialmente come \"Tre Torri\".\nStoria.\nCon il trasferimento di gran parte del quartiere fieristico nel nuovo polo Fieramilano di Rho-Pero, l'area liberata - equivalente a una superficie di circa - \u00e8 stata oggetto di una gara internazionale vinta nel luglio 2004 dal consorzio \"CityLife\", composto da Generali Properties S.p.A, Gruppo Ras, Immobiliare Lombarda Spa, Lamaro Appalti Spa e Gruppo Las Desarrollos, che aveva presentato un\u2019offerta di \u20ac 523 milioni. Le altre offerte erano state presentate dal gruppo Pirelli Real Estate (\u20ac 439 milioni) e dal gruppo Risanamento (\u20ac 378 milioni). Il prezzo minimo fissato per l\u2019acquisto dell\u2019area era di \u20ac 310 milioni.\nIn seguito all'aggiudicazione della gara \u00e8 stata costituita la societ\u00e0 CityLife S.p.A., societ\u00e0 controllata dal Gruppo Generali e partecipata da Allianz. La costruzione del complesso \u00e8 iniziata nel 2007 e sarebbe dovuta concludersi nel 2015, in tempo per l'Expo di Milano ma, in seguito ai ritardi accumulati, la data di fine lavori veniva rifissata al 2020.\nIl Piano integrato di intervento relativo all\u2019area \u00e8 stato approvato definitivamente dal Comune di Milano il 9 ottobre 2008.\nIl progetto.\nIl complesso di CityLife \u00e8 caratterizzato da:\nIl complesso sorge nell'area ex-Fiera, liberata in seguito allo spostamento delle attivit\u00e0 fieristiche nel nuovo polo di Rho-Pero. Il quartiere \u00e8 servito dalla stazione della MM5 Tre Torri.\nLe tre torri centrali sono destinate a diventare uno dei nuovi simboli della citt\u00e0 nel mondo, come \u00e8 stato dimostrato dal forte interesse che il progetto ha destato anche all'estero.\nDescrizione.\nTorre Isozaki.\nSoprannominata \"Il Dritto\", la Torre Isozaki porta la firma di Arata Isozaki, architetto giapponese gi\u00e0 autore in Italia del progetto per il Palasport Olimpico di Torino, e di Andrea Maffei. La torre \u00e8 alta per 50 piani e si affaccia sulla nuova Piazza Tre Torri assieme agli altri due grattacieli. \nIl piano tipo della torre, che dispone i nuclei di distribuzione verticale ai due lati dell'edificio, con ascensori panoramici, contiene un unico grande spazio centrale destinato a uffici. Al momento della costruzione la Torre Isozaki \u00e8 il secondo grattacielo pi\u00f9 alto d'Italia.\nTorre Hadid.\nSoprannominata \"lo Storto\" per via del suo andamento tortile, la Torre Hadid \u00e8 alta per 44 piani. La particolarit\u00e0 dell'edificio \u00e8 il suo sviluppo verticale con un dinamico movimento di torsione. Anch'essa porta il nome della sua creatrice, l'architetta anglo-irachena Zaha Hadid.\nLa Torre ad uffici si fonda sui concetti di movimento e dinamismo, risultanti da una torsione dell'edificio stesso, con l'obiettivo di valorizzare la percezione e le viste che offre rispetto agli assi urbani. L'edificio presenta un piano tipo con un nucleo distributivo centrale e gli uffici sulla corona perimetrale, cos\u00ec da offrire una vista a tutto orizzonte sulla citt\u00e0.\nTorre Libeskind.\nSoprannominata \"il Curvo\" per via della sua forma, la Torre Libeskind \u00e8 alta e d\u00e0 le spalle a largo Domodossola. L'edificio \u00e8 concepito come parte di una sfera ideale che avvolge la Piazza Tre Torri e pu\u00f2 ospitare locali commerciali e residenziali.\nParco pubblico.\nElemento strutturale e di riqualificazione del nuovo quartiere sar\u00e0 l'ampio Parco pubblico. Esteso su una superficie di circa , prevede l'integrazione di percorsi ciclabili e pedonali e ampi fronti di contatto diretto con i quartieri circostanti. Il nuovo parco completa inoltre il gruppo dei parchi dell'area nord-ovest di Milano, rendendo cos\u00ec possibile l'attivazione di un'efficace rete ecologica.\nIl concorso internazionale per la progettazione del parco \u00e8 stato indetto nel 2010 ed \u00e8 stato vinto dal progetto \"Un parco fra le montagne e la pianura\", presentato dagli studi Gustafson Porter (Regno Unito) in gruppo con Melk, One Works e Ove Arup.\nResidenze.\nLe Residenze Hadid prevedono sette edifici, tutti diversi uno dall'altro, con altezze da cinque a tredici piani. Localizzate sul lato sud est di CityLife, si affacciano sul parco da un lato e lungo via Senofonte-Piazza Giulio Cesare dall'altro. Le Residenze Libeskind consistono in otto edifici, con altezze che variano da cinque a tredici piani. Gli edifici sono posizionati sul lato sud ovest dell'area e anch'essi si affacciano da un lato sul parco e dall'altro lungo via Spinola-Piazza Giulio Cesare.\nPalazzo delle Scintille.\nNell'ambito della realizzazione di CityLife \u00e8 stato recuperato l'ex Padiglione 3 della Fiera di Milano, precedentemente conosciuto come Palazzo dello Sport, ora Palazzo delle Scintille, uno dei primi edifici a vedere la luce nella fase nascente della Fiera di Milano. Eretto nel 1923 su disegno dell'architetto Paolo Vietti-Violi, Palazzo delle Scintille, pu\u00f2 ospitare un'ampia variet\u00e0 di manifestazioni: da quelle espositive e sportive fino allo spettacolo, in particolare ospit\u00f2 la stagione lirica del 1946 del Teatro alla Scala, fortemente danneggiato dalle bombe anglo-americane durante la seconda guerra mondiale.\nParcheggi.\nCityLife \u00e8 progettata per essere una delle pi\u00f9 grandi zone pedonali d'Europa, completamente libera dal traffico. Le auto possono accedere e circolare solo a livelli interrati. Sono previsti circa parcheggi sotterranei."}
{"id": "1198263", "revid": "767487", "url": "https://it.wikipedia.org/wiki?curid=1198263", "title": "Young MC", "text": "Debutt\u00f2 nel 1989 con il grande successo \"Bust a Move\", che vinse il primo Grammy Award di sempre come \"Best Rap Recording\". Il suo album d'esordio, \"Stone Cold Rhymin\"' (distribuito dalla Delicious Vinyl), \u00e8 visto da molti come un ottimo disco pop rap.\nCarriera musicale.\nYoung MC era anche un buon autore di testi, avendo contribuito alla stesura delle liriche di \"Wild Thing\" e \"Funky Cold Medina\" di Tone L\u014dc. Nel 1990 apparve in molte pubblicit\u00e0 di Taco Bell e della Pepsi.\nIl singolo successivo a \"Bust a Move\", \"Principal's Office\", non ottenne il medesimo successo, ma ottenne comunque una nomina per \"Best Rap Video\" agli MTV Video Music Awards del 1990.\nCon il secondo album, \"Brainstorm\", la popolarit\u00e0 di Young inizi\u00f2 a calare. Il primo singolo estratto, \"That's the Way Love Goes\", non venne molto diffuso da MTV, ancor meno dalle radio. Il mancato successo della canzone fece capire che Young MC era stato incapace di adattarsi ai frequenti cambiamenti a cui era soggetta la musica di quel periodo; nonostante ci\u00f2, il rapper londinese continu\u00f2 a incindere dischi fino all'inizio del nuovo millennio. I suoi album pi\u00f9 recenti favoriscono i generi East Coast, West Coast e conscious hip hop, al contrario di altri stili come il crunk e il Southern rap, molto popolari soprattutto nei primi anni del 2000."}
{"id": "1198274", "revid": "547992", "url": "https://it.wikipedia.org/wiki?curid=1198274", "title": "Heraion di Olimpia", "text": "L'Her\u00e0ion di Olimpia \u00e8 un tempio greco eretto intorno al 600 a.C. Si tratta di uno dei pi\u00f9 antichi templi dorici, uno dei primi peripteri e sicuramente il pi\u00f9 antico con dei resti ancora leggibili e capaci di far comprendere la conformazione generale dell'edificio, anche in alzato.\n\u00c8 stato uno dei primi edifici costruiti presso il santuario di Zeus ad Olimpia. L'edificio \u00e8 localizzato nella parte nord del recinto dell'area sacra della citt\u00e0 e fu dedicato ad Era, una delle divinit\u00e0 pi\u00f9 importanti della religione greca, anche se \u00e8 probabile che in origine fosse dedicato a Zeus o ad entrambi. \nNel 1877 vi venne trovato l\"'Hermes con Dioniso\", capolavoro di Prassitele, oggi nel locale Museo archeologico.\nDescrizione.\nPur appartenendo ad un periodo arcaico, il grande edificio presentava tutti gli elementi canonici del tempio greco: il naos (cella), il peristilio intorno alla cella, il pronao e l'opistodomo entrambi \"in antis\" (con due colonne tra i muri laterali).\nLa cella era tripartita dal doppio colonnato interno, secondo una soluzione innovativa e precoce che diventer\u00e0 comune, ma aveva colonne molto vicine alle pareti e alternativamente riunite ad esse con muri divisori a formare una serie di \"cappelle\" laterali; inoltre c'era corrispondenza tra le colonne interne e quelle esterne del peristilio. In questo modo, lo spazio centrale in cui era collocata la statua di culto era in asse con l'ingresso e quindi ben visibile, la visione del visitatore non era ostacolata dal colonnato centrale come accadeva in templi di et\u00e0 precedente.\nIl tempio con 6 colonne doriche sul fronte (periptero esastilo) e 16 colonne sul fianco si presentava molto lungo, venendo a formare le considerevoli dimensioni di 18,76 m per la facciata e 50,01\u00a0m per i lati. Si venne cos\u00ec a creare un insolito rapporto tra lunghezza e larghezza, che venne ridotto al rapporto di \"analogh\u00eca\" di 1 a 2, nell'architettura del periodo classico dei secoli successivi.\nLe colonne sono alte 5,20 metri ed il tempio, posto su un unico gradone, doveva apparire piuttosto basso mettendo in risalto l'enorme mole del vicino tempio di Zeus, realizzato successivamente.\nGli intercolumni insolitamente larghi hanno fatto pensare alla presenza di architravi lignei sui quali fossero fissate metope in bronzo. Probabilmente, infatti, l'edificio era originariamente costruito in mattoni crudi per le murature e legno per colonne e parte della trabeazione confermando la tradizionale ipotesi dell'origine lignea di tutto il linguaggio architettonico degli ordini greci, e del dorico in particolare, avanzata fin da Vitruvio e rappresentando comunque un'importante testimonianza della transizione dal tempio in legno a quello in pietra. Pausania, che visit\u00f2 il tempio nel 176 d.C., nella sua \"Periegesi della Grecia\" attesta la presenza nell\"'opistodomos\", di una colonna di legno di quercia, superstite di quelle originarie che erano progressivamente sostituite da altre lapidee, grazie alle donazioni al santuario, determinando una grande variet\u00e0 di stili, diametri e materiali, tutt'oggi rilevabile dai reperti: le colonne pi\u00f9 antiche (VI secolo a.C.) appaiono tozze e dotate di abaco ed echino molto aggettanti, mentre le pi\u00f9 recenti sono pi\u00f9 esili, avendo un diametro di base minore rispetto a quelle precedentemente descritte, e possiedono capitelli meno aggettanti. Inoltre alcune sono monolitiche ed altre divise in molti rocchi. Il pavimento era realizzato in una sorta di rudimentale cocciopesto.\nLe tegole del rivestimento del tetto, di cui rimangono alcuni frammenti, erano in terracotta e sistemate nella maniera detta \"laconica\". In terracotta erano anche le antefisse e l'acroterio policromo.\nNei pressi del tempio \u00e8 stata ritrovata una testa di Era, forse appartenente al colossale simulacro della dea conservato nella cella e posto accanto ad una similare statua di Zeus, e un frammento di acroterio a disco probabilmente facente parte della decorazione frontonale "}
{"id": "1198276", "revid": "297059", "url": "https://it.wikipedia.org/wiki?curid=1198276", "title": "Architettura ottoniana", "text": "Per architettura ottoniana si intende l'attivit\u00e0 costruttiva fiorita in Europa occidentale a partire dalla dinastia ottoniana, all'incirca dall'887 (deposizione di Carlo il Grosso) fino all'anno Mille, con particolare riferimento quindi al IX e X secolo. Nell'area di influenza germanica si ebbe una continuit\u00e0 tra architettura ottoniana e architettura romanica, tanto che alcuni edifici dell'XI secolo possono essere ascritti ad entrambi gli stili. \nProprio come i sovrani carolingi, anche quelli ottoniani furono instancabili fondatori di grandi edifici ecclesiastici (abbazie, cattedrali) che si distinguono per un corpo occidentale, contrapposto al coro, riservato all'imperatore. Proprio gli alti dignitari ecclesiastici furono i pi\u00f9 stretti collaboratori dei sovrani, come Brunone, fratello di Ottone I e arcivescovo di Colonia, Egberto, arcivescovo di Treviri e cancelliere di Ottone II, Bernardo di Hildesheim e Gilberto d'Aurillac, precettore di Ottone III e futuro Papa col nome di Silvestro II.\nGermania.\nProprio in area germanica si possono quindi vedere i migliori esempi di edilizia monumentale di epoca ottoniana, sebbene la maggior parte delle cattedrali fondate in quel periodo venne profondamente stravolta nei secoli successivi, come la Cattedrale di Magdeburgo, fondata nel 955 da Ottone I, che presentava un impianto basilicale con doppio transetto e fu distrutta da un duplice incendio.\nGernrode.\nFortunatamente si pu\u00f2 averne un'idea tramite lo studio della chiesa di San Ciriaco a Gernrode, fatta costruire tra il 960 e il 965 dal margravio Gerone. Il corpo centrale \u00e8 composto da tre brevi navate, circondate dal transetto orientale e il Westwerk, al quale sono affiancate due torri scalari. A questi elementi tipicamente carolingi si aggiungono varie novit\u00e0 soprattutto nell'alzato, come l'alternarsi di pilastri e colonne (che sottolineano la singola campata invece che lo sviluppo longitudinale della navata), le massicce murature ispessite, le arcate semicieche all'interno di gallerie sulla navata centrale, la geometrica razionalit\u00e0; nei capitelli invece si contrappone una fantasiosa inventiva, dove tra le foglie scolpite di uno stile corinzio stilizzato compaiono delle testine umane: tutti elementi strutturali e decorativi che anticipano l'architettura romanica.\nEssen.\nLa ripresa di motivi carolingi \u00e8 tipica di questo periodo, ma essi vengono sempre modificati e talvolta stravolti, come nella citazione della Cappella Palatina di Aquisgrana presso la chiesa abbaziale della Trinit\u00e0 ad Essen, dove le doppie arcate transennate non sorreggono nessuna cupola, quindi rammentano l'esempio di Aquisgrana ma non ne hanno la stessa valenza strutturale.\nColonia.\nVerso la met\u00e0 dell'XI secolo un cantiere importante era la chiesa di Santa Maria in Campidoglio a Colonia, fondata come luogo di culto di un convento voluto dall'Imperatore, venne edificata su commissione della badessa Hilda e conclusa nel 1065. Il corpo della chiesa a tre navate \u00e8 caratterizzato da regolari arcate su pilastri fino alle maestose absidi, cinte da un deambulatorio, impostato come prosecuzione delle navate laterali, e coperte da volte. La razionalit\u00e0 della pianta garantisce equilibrio e grandiosit\u00e0.\nSpira.\nImmediatamente successiva \u00e8 la Cattedrale di Spira, alla cui edificazione si preoccup\u00f2 Corrado II, poco dopo la sua elezione nel 1024. Venne consacrata nel 1061. La monumentale navata centrale, coperta da soffitto piano, mentre le navate laterali presentano le volte, \u00e8 particolarmente sviluppata in lunghezza ed altezza. Semicolonne addossate ai pilastri scandiscono lo spazio, grazie alla loro eccezionale lunghezza che va oltre il cleristorio, dove sostengono degli archi poco sotto l'imposta del soffitto: ecco che la parete stessa inizia a venire trattata come un elemento plastico da modellare, tramite variazioni negli elementi architettonici, per ottenere particolari effetti. Nella cripta, pantheon degli imperatori della dinastia salica, si trovano anche qui semicolonne appoggiate ai pilastri, facendo da appoggio agli archi, danno una chiarezza ben visibile alla struttura portante. La chiesa venne rifatta in epoca romanica, per cui oggi il suo aspetto originario \u00e8 noto solo tramite ricostruzioni e disegni.\nHildesheim.\nIn Bassa Sassonia il capolavoro di questo periodo \u00e8 la chiesa abbaziale di San Michele a Hildesheim, dalla pianta generata dallo schema geometrico con tre quadrati: uno centrale delle navate e due quasi gemelli alle estremit\u00e0, uno con il transetto e tre absidi, uno con una profonda abside con deambulatorio poggiata sulla cripta. Anche l'alzato \u00e8 calcolato su proporzioni armoniche di tipo matematico (1/1, 1/2 o 1/3) e si ha una visione come di solidi geometrici definiti dalle murature lisce e compatte che si intersecano in un gioco di vuoti e pieni. Nell'interno pilasti e colonne si alternano tra le navate ed alle estremit\u00e0 dei transetti si trovano i cosiddetti \"cori degli angeli\" (al piano superiore il\"Matroneo degli Angeli\"), con finestre che decrescono in alto secondo rapporti matematici.\nItalia.\nOltre alle grandi cattedrali in Europa si assiste alla formazione di un sistema di piccole pievi di campagna, che favorirono una riorganizzazione amministrativa del territorio. Anche in Italia si ebbero molti di questi esempi, tra i quali spicca la pieve di Galliano, con battistero, ispirata al modello di San Satiro, ma pi\u00f9 monumentale per le massicce masse murarie impiegate. \nTra le opere pi\u00f9 significative dell'XI secolo in Italia c'\u00e8 la chiesa di Santa Maria Maggiore a Lomello (1025-1040), a tre navate con una transetto ribassato, la cui originalit\u00e0 risiede nei grandi archi trasversali che attraversano la navata e nella decorazione delle pareti della navata centrale: qui i pilastri proseguono in lesene fino al cleristorio, mentre gli archi che separano le navate sono appoggiati su semicolonne che sono inglobate nei pilastri stessi di lato; cos\u00ec i capitelli (semplici lastre marmoree orizzontali) si trovano pi\u00f9 o meno delle prosecuzioni dei pilastri sulla parete e formano un motivo che ricorda la Croce. \nInteressanti sono anche la cripta della Cattedrale di Ivrea, unico resto dell'edificazione avvenuta tra il 969 e il 1002, con l'accostamento tipicamente ottoniano di pilastri e colonne, oppure la Basilica di Sant'Abbondio a Como, che presenta soluzioni simili. Segna un momento di passaggio l'abbazia di Pomposa, consacrata nel 1026 dall'abate Guido, amico personale di Enrico III, dove venne aggiunto un portico con sculture che sembra preannunciare l'impiego di rilievi nelle facciate romaniche. Anche la torre campanaria, del \"magister Deusdedit\" (1063), \u00e8 un precoce esempio di una tipologia edilizia che si diffuse in tutta Italia: a base quadrata e in massiccia muratura, presenta una serie di archetti pensili su ciascun piano tra i quali si aprono finestre di dimensioni sempre maggiori: dalla feritoia alla grande quadrifora al nono livello."}
{"id": "1198278", "revid": "36426", "url": "https://it.wikipedia.org/wiki?curid=1198278", "title": "Pilastri a fascio", "text": ""}
{"id": "1198283", "revid": "9481740", "url": "https://it.wikipedia.org/wiki?curid=1198283", "title": "Rino Gattuso", "text": ""}
{"id": "1198288", "revid": "1702319", "url": "https://it.wikipedia.org/wiki?curid=1198288", "title": "Pieve di Galliano", "text": "La pieve di Galliano o pieve di San Vincenzo di Galliano o pieve di Cant\u00f9 () era il nome di un'antica pieve dell'Arcidiocesi di Milano e del Ducato di Milano con capoluogo Cant\u00f9, sebbene l'intestazione si riferisse allo specifico quartiere di \"Galliano\".\nIl pi\u00f9 antico patrono \u00e8 stato San Vincenzo a cui \u00e8 ancora oggi dedicata la chiesa non pi\u00f9 prepositurale di Galliano, mentre successivamente la titolazione pass\u00f2 a san Paolo.\nStoria.\nDal punto di vista religioso, le pi\u00f9 antiche attestazioni di un'organizzazione plebana del clero di Galliano sono alcune epigrafi datate tra la seconda met\u00e0 del V secolo e la prima del successivo.\nNel X secolo si inizi\u00f2 a ricostruire la basilica di Galliano: a questo periodo risalgono le navate su cui Ariberto da Intimiano, intorno al 1000, fece innestare l'abside e la cripta. La Basilica fu riconsacrata da Ariberto, allora suddiacono e custode del sacro edificio: probabilmente ne era il proprietario per tradizione familiare, tanto che una riprova sarebbero le epigrafi graffite sotto gli affreschi dell'abside che ricordano la morte del padre, del fratello e del nipote. Divenuta chiesa pievana e sede del Capitolo dei Canonici, per alcuni secoli la basilica di San Vincenzo godette particolare affetto tra i Canturini che donarono terreni ed altre propriet\u00e0: il lascito pi\u00f9 antico risale al 1284. La localit\u00e0 di Galliano a quel tempo non era che un minuscolo villaggio campestre distinto da quello di Cant\u00f9, ma la basilica fu sufficiente per fornirgli un potere di influenza su un vasto circondario territoriale, stante il ruolo nettamente predominante della Chiesa cattolica nel Medioevo. Nel 1398, la pieve di Cant\u00f9 era retta da un collegio di venti canonici.\nCol Rinascimento la pieve assunse anche una funzione amministrativa civile come ripartizione locale della Provincia del Ducato di Milano, al fine di ripartire i carichi fiscali e provvedere all'amministrazione della giustizia. Tuttavia, sebbene la titolazione civile rimase sempre in capo a Galliano, la centrale amministrativa non pot\u00e9 che divenire il borgo di Cant\u00f9, nel cui territorio Galliano era ricompresa non essendo mai riuscita per dimensioni a sviluppare un proprio governo municipale.\nNel frattempo la pieve religiosa non fu esente da stravolgimenti: nel 1584 il capitolo ed il prevosto si trasferirono presso la basilica di San Paolo di Cant\u00f9, dopo che san Carlo Borromeo, arcivescovo di Milano dal 1560 al 1584, trov\u00f2 la basilica e le case canonicali in condizioni di semiabbandono e decise quindi lo spostamento (o 1582). Per molti secoli la nuova pieve continu\u00f2 ad essere chiamata \"pieve di Galliano\", il nome di pieve di Cant\u00f9 affermandosi solo in alcuni ambiti ecclesiastici.\nDal punto di vista civile, la pieve amministrativa fu soppressa nel 1797 in seguito all'invasione di Napoleone e alla conseguente introduzione di nuovi e pi\u00f9 moderni distretti.\nLa pieve religiosa resistette poi sino al 1972 quando, assieme a tutte le altre pievi lombarde, venne soppressa dai decreti del cardinale Giovanni Colombo, il quale istitu\u00ec i moderni decanati di cui anche Cant\u00f9 divenne sede.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "1198292", "revid": "767487", "url": "https://it.wikipedia.org/wiki?curid=1198292", "title": "Temnikov", "text": "Temnikov \u00e8 un paese della Repubblica di Mordovia, nella Federazione Russa, capoluogo del Temnikovskij rajon."}
{"id": "1198294", "revid": "1711941", "url": "https://it.wikipedia.org/wiki?curid=1198294", "title": "Aljamiado", "text": "Aljamiado (arabo: \u0639\u062c\u0645\u064a\u0629, \u02bea\u01e7amiyah ovvero straniero) \u00e8 la scrittura in alfabeto arabo delle lingue romanze parlate nella Spagna islamica. Sebbene la lingua amministrativa fosse sempre l'arabo, gran parte della popolazione mantenne le lingue romanze, che in ambito scritto furono trascritte in caratteri arabi.\nEsempio:\nUn manoscritto in aljamiado \u00e8 il pretesto letterario per il romanzo \"Don Chisciotte\" di Cervantes."}
{"id": "1198296", "revid": "2519", "url": "https://it.wikipedia.org/wiki?curid=1198296", "title": "Evenes", "text": "Evenes \u00e8 un comune norvegese della contea di Nordland."}
{"id": "1198297", "revid": "481666", "url": "https://it.wikipedia.org/wiki?curid=1198297", "title": "Harpo Marx", "text": "Biografia.\nEra conosciuto come uno dei cinque Fratelli Marx, forse il pi\u00f9 irriverente, un gruppo di teatranti di vaudeville che raggiunsero il successo a Broadway e che diventarono famosi nell'industria del cinema.\nHarpo \u00e8 ricordato per la sua capacit\u00e0 di suonare l'arpa che impar\u00f2 a suonare da autodidatta, e per la particolarit\u00e0 che non parlava mai durante le sue esibizioni, esprimendosi solo con il linguaggio del corpo e con l'ausilio di suoni (clacson, fischi).\nNel gennaio del 1910 si un\u00ec a due dei suoi fratelli (Julius e Milton) per formare il gruppo canoro \"The three Nightingales\".\nHarpo fu indotto a sviluppare il suo \"mutismo\" in scena dopo aver letto una delle recensioni del loro spettacolo.\nInfatti la critica cos\u00ec si esprimeva: \"Adolph Marx ha mostrato (al pubblico) una brillante pantomima rovinata solo dai momenti in cui parlava\".\nPochi sanno che verso la fine della sua vita fu anche un modesto pittore e tra le altre cose dipinse un paesaggio in Valle d'Aosta .\n\u00c8 considerato da molti uno dei pi\u00f9 grandi attori comici muti della storia del cinema americano.\nL'origine del nome.\nHarpo ottenne il suo nome d'arte durante una partita di carte al teatro Orpheum a Galesburg (Illinois): il padrone del teatro (Art Fisher) lo chiam\u00f2 \"Harpo\" perch\u00e9 suonava l'arpa (in inglese \"harp\").\nAnche i suoi fratelli ottennero i loro soprannomi in relazione alle loro personalit\u00e0 e alle loro passioni; suo fratello Leonard divenne \"Chico\" perch\u00e9 inseguiva continuamente le donne (\"chicks\" lett. \"pollastre\"), e suo fratello Milton divenne \"Gummo\".\nIl rapporto con la musica.\nImpar\u00f2 a suonare l'arpa da autodidatta, non eccellendo n\u00e9 nella danza n\u00e9 nel canto. Lo zio Al Shean gli mand\u00f2 un'arpa (anche se nell'autobiografia di Harpo, \u00e8 scritto che fu sua madre Minnie Marx a mandargliene una).\nHarpo impar\u00f2 come imbracciare propriamente il suo nuovo strumento trovando in un negozio l'immagine di una ragazza che suonava l'arpa.\nNessuno in citt\u00e0 sapeva come suonarla cos\u00ec Harpo l'accord\u00f2 come meglio poteva: a orecchio.\nTre anni dopo scopr\u00ec che il suo modo di accordare lo strumento era sbagliato, ma nonostante diversi tentativi di raggiungere un'impostazione corretta, continu\u00f2 sempre a suonare alla sua maniera (pare che addirittura dei maestri di arpa che egli chiam\u00f2 per prendere lezioni rimasero affascinati dalla sua strana tecnica).\nIl nome.\nHarpo cambi\u00f2 il suo nome da Adolph ad Arthur nel 1911. Questo fatto fu principalmente dovuto alla sua antipatia per il nome (da bambino infatti, era chiamato Ahdie e non Adolph).\nLe leggende urbane sostenenti che il cambiamento del nome fu dovuto alla prima guerra mondiale (a causa del sentimento anti-germanico americano) o alla seconda guerra mondiale (per via della comunanza del nome con Adolf Hitler) sono infondate.\nLo spettacolo e il successo.\nApparve senza i suoi fratelli in \"Too Many Kisses\", quattro anni prima del primo film prodotto a larga scala coi fratelli: \"Noci di cocco\".\nIn \"Too Many Kisses\" Harpo pronuncia l'unica battuta della sua vita sul set: \"You sure you can't move?\" (\"Sei sicuro di non poterti muovere?\").\nTuttavia, era un film muto e la platea vide solo le sue labbra muoversi e vide la battuta scritta sullo schermo.\nHarpo guadagn\u00f2 la sua fama per via delle sue tipiche gag visive. In \"Horse Feathers - I fratelli Marx al college\" gli viene detto che non si pu\u00f2 bruciare una candela da entrambe le estremit\u00e0 (modo di dire). Immediatamente, Harpo tira fuori dal suo cappotto una candela accesa da entrambe le estremit\u00e0.\nIl fatto che non parlasse veniva generalmente ricordato dagli altri Fratelli Marx, attenti a rendere implicito che il mutismo del personaggio era una scelta e non una disabilit\u00e0. Gli altri fratelli infatti erano soliti scherzare su questo modo di recitare, anche nelle stesse pellicole in cui apparivano insieme.\nIl personaggio di Harpo indossava inoltre una parrucca. Nei primi anni della sua carriera, questa parrucca era tinta di rosa, come si evince da alcuni cartelloni e dalle allusioni presenti nei film (in \"La guerra lampo dei fratelli Marx\" il suo personaggio si chiama \"Pinky\" (rosino). Tuttavia la tonalit\u00e0 rosa della parrucca veniva percepita come bionda sullo schermo in bianco e nero.\nCol tempo, il colore rosa della parrucca fu reso pi\u00f9 scuro, assumendo cos\u00ec un colore pi\u00f9 tendente al rosso; a questo fatto furono fatte nuove allusioni nei film seguenti: il personaggio fu infatti a volte chiamato \"Rusty\" (rugginoso).\nLa vita privata.\nHarpo spos\u00f2 l'attrice Susan Fleming il 28 settembre 1936. A differenza della maggior parte dei suoi fratelli, che ebbero matrimoni sfortunati (Groucho divorzi\u00f2 tre volte, Chico e Zeppo divorziarono entrambi una volta), il suo matrimonio con Susan dur\u00f2 tutta la vita.\nLa coppia adott\u00f2 quattro bambini: Bill, Alex, Jimmy e Minnie.\nL'autobiografia e la voce.\nNel 1961 Harpo pubblic\u00f2 la sua autobiografia intitolata \"Harpo Speaks\" (Parla Harpo). Il volume usc\u00ec per la prima volta in italiano nel marzo 2017 edito da Erga Edizioni, tradotto e curato da Martina Biscarini.\nIn questo libro, il comico racconta un aneddoto riportato dal padre, Frenchie Marx, che in platea aveva scovato uno spettatore convinto che Harpo fosse veramente muto tanto da scommetterci su. Molte persone lo credevano sul serio incapace di parlare.\nTuttavia, registrazioni della sua voce possono essere trovate su Internet, in alcuni documentari e in contenuti aggiuntivi dei DVD dei Fratelli Marx.\nHarpo aveva un timbro vocale molto pi\u00f9 profondo e risonante di quello di Groucho, forse pi\u00f9 appropriato ad un annunciatore televisivo che ad un comico. Inoltre, bisogna notare lo spiccato accento newyorkese che Harpo mantenne per tutta la vita (per esempio il termine \"girls\" (donne/ragazze) veniva pronunciato \"goils\" dal comico).\nLa morte.\nHarpo Marx mor\u00ec a settantacinque anni il 28 settembre 1964 durante un'operazione a cuore aperto.\nIl corpo venne cremato e le ceneri furono apparentemente sparse nella sabbia del suo campo da golf preferito.\nPer suo volere, la sua arpa fu donata alla nazione di Israele."}
{"id": "1198298", "revid": "1494169", "url": "https://it.wikipedia.org/wiki?curid=1198298", "title": "Ardatov", "text": ""}
{"id": "1198308", "revid": "2519", "url": "https://it.wikipedia.org/wiki?curid=1198308", "title": "Fauske", "text": "Fauske \u00e8 un comune norvegese compreso nella contea di Nordland ed ha ricevuto lo status di citt\u00e0 nel 1998.\nIl comune \u00e8 stato costituito nel 1905 scorporando parte del territorio dal comune di Skjerstad.\nIl 67% della popolazione vive nel centro abitato di Fauske, altri insediamenti sono la cittadina mineraria di Sulitjelma e Valnesfjord situata sul fiordo omonimo. \nGeografia.\nIl comune si estende circa 80 chilometri a nord del circolo polare artico dallo Valnesfjorden e la parte nordorientale dello Skjierstadtfiorden fino al confine con la Svezia. Confina a nord con il comune di S\u00f8rfold, a est con la Svezia, a sud sulle acque del fiordo con i comuni di Saltdal e Beiarn e a est con il comune di Bod\u00f8.\nLa parte nordoccidentale del comune \u00e8 compresa nel Parco nazionale Sjunkhatten mentre nella parte nordorientale si trova il ghiacciaio Bl\u00e5mannsisen, quinto pi\u00f9 grande della Norvegia, poco a est del quale si trova il lago Vuolep S\u00e5rj\u00e5sj\u00e1vrre condiviso con la Svezia. Nell'estremo sudorientale parte del territorio comunale \u00e8 compreso nel Parco nazionale Junkerdal. \nIl territorio comunale \u00e8 generalmente piuttosto scosceso, il 25% circa supera i mille metri di altitudine, oltre al gi\u00e0 citato ghiacciaio Bl\u00e5mannsisen altri ghiacciai minori si estendo nella parte orientale del comune.\nEconomia.\nLe poche attivit\u00e0 agricole, legate all'allevamento, si concentrano nella parte occidentale del comune. L'attivit\u00e0 prevalente \u00e8 quella mineraria, in passato nella zona di Sulitjelma vi erano miniere di solfuro e minerale di rame, l'attivit\u00e0 estrattiva \u00e8 proseguita fino al 1991. Nelle vicinanze dell'abitato vi sono delle cave di marmo, il marmo estratto \u00e8 stato utilizzato, fra gli altri, per il municipio di Oslo e l'Ufficio delle Nazioni Unite a New York.\nCollegamenti.\nFauske \u00e8 raggiungibile con autoveicoli o motoveicoli percorrendo la strada europea E06\nFauske \u00e8 il capolinea della linea ferroviaria norvegese, con l'unica diramazione verso est fino alla citt\u00e0 di Bod\u00f8. Oltre questo punto del paese, per proseguire verso nord, \u00e8 a disposizione un servizio di autobus e di pullman.\nMonumenti ed attrazioni.\nA sud di Sulitjelma si trova il villaggio di Jakobsbakken, un ex villaggio minerario ora trasformato in centro di accoglienza per il turismo escursionistico legato ai numerosi sentieri presenti nella parte orientale del comune. A Sulitjelma si trova un museo minerario ed \u00e8 aperta al pubblico e visitabile una miniera, la Sulitjelma Bes\u00f8ksgruve.\nA Fauske si trova il \"Fauske Folk Museum\", un museo etnografico ospitato in alcuni edifici storici risalenti al XVIII secolo. La chiesa di legno di Fauske \u00e8 stata edificata nel 1867.\nIl sole di mezzanotte.\nTrovandosi al di sopra del circolo polare artico \u00e8 possibile, dai primi di giugno a circa met\u00e0 luglio, ammirare il fenomeno del sole di mezzanotte; il fenomeno che, con l'approssimarsi del solstizio d'estate, si verifica al di sopra dei circoli polari dove il sole non scende mai sotto l'orizzonte non calando di conseguenza mai la notte."}
{"id": "1198314", "revid": "1543377", "url": "https://it.wikipedia.org/wiki?curid=1198314", "title": "Sixiangquan", "text": "Il Pugilato delle Quattro Espressioni () \u00e8 un esercizio di arti marziali cinesi che appartiene alla scuola creata da Fu Zhensong. Non \u00e8 chiaro chi abbia codificato questo esercizio, infatti fonti autorevoli della Scuola Fu indicano che Fu Yonghui \u5085\u6c38\u8f1d gli avrebbe dato vita nel 1975; il maestro Chang Dsu Yao per\u00f2 l'avrebbe appresa molti anni prima nell'accademia militare di Guilin. Inoltre una forma con questo nome appare nel programma dello stile Kunlunquan. \nQuesto Taolu contiene elementi di Taijiquan, Liangyiquan, Xingyiquan e Baguazhang. Seguendo le basi teoriche dell'Y\u00ecj\u00ecng \"il Taiji d\u00e0 vita al Liangyi, il Liangyi d\u00e0 vita al Sixiang, il Sixiang d\u00e0 vita al Bagua\". Il Sixiangquan si compone di 108 \"shi\" (figure) e si divide in quattro parti ognuna delle quali corrisponde ai quattro stili che la compongono.\nCuriosamente il Caijiaquan (\u8521\u5bb6\u62f3) possiede come Taolu sia il Liangyiquan che il Sixiangquan, nomi di due forme della Scuola di Fu Zhensong."}
{"id": "1198315", "revid": "486946", "url": "https://it.wikipedia.org/wiki?curid=1198315", "title": "Buffy stagione 8", "text": ""}
{"id": "1198319", "revid": "2519", "url": "https://it.wikipedia.org/wiki?curid=1198319", "title": "Flakstad", "text": "Flakstad \u00e8 un comune norvegese della contea di Nordland.\nIl comune comprende l'intera Flakstad\u00f8ya e parte della Moskenes\u00f8ya, nell'arcipelago delle isole Lofoten."}
{"id": "1198320", "revid": "106376", "url": "https://it.wikipedia.org/wiki?curid=1198320", "title": "Basilica di Santa Maria Maggiore (Lomello)", "text": "La basilica di Santa Maria Maggiore si trova a Lomello, in provincia di Pavia, ed \u00e8 una delle pi\u00f9 interessanti testimonianze architettoniche del cosiddetto \"romanico lombardo\", segnato profondamente dall'influenza oltralpina dell'architettura ottoniana. In Italia \u00e8 la chiesa con le volte a crociera pi\u00f9 antiche (quelle solo sulle navate laterali, segno di un periodo di transizione).\nTra i pochi dati che possono riferirsi con certezza alla fase attualmente ancora esistente della basilica possiamo annoverare il privilegio di papa Pasquale II, datato 22 agosto 1107, con il quale si autorizza il parroco di Santa Maria a portare la mitria ed il pastorale, e gli si conferisce il potere di conferire alcuni ordini minori.\nLa chiesa fa parte di un complesso con battistero che fu costruito tra il 1025 e il 1040 secondo le tesi del Porter.\nDescrizione.\nLa basilica \u00e8 a tre navate con un transetto pi\u00f9 basso del corpo longitudinale. Fu una delle prime chiese in Italia ad essere coperta con volte a crociera nelle navate laterali, prima che si diffondesse lo stile romanico. La facciata era originariamente solidale con le antiche mura castellane; dopo un dissesto o un crollo, che alcuni assegnano al terremoto del 1117, le prime tre campate furono abbandonate e si costru\u00ec una facciata chiudendo uno degli archi diaframma.\nLa particolare originalit\u00e0 risiede nei grandi archi diaframma che attraversano la navata, alleggeriti a traforo da coppie di bifore. L'alternanza fra pilastri con arco trasversale e pilastri semplici sembrerebbe prefigurare l'impiego di una copertura a volta, ma in realt\u00e0 non mancano esempi di archi diaframma senza che fosse prevista una copertura in muratura. I pilastri che non sorreggono gli archi diaframma sono continuati da lesene fino al claristorio, mentre gli archi longitudinali (quelli che separano le navate) insistono su semicolonne che insieme allo spessore della lesena, leggermente aggettante, formano il pilastro.\nLe navate minori, seppur ricostruite (sempre secondo il Porter, intorno al 1300), erano comunque gi\u00e0 presenti nella fase pi\u00f9 antica. Importante il corredo decorativo, con numerosi frammenti superstiti di decorazione figurativa a stucco. Scavi eseguiti nel 1944 hanno portato al disseppellimento di una cripta, del tipo \"ad oratorio\", forse incompiuta, forse relativa ad una fase anteriore della chiesa."}
{"id": "1198325", "revid": "36426", "url": "https://it.wikipedia.org/wiki?curid=1198325", "title": "Chiesa di Santa Maria Maggiore (Lomello)", "text": ""}
{"id": "1198330", "revid": "38120", "url": "https://it.wikipedia.org/wiki?curid=1198330", "title": "Dog soldiers", "text": ""}
{"id": "1198337", "revid": "287204", "url": "https://it.wikipedia.org/wiki?curid=1198337", "title": "Marocco (Veneto)", "text": "Marocco (\"Maroco\" // in veneto) \u00e8 una localit\u00e0 amministrativamente suddivisa tra il comune di Venezia, nella omonima citt\u00e0 metropolitana, e Mogliano Veneto, in provincia di Treviso.\nGeografia fisica.\nCon \"Marocco\" ci si riferisce alla zona in cui il Terraglio attraversa il fiume Dese, il quale funge da confine tra la provincia di Treviso e la ex provincia di Venezia. Pi\u00f9 precisamente, indicherebbe l'area un tempo occupata dagli antichi colmelli di San Zulian e San Nicol\u00f2 sulla riva mestrina e di Marocco sulla riva moglianese ad est del Terraglio. Negli ultimi tempi il toponimo si \u00e8 esteso per\u00f2 anche alla localit\u00e0 Marignana, che sorge in comune di Mogliano ad ovest della strada, dove nel secondo dopoguerra \u00e8 sorto un quartiere residenziale.\nMarocco di Mogliano.\nMarocco di Mogliano mostra uno sviluppo urbano di rilievo ad ovest della Statale, presso l'incrocio con via Marignana, mentre meno abitata \u00e8 la zona di campagna che si sviluppa lungo via Marocchesa, sul lato opposto. Costituisce una delle nove circoscrizioni del comune (quartiere 5 - Marocco).\nA Marocco di Mogliano \u00e8 ubicata la Direzione per l'Italia delle Assicurazioni Generali.\n\u00c8 parte della parrocchia di Sant'Antonio di Mogliano (vicariato di Mogliano, diocesi di Treviso), la cui chiesa, di recente costruzione, sorge sulla piazza omonima.\nDurante la Serenissima la localit\u00e0 corrispondeva ai colmelli di \"Marignan\", ad ovest, e \"Marocco\", ad est, ricadenti nella villa di Mogliano.\nMarocco di Venezia.\nSul versante mestrino, Marocco si sviluppa ad ovest del Terraglio, lungo l'inizio di via Gatta. Si divide nelle due localit\u00e0 di \"Marocco Terraglio\" e \"Marocco Zelarino\". Il 7 ottobre 2008 la prima, compresa nella Municipalit\u00e0 di Mestre-Carpenedo, contava 658 abitanti, la seconda, parte della Municipalit\u00e0 di Chirignago-Zelarino, 46.\nDal punto di vista ecclesiastico, questo quartiere si trova sotto il patriarcato di Venezia.\nFu comune autonomo sotto Napoleone ma, passato al Regno Lombardo-Veneto, venne incorporato a quello Mestre.\nOrigini del nome.\nUna paretimologia fa derivare il toponimo (attestato dalla met\u00e0 del XIV secolo) da \"mar rauco\", sostenendo che la costa un tempo giungeva sino a Marocco. L'ipotesi pi\u00f9 verosimile, comunque, lo avvicina a \"Matruchus\" o \"Madruchus\", nomi propri assai diffusi tra i Goti (a cui si ricollegano i toponimi Dese e Castelcigoto). Dante Olivieri, invece, lo rimanda a al latino \"Marius\", aggiungendovi un raro suffisso -\"ocu\".\nStoria.\nIn epoca romana Marocco rappresent\u00f2 il limite meridionale della centuriazione Altinate, oltre il quale si estendeva una fascia di boschi. L'antica organizzazione agraria \u00e8 ancora evidente nella regolare disposizione di strade, campi e fossati.\nA ridosso del fiume Dese nello spazio compreso tra le attuali via Carlo Armellini e via Monzambano si trovava in passato un fortilizio indicato come Castelcigoto. L'origine del castello sembra molto antica, presumibilmente romana visto che si trovava al limite della centuriazione e all'incrocio tra due strade ritenute rispettivamente un cardo e un decumano. Tuttavia il nome suggerirebbe un legame con gli Ostrogoti, a cui forse pass\u00f2 dopo la caduta dell'Impero romano d'Occidente. Castelcigoto ebbe un'importanza considerevole in epoca medievale, come testimoniano i numerosi riferimenti scritti. Gi\u00e0 dal Quattrocento fu per\u00f2 reso inutile dalla stabilit\u00e0 politica seguita alla conquista della Serenissima; fu quindi abbattutto e al suo posto sorse una casa colonica. Il toponimo si estese per\u00f2 all'area circostante: nel 1315 \u00e8 menzionata una \"regula\" con questo nome ed \u00e8 riportato nelle mappe sino al 1781; \u00ab\"strada comuna de Castel Cigotto\"\u00bb era denominata ancora alla met\u00e0 del Seicento la via che collegava le attuali vie Tre Garofoli e Gatta all'altezza della rotonda.\nA parte il castello, si pu\u00f2 supporre che durante tutto l'alto medioevo anche l'area di Marocco fosse decaduta e abbandonata, come testimonia l'atto di fondazione del monastero di Mogliano (\u00ab\"locus nominatur Moliane, [...] et erat vastitas solitudinis et silvosum locum, ubi erat nulla habitatio hominum\"\u00bb).\nDopo l'anno Mille si assistette ad una notevole ripresa, a cui si leg\u00f2 lo sviluppo dei traffici sul Terraglio, l'importante arteria che tutt'oggi collega Mestre a Treviso. A Marocco sorse una locanda (l'ex ristorante \"Al Postiglione\"), mentre poco pi\u00f9 a sud, presso l'attuale Favorita, fu fondato il monastero di \"San Zulian del Bosco\", citato gi\u00e0 in una bolla papale del 1184. Ma il passaggio della strada e la presenza del Castelcigoto port\u00f2 anche ad un'incessante serie di eventi bellici: nel 1192 passano per Marocco le truppe padovane alla volta di Mogliano, dove incendiano l'abbazia; nel 1234 sempre i Padovani attaccano il castello; l'anno successivo \u00e8 la volta di Ezzelino III da Romano; nel 1257 Castelcigoto viene consegnato da Alberico da Romano, fratello e nemico del precedente, alla lega in lotta contro il \"Tiranno\". Nel XIV secolo \u00e8 al centro delle mire espansionistiche di Cangrande della Scala che, nell'intento di conquistare Treviso e Mestre, passa pi\u00f9 volte per Marocco. Solo dal 1338 la Serenissima conquista il territorio ponendo fine a questo bellicoso periodo.\nDal punto di vista amministrativo, Marocco era allora possedimento del comune di Treviso. La zona era compresa entro l'arcipretato di Mestre, essendo parte della pieve di Carpenedo. Era inoltre organizzata in due \"regulae\": Castelcigoto (poi San Zulian) ad ovest del Terraglio e San Nicol\u00f2 ad est. Oltre il Dese, territorio della pieve di Mogliano, esisteva il comune di \"Moggian Marocco\". Sotto la Repubblica il sistema fu pressoch\u00e9 mantenuto, anche se i tre comuni vennero posti sotto la nuova podesteria di Mestre.\nSolo dopo la guerra della Lega di Cambrai, tuttavia, si raggiunse un momento di stabilit\u00e0. \u00c8 questo il periodo in cui i Veneziani, con l'indebolimento dei commerci via mare seguiti alla scoperta dell'America e all'affermarsi dell'Impero Ottomano, volgono i propri interessi alla terraferma e costruendo le prime ville. Sorgendo sul Terraglio e a breve distanza dalla Laguna, Marocco \u00e8 una delle prime localit\u00e0 ad essere investita da questo fenomeno.\nAlla caduta della Serenissima (1797) succedette il breve periodo della Francia rivoluzionaria, durante il quale l'eccessiva libert\u00e0 amministrativa (ciascun paese poteva scegliere da s\u00e9 la propria municipalit\u00e0) port\u00f2 ad una situazione di caos. Ma gi\u00e0 qualche mese dopo, il Veneto fu ceduto agli Austriaci che, di fatto, ripristinarono le vecchie istituzioni veneziane (Mestre fu sede di provveditoria). Nel 1805 il Veneto pass\u00f2 all'Impero Napoleonico: vennero istituiti i comuni e Marocco risult\u00f2 diviso fra Mogliano di Mestre e Carpenedo; facevano riferimento al cantone di Mestre, assegnato dal 1807 al dipartimento dell'Adriatico.\nNel 1813 le truppe dell'Impero austriaco occuparono tutti i paesi lungo il Terraglio, ponendo Venezia sotto assedio. L'intera zona fu un brulicare di soldati e nella stessa Marocco sorsero accampamenti. A villa Volpi fu posto il comando. Nel 1814 gli Austriaci presero il definitivo controllo sul Veneto e l'anno successivo costituivano il Regno Lombardo-Veneto. Poco dopo, Mogliano di Mestre e Carpenedo furono incorporati rispettivamente a Mogliano e a Mestre.\nI moti del 1848-'49 con la costituzione della Repubblica di San Marco e il successivo assedio di Venezia, portarono ancora a Marocco truppe e comandi militari. Nell'attuale villa F\u00fcrstenberg si insedi\u00f2 il generale Haynau che dirigeva le operazioni militari e nello stesso palazzo furono portate avanti le trattative per la resa.\nNel 1866 Marocco \u00e8 nuovamente coinvolta nelle operazioni militari che portarono al passaggio del Veneto al Regno d'Italia.\nMonumenti e luoghi d'interesse.\nPer praticit\u00e0 si \u00e8 deciso di dividere i siti di interesse in quattro sezioni, corrispondenti alle quattro principali strade che attraversano Marocco:\nVia Terraglio.\nEx cave Cenacchi.\nVi si pu\u00f2 accedere dal Terraglio (via Madonna Nicopeja) o, in alternativa, da via Marocchesa (via Confalonieri). Si tratta di un tipico esempio di cave senili: utilizzate in passato per l'estrazione di argilla, sono state in seguito abbandonate trasformandosi in un sito di notevole interesse naturalistico.\nIl rinvenimento di alcuni pozzi risalenti al periodo romano ha fatto pensare che l'attivit\u00e0 estrattiva sia continuata dai tempi pi\u00f9 antichi sino all'et\u00e0 contemporanea. Tuttavia di una fornace nella zona si ha notizia solo dal Settecento e si sa che all'epoca veniva affittata di sei mesi in sei mesi dai proprietari. Nota nel secolo successivo come \"fornace Della Giovana\", pass\u00f2 poi ai Cenacchi. Il complesso smise di funzionare circa cinquant'anni fa.\nLe ex cave Cenacchi occupano oggi un'area di circa diciotto ettari in cui sussistono ambienti molto diversificati: prati umidi e aridi, siepi, boschi, saliceti, canneti. La recente proposta di convertirla in zona edificabile ha portato alla costituzione di un \"Comitato a difesa delle ex cave di Marocco\" per la valorizzazione ambientale attraverso il riconoscimento a ZPS o SIC\nVilla Padoan.\nIn comune di Mogliano, sorge sul lato occidentale della strada. Di aspetto settecentesco, ha in realt\u00e0 origini antichissime, essendo sin dal Duecento propriet\u00e0 dei Tiepolo. Qui si ritir\u00f2 nel 1298 Jacopo \"Scopulo\" Tiepolo, figlio del doge Lorenzo, non volendo aggravare i contrasti politici tra la fazione popolare, che lo avrebbe voluto doge, e la fazione aristocratica. Qualche tempo dopo, il figlio Bajamonte ord\u00ec qui la nota congiura con l'obiettivo di rovesciare il doge Pietro Gradenigo. Fu poi dei Contarini (e sembra del doge Alvise) e, dopo vari passaggi di propriet\u00e0, ospita attualmente un ambulatorio.\nVilla Volpi.\nL'edificio pi\u00f9 grandioso della zona \u00e8 l'ottocentesca villa Volpi (villa Morosini-Gatterburg, Volpi di Misurata), divisa tra i comuni di Mogliano Veneto (casa padronale, cappella e altri corpi) e Venezia (rustico). Si sviluppa infatti a cavallo del fiume Dese, affacciandosi inoltre sul lato est del Terraglio.\nEx ristorante al Postiglione.\nL'edificio, di fronte a villa Volpi, \u00e8 oggi abbandonato ma per lungo tempo ha ospitato una locanda. Gi\u00e0 nel medioevo sorgeva sullo stesso luogo l\"'hostaria de Maroco\", di importanza fondamentale vista la posizione lungo il Terraglio e la vicinanza a un posto di dogana lungo il Dese.\n\u00c8 rappresentato nelle mappe a partire dal 1560. Raffigurazioni successive dimostrano che ha mantenuto le medesime forme dal Seicento sino ad oggi: una massiccia costruzione sviluppata su tre livelli, con porticato al piano terra e un balconcino al primo.\nNel Cinquecento l'osteria era dei Tiepolo, passando poi ai Pizzamano e quindi ai Sagredo. Sotto quest'ultima gestione le furono aggiunti una \"beccaria\" (\"macelleria\") e un forno, i cui prodotti erano celebri a tal punto da essere citati dal Goldoni in \"Chi la fa l'aspetta\". In termini economici l'esercizio fruttava parecchio, e in effetti era l'unica osteria di Carpenedo a rimanere aperta anche durante le funzioni religiose.\nDenominata poi \"Locanda al Gallo\", mut\u00f2 poi l'insegna in \"Locanda alla Corona\" poich\u00e9 vi avrebbe sostato Napoleone (risale a quel periodo la corona in ferro battuto collocata all'esterno). Il 12 agosto 1866, terminata la terza guerra di indipendenza con l'annessione del Veneto al Regno d'Italia, qui si incontrarono alcuni ufficiali di entrambe le parti per festeggiare la fine delle ostilit\u00e0.\nVilla F\u00fcrstemberg.\nVi si accede tramite un lungo viale alberato che si diparte dal lato occidentale della strada. Si ha notizia di una dimora signorile sin dal XVI secolo, ma si ritiene che l'attuale edificio sia stato costruito tra il Sette e l'Ottocento. \u00c8 nota in quanto vi fu firmata la resa della Repubblica di San Marco agli Austriaci.\nVilla Fasolo-Tozzato.\nNon si affaccia al Terraglio, ma si trova lungo una sua laterale, via Tre Garofoli, immersa in un'area agricola non lontano dalla ferrovia Venezia-Udine. Dell'edificio si ha notizia sin dal Seicento, quando era dei Giustinian, ma \u00e8 stato pi\u00f9 volte rimaneggiato. Si caratterizza per il suo marcato sviluppo orizzontale, costituito dalla casa padronale raccordata a due ali.\nVia Marignana.\nChiesa di Sant'Antonio.\nLa parrocchiale, intitolata a Sant'Antonio da Padova, \u00e8 un edificio moderno costruito nell'ambito dello sviluppo del quartiere, avvenuto nel secondo dopoguerra. Fu progettata dall'architetto Achille Vettorazzo e consacrata il 13 giugno 1969 da mons. Antonio Mistrorigo. Conserva alcune opere di Toni Benetton (i portali e l\"'Animus humanus\", all'esterno).\nVilla Mattiuzzi.\nIn via Marignana, \u00e8 da ricordare villa Mattiuzzi, forse cinquecentesca, ma citata solo dal Settecento. Si tratta di un edificio dalle linee molto semplici. Vi abit\u00f2 Gaetano Tavoni, militare decorato con la Medaglia d'Oro al Valor Militare.\nVilla Flavia.\nQuasi di fronte alla precedente, \u00e8 un palazzo settecentesco di cui merita un cenno l'ampio parco, realizzato dall'architetto Gaetano Depestes.\nVilla Benetton.\nUltimo palazzo di via Marignana \u00e8 villa Benetton. \u00c8 stata l'abitazione dello sculture trevisano Toni Benetton e, dal 1967 divenne sede dell\"Accademia internazionale del ferro battuto\" da lui stesso fondata. Oggi \u00e8 adibita a museo dove \u00e8 possibile ammirare molte opere dell'artista e, talvolta, mostre periodiche.\nAdiacenze di villa Algarotti e ca' Soderini.\nSi tratta di due palazzi signorili demoliti tra la fine del Settecento e l'inizio dell'Ottocento, dei quali per\u00f2 restano alcune adiacenze.\nDi villa Algarotti sopravvive la barchessa, edificio a L adattata oggi a residenza privata.\nA Ca' Soderini era annesso il mulino Turbine, antico opificio sul Dese oggi diviso in pi\u00f9 propriet\u00e0.\nVia Marocchesa.\nVeneland.\nAll'inizio di via Marocchesa, sulla sinistra venendo dal Terraglio, si trovava \"Veneland\", un piccolo parco di divertimenti. Nato nella seconda met\u00e0 degli anni settanta sulla scia del successo di altri parchi dell'epoca, Veneland aveva una pista di pattinaggio sul ghiaccio, giostre, videogiochi, pizzeria, chioschi bar e un piccolo zoo. Ebbe tuttavia breve vita: chiuse i battenti gi\u00e0 nel 1980 per incassi troppo bassi. Da allora le strutture sono state abbandonate e le attrezzature rimaste sono divenute cos\u00ec facile preda di visitatori che hanno spogliato il parco di ogni suppellettile presente. Attualmente, del complesso resta un capannone e il vistoso arco d'entrata (ispirato al Ponte di Rialto).\nEx Istituto Sordomuti.\nIl complesso, attualmente in disuso, ha una storia nobile: sin dal Cinqucento il fondo ospitava un palazzo dei Tiepolo, a cui era annesso un fondo agricolo costituito da un brolo (orti e frutteti) e trenta campi. La costruzione si articolava nella casa domenicale, rivolta al Terraglio, e in due fabbricati di servizio.\nPrima del 1590 il complesso era passato ai Pizzamano, ma gi\u00e0 nel 1663 risulta dei Malipiero, mentre nel 1740 era dei Fovel. Attorno al 1760 pass\u00f2 al conte Spiridion Peruli il quale aveva pianificato (ma il progetto non fu mai realizzato) un ampliamento del perimetro per dare all'area una forma quadrangolare modificando il tracciato della via Marocchesa. Dopo essere stata dei Mons, in et\u00e0 napoleonica la villa fu demolita e i nuovi proprietari, i Guadagnin, si stabilirono in una delle barchesse. Dopo tre generazioni, la villa fu venduta agli Stadler.\nNel 1928 la villa fu acquistata dalla Provincia di Venezia e l'anno successivo vi fu aperto l'Istituto Sordomuti. Durante questo periodo il complesso fu modificato e ampliato.\nIl centro ha continuato a funzionare come istituto a convitto sino al 1975, quando si evolse in centro Audiofonologico. Quest'ultimo fu trasferito poi alla Gazzera e gli edifici hanno ospitato per un periodo il Centro di Elaborazione Dati della Provincia di Venezia. Nel 2007 gli stabili sono stati venduti alla Generali Proprieties s.p.a.\nSulla strada si affaccia ancora l'oratorio dedicato all'Arcangelo Michele, costruito ai primi del Settecento.\nVilla Frisotti-Parenzan.\nFu nel '500 casa domenicale dei Benedetti e nel '700 Villa dei Barbarigo, passata poi ai Salvioli e pi\u00f9 tardi ai conti Tornielli, poi appartenuta ai conti Frisotti per circa un centinaio d'anni. Nel 1975 ne \u00e8 stata ceduta una parte alla famiglia Parenzan. Oggi la Villa Frisotti-Parenzan ha conservato l'originaria struttura, sebbene durante il secolo scorso abbia subito rifacimenti, che ne hanno parzialmente modificato l'aspetto. Esternamente sono scomparse le decorazioni pittoriche novecentesche, ma sono rimaste intatte le forme, con la serliana del primo piano e la sovrastante finestra con arco a volta che alleggerisce il complesso frontone curvilineo. In fase di avviamento il processo di ripristino e restauro dell'area Frisotti.\nOspedale psichiatrico.\nIn via Marocchesa ha sede un ospedale psichiatrico, fondato presso una villa che Andrea Pancrazio, medico veneziano a cui \u00e8 intitolata la struttura, lasci\u00f2 alla provincia di Venezia perch\u00e9 vi fosse istituita una colonia agricola per alienati lievi. Attivo dal 1\u00ba gennaio 1900, durante la prima guerra mondiale fu sgomberato per ospitare i soldati della terza armata che davano segni di squilibrio mentale.\nSi sa che nel Cinquecento il terreno ad ovest apparteneva ai Pinci (o Penzin, Pencin) e vi sorgevano tre rustici abitati da affittuari; solo nel Settecento i Bravetti vi eressero una casa domenicale, passata nell'Ottocento ai Melissin\u00f2, quindi agli Scannavacche e, dal 1888, al dott. Pancrazio. Il terreno ad est era invece dei Sanudo e vi sorgevano due costruzioni rurali, mentre ai primi dell'Ottocento i Boldini vi eressero un terzo edificio; anche queste propriet\u00e0 vennero acquisite dal medico veneziano.\nCasa Amadi.\n\u00c8 presso il crocicchio denominato \"Croserona\", all'estremit\u00e0 orientale di via Marocchesa. Si tratta di un'antica casa di campagna veneziana dall'aspetto molto rustico, indicata in una mappa del 1590 come una propriet\u00e0 dei Sanudo. Sono interessanti alcuni semplici ornamenti, oggi assai deteriorati, come ad esempio i sei medaglioni affrescati sulla facciata. La costruzione si trovava, prima che il suo corso fosse rettificato, in riva al Dese e quindi poteva essere raggiunta dalla Laguna via acqua; resta ancora un fabbricato, oggi adibito a uffici, utilizzato un tempo come cavana.\nVia Gatta.\nVilla Carboni Ghiara.\nL'edificio si trova presso la rotonda, nel luogo in cui un tempo insisteva Castelcigoto; \u00e8 ormai inserita nel cuore del centro abitato.\nFu ricavato da una casa colonica indicata nelle mappe sin 1573 come propriet\u00e0 dei Malipiero. Dopo il 1620 risultava dei Gabrieli, pi\u00f9 tardi dei Vallaresso. Si deve forse ai Pasta, nel Settecento, la definitiva evoluzione in villa. Dalla fine dell'Ottocento fu degli Scaramuzza e attualmente \u00e8 dei Carboni Ghiara.\nLe aperture del fronte principale, rivolto a sud, sono tre per piano, in asse fra loro: al piano terra arcate a sesto acuto chiuse da infissi recenti; al primo piano semplici finestre rettangolari; al terzo, l'ammezzato, aperture circolari. Il tutto \u00e8 concluso da una cornice in pietra.\nAi lati del palazzetto aderiscono inoltre due annessi pi\u00f9 bassi."}
{"id": "1198339", "revid": "944090", "url": "https://it.wikipedia.org/wiki?curid=1198339", "title": "Sergej Konstantinovi\u010d Krikal\u00ebv", "text": "Biografia.\nSi \u00e8 laureato in ingegneria meccanica presso l\u2019Istituto di Meccanica di Leningrado (oggi Universit\u00e0 di Tecnologia di San Pietroburgo) nel 1981. \u00c8 entrato a far parte della NPO Energia nel 1981. Ha collaudato attrezzature per il volo spaziale e sviluppato metodi operativi per la permanenza in orbita. \u00c8 stato coinvolto in numerose operazioni di controllo da terra di missioni spaziali.\nKrikal\u00ebv \u00e8 stato selezionato come cosmonauta nel 1985 e ha concluso la sua preparazione di base nel 1986. Successivamente \u00e8 stato assegnato per un certo periodo al Programma Buran. Nei primi mesi del 1988 ha iniziato l\u2019addestramento per il suo primo volo di lunga durata a bordo della stazione spaziale Mir.\n\u00c8 considerato da molti \u00abl\"'ultimo cittadino dell'Unione Sovietica\"\u00bb dato che tra il 1991 e il 1992 pass\u00f2 311 giorni, 20 ore e 1 minuto a bordo della stazione spaziale Mir mentre sulla Terra l'Unione Sovietica collassava. Krikal\u00ebv era infatti l'ingegnere di volo della missione Sojuz TM-12, partita il 19 maggio 1991 agli ordini del comandante Anatolij Arcebars'kyj, mentre il terzo membro della missione era l'astronauta britannico Helen Sharman, rientrato a terra dopo una settimana insieme all'equipaggio che li aveva preceduti. Rimasti a bordo della stazione spaziale russa, Krikal\u00ebv e Artsebarskij condussero sei attivit\u00e0 extraveicolari (EVA) nel corso dell'estate, per compiere esperimenti e attivit\u00e0 di manutenzione. Nel luglio 1991 Krikal\u00ebv accett\u00f2 di rimanere a bordo della Mir anche durante la permanenza del successivo equipaggio, a causa del taglio di uno dei due voli programmati. Torn\u00f2 a terra, quindi, soltanto il 25 marzo 1992, dopo circa 10 mesi in orbita. La sua missione a bordo della stazione spaziale Mir coincise con la dissoluzione dell'Unione Sovietica, avvenuta ufficialmente il 26 dicembre 1991, e favor\u00ec la creazione di leggende alimentate anche da alcuni mass media, secondo cui Krikal\u00ebv era impossibilitato a rientrare a terra poich\u00e9 il suo Stato non esisteva pi\u00f9. In realt\u00e0 egli rimase volontariamente sulla stazione spaziale Mir nell'ambito di un programma di studi volto a raccogliere dati sull'adattamento dell'organismo umano durate voli spaziali di lunga durata.\nDal 3 all'11 febbraio 1994 Krikal\u00ebv ha partecipato al volo STS-60 dello Shuttle, prima missione congiunta USA/Russia e secondo volo dello Spacehab-2, lo Space Habitation Module-2.\nDal 4 al 15 dicembre 1998 Krikal\u00ebv ha fatto parte della prima missione di assemblaggio della Stazione Spaziale Internazionale, il volo STS-88 dello Space Shuttle. Nel corso dei 12 giorni in orbita, il modulo statunitense Unity \u00e8 stato agganciato al modulo russo Zarja.\nKrikal\u00ebv \u00e8 stato membro del primo equipaggio della Stazione Spaziale. Partita il 31 ottobre 2000 a bordo di un razzo Soyuz dalla base di lancio di Bajkonur, in Kazakistan, la navicella ha raggiunto senza problemi la stazione spaziale il 2 novembre 2000.\nDurante il soggiorno sulla stazione, oltre a preparare gli interni dell'avamposto spaziale per le future missioni, l'equipaggio ha partecipato all'installazione della struttura di base dei pannelli solari statunitensi e del laboratorio statunitense Destiny. Il primo equipaggio \u00e8 tornato sulla Terra il 21 marzo 2001.\nHa partecipato inoltre alle missioni a lunga durata Expedition 1 e Expedition 11 sulla Stazione Spaziale Internazionale. In Expedition 11 assunse inoltre il comando della missione.\nSergej Krikal\u00ebv \u00e8 rimasto nello spazio per un totale di 803 giorni, 9 ore e 39 minuti in diverse missioni. Il 27 marzo 2009 \u00e8 diventato capo della nuova TsPK civile.\nNella cultura di massa.\nA met\u00e0 degli anni 1990, il Corriere della Sera si ispir\u00f2 alla vicenda di Krikal\u00ebv in un famoso spot televisivo che reclamizzava l'edizione aggiornata di un atlante geografico: dopo essere atterrato con la sua navicella spaziale in un pollaio, un cosmonauta sovietico saluta la Madre Russia, ma una contadina lo redarguisce severamente informandolo che adesso si trovava in Ucraina, e non pi\u00f9 in Russia, e che poco pi\u00f9 in l\u00e0 c'era la Slovacchia al posto della Cecoslovacchia.\nA questa storia \u00e8 ispirato il film del 2017 \"Sergio &amp; Sergei - Il professore e il cosmonauta\".\nOnorificenze.\nDurante la sua carriera \u00e8 stato decorato con numerose medaglie, tra le quali quelle di Eroe dell'Unione Sovietica, Eroe della Federazione Russa e Ufficiale della Legion d'onore."}
{"id": "1198344", "revid": "73322", "url": "https://it.wikipedia.org/wiki?curid=1198344", "title": "Cottura a pressione", "text": ""}
{"id": "1198355", "revid": "181454", "url": "https://it.wikipedia.org/wiki?curid=1198355", "title": "Stuckism", "text": ""}
{"id": "1198357", "revid": "181454", "url": "https://it.wikipedia.org/wiki?curid=1198357", "title": "Stuckists", "text": ""}
{"id": "1198358", "revid": "181454", "url": "https://it.wikipedia.org/wiki?curid=1198358", "title": "Stuckist", "text": ""}
{"id": "1198359", "revid": "2014155", "url": "https://it.wikipedia.org/wiki?curid=1198359", "title": "Ferdinando Maria di Baviera", "text": "Biografia.\nGiovinezza e ascesa.\nNato a Monaco, presso il Castello di Schlei\u00dfheim, Ferdinando Maria era il figlio maggiore di Massimiliano I, Elettore di Baviera e della sua seconda moglie, Maria Anna d'Asburgo, figlia dell'Imperatore Ferdinando II d'Asburgo (che fu tra l'altro suo padrino di battesimo). In giovent\u00f9 studi\u00f2 scienze politiche con i gesuiti, ma all'improvvisa morte di suo padre nel 1651 venne chiamato a succedergli con suo zio Alberto VI di Baviera e sua madre come tutori. Venne incoronato il 31 ottobre 1654 quando pot\u00e9 prendere da solo le redini del governo.\nPolitica estera.\nLa sua politica, caratterizzata da uno spirito assolutista, divenne ben presto un modello per molti altri stati tedeschi, e come il futuro consuocero Luigi XIV in Francia, sospese il parlamento bavarese nel 1669 (l'ultima volta era accaduto nel 1612). In un primo momento neutrale tra le due potenze tra cui si trovava schiacciato anche geograficamente (la Francia su un lato e l'Impero sull'altro), decise infine di allearsi con la Francia, avanzando delle pretese sulla corona imperiale ed entrando perci\u00f2 in conflitto con gli Asburgo. Per garantire la sua alleanza con la Francia di Luigi XIV, tracci\u00f2 le linee per un progetto di matrimonio tra sua figlia Maria Anna Vittoria ed il primogenito del re di Francia, progetto che ad ogni modo si concretizz\u00f2 solo dopo la sua morte.\nPolitica interna.\nL'obiettivo principale del suo governo fu la ricostruzione del paese dopo le devastazioni della guerra dei Trent'anni. Il trentennio del suo governo fu un prerequisito essenziale per il consolidamento e lo sviluppo della Baviera, ma parallelamente decise di intraprendere una serie di riforme economiche e finanziarie a favore dei contadini, nonch\u00e9 dell'esercito. Fece inoltre rielaborare i regolamenti comunali. Sempre sull'esempio della corte francese, avvi\u00f2 anche in Baviera lo sviluppo della teoria economica del mercantilismo di Jean-Baptiste Colbert che gli consent\u00ec di superare il divario economico col resto dell'Europa molto prima rispetto ad altri stati tedeschi. Fallirono invece i suoi tentativi di sviluppare un sistema di fabbriche nazionali sul modello di quelle istituite da Luigi XIV.\nFervente cattolico, ristabil\u00ec quasi tutti i monasteri secolarizzati della Baviera e promosse largamente nuovi ordini religiosi, in particolare nell'Alto Palatinato.\nMatrimonio.\nA soli 14 anni spos\u00f2 Enrichetta Adelaide di Savoia, figlia di Vittorio Amedeo I di Savoia.\nMorte.\nMor\u00ec al Castello di Schlei\u00dfheim, assistito dal teatino Antonio Spinelli, ed a lui successe il figlio Massimiliano II Emanuele. \u00c8 sepolto nella cripta della Chiesa dei Teatini di Monaco.\nPatrono delle arti.\nCol matrimonio di Ferdinando Maria con la rincipessa Enrichetta Adelaide di Savoia, in pieno Seicento giunse in Baviera il barocco italiano.\nSi distinse da subito con la moglie come patrono delle arti nel suo paese e, tra le altre cose, fece erigere il Teatro dell'Opera di Salvatorplatz e la Chiesa dei Teatini di Monaco che venne costruita nel 1663 come ringraziamento della coppia regale per aver avuto un figlio maschio per la successione del trono bavarese, il principe Massimiliano Emanuele. Nel 1664, commission\u00f2 all'architetto italiano Agostino Barelli con la moglie la costruzione del Castello di Nymphenburg, presso Monaco, in stile barocco.\nIl Lago di Starnberg venne acquistato da Ferdinando Maria dalla famiglia Horwarth e divenne il centro di numerosi festeggiamenti di corte grazie anche alla presenza di numerose gondole veneziane appositamente fatte giungere dall'Italia. Proprio sulle rive di questo lago, l'elettore diede ordine di costruire il Castello di Berg nel 1676 il quale, una volta completato, divenne uno dei simboli pi\u00f9 importanti del potere elettorale in Baviera, un luogo ove stupire gli ospiti con feste e cacce.\nNella \"M\u00fcnchner Residenz\", il suo palazzo residenziale a Monaco di Baviera, Ferdinando Maria fece costruire i cosiddetti Appartamenti Papali. Queste furono probabilmente frutto del viaggio compiuto dalla coppia elettorale in Italia nel 1667.\nMatrimonio e figli.\nDal matrimonio con Enrichetta Adelaide nacquero i seguenti figli che raggiunsero l'et\u00e0 adulta:\nL'elettrice ebbe inoltre tre aborti spontanei: nel giugno del 1661, nel marzo del 1664 e nel 1674."}
{"id": "1198367", "revid": "1318658", "url": "https://it.wikipedia.org/wiki?curid=1198367", "title": "Antonio Pasciuti", "text": "Biografia.\nAntonio Pasciuti nasce a Lacedonia (Avellino). Per esigenze di servizio del padre, insegnante, si trasferisce a Santeramo in Colle (Bari) sin dalla prima infanzia. Iscrittosi all\u2019Universit\u00e0 di Bari, alla facolt\u00e0 di \"Economia e Commercio\", si laurea in \"Lingue Estere\". Dopo alcuni anni di insegnamento, abbandona la scuola, per dedicarsi esclusivamente alla pittura, seguendo cos\u00ec una vocazione nota in lui sin dagli anni d\u2019infanzia. \nPartecipa attivamente con mostre e concorsi, alla vita artistica nazionale ed internazionale. Viene conosciuto come \"Il Pittore delle Murge\". Dopo aver dedicato quasi tutta la sua vita al paesaggio ed allo studio del colore, decisivo \u00e8 il passaggio dagli effetti post-impressionistici all\u2019avanguardia astratto-informale, per poi completare il suo ciclo artistico con quadri che denotano particolare interesse verso le \"forme pi\u00f9 libere\", sempre pi\u00f9 astratte e tendenti all\u2019informale. L\u2019artista muore il 4 marzo 2021 ad Acquaviva delle Fonti.\nCorrente artistica.\nL\u2019artista, per quanto particolare e difficilmente associabile ad una corrente artistica, viene influenzato dal metamorfismo, dall\u2019espressionismo astratto, dalla pittura concettuale americana. Le sue prime opere raffigurano paesaggi tipici mediterranei ed interni di case, con particolare attenzione all\u2019accostamento dei colori, oggetto di studio principale dell\u2019artista. La sua pittura si \u00e8 evoluta pian piano verso l\u2019avanguardia astratto-informale, per poi passare a una pittura dalle forme pi\u00f9 libere, curando sempre l\u2019aspetto cromatico delle sue composizioni. Spesso Pasciuti si \u00e8 ispirato alle opere dei nostri antenati e dei grandi pittori del trecento e quattrocento come Piero della Francesca, Beato Angelico, Giotto e Masaccio, ma anche a pittori dell\u2019ottocento come Sisley e Pissarro.\nLe armonie cromatiche e lo studio scientifico del colore.\nLe armonie cromatiche sono state oggetto principale di studio da parte dell\u2019artista. Di rilievo \u00e8 la sua opera completa \"Il croma e i suoi processi armonici\" composta da circa settecento dipinti ed una cinquantina di schede tecniche. Ogni dipinto esprime un\u2019armonia cromatica diversa. L\u2019artista ha dedicato pi\u00f9 di trent\u2019anni allo studio di \"Sua Maest\u00e0 Il Colore\". L\u2019opera \u00e8 unica nel suo genere e un punto di riferimento per gli studi scientifici del colore."}
{"id": "1198376", "revid": "991694", "url": "https://it.wikipedia.org/wiki?curid=1198376", "title": "Saccello di San Satiro", "text": ""}
{"id": "1198378", "revid": "1522738", "url": "https://it.wikipedia.org/wiki?curid=1198378", "title": "Svarzeneggher", "text": ""}
{"id": "1198379", "revid": "38120", "url": "https://it.wikipedia.org/wiki?curid=1198379", "title": "Svarzenegger", "text": ""}
{"id": "1198383", "revid": "1318658", "url": "https://it.wikipedia.org/wiki?curid=1198383", "title": "Jean Seberg", "text": "Considerata da molti come una vera e propria icona della Nouvelle Vague, ebbe una vita assai infelice culminata nel suicidio.\nCarriera.\nNata nel Midwest in una famiglia luterana, fu scoperta dal regista Otto Preminger, che la diresse nei suoi primi due film, \"Santa Giovanna\" (1957), nel ruolo della pulzella d'Orl\u00e9ans, e \"Buongiorno tristezza\" (1958), tratto dall'omonimo libro di Fran\u00e7oise Sagan, in cui interpret\u00f2 un'annoiata adolescente francese. Entrambe le pellicole non ottennero grande successo, cos\u00ec l'attrice lasci\u00f2 gli Stati Uniti per la Francia, dove ottenne la consacrazione internazionale interpretando la studentessa Patricia, amata da un nevrotico omicida (Jean-Paul Belmondo) in \"Fino all'ultimo respiro\" (1959) di Jean-Luc Godard, ruolo che la impose come musa incontrastata della Nouvelle Vague, oltre che come un'icona di stile. Nel 1963 recit\u00f2 nel ruolo di una seducente adultera nel sentimentale \"L'amante di 5 giorni\" di Philippe de Broca e in \"Amore alla francese\" di Robert Parrish. Del 1964 \u00e8 \"Lilith - La dea dell'amore\", di Robert Rossen, mentre nel 1966 interpret\u00f2, ancora con Godard, \"Le pi\u00f9 belle truffe del mondo\". Nel 1968 fu l'interprete di \"Gli uccelli vanno a morire in Per\u00f9\", il cui regista era Romain Gary, all'epoca suo marito.\nLa sua carriera giunse all'apice nel 1970, quando uscirono tre film che la vedevano protagonista: \"Airport\" di George Seaton, grande successo con Burt Lancaster, Dean Martin e Jacqueline Bisset, \"La ballata della citt\u00e0 senza nome\" di Joshua Logan, con Clint Eastwood e Lee Marvin e \"Macho Callagan\" di Bernard L. Kowalski con Lee J. Cobb. In varie occasioni recit\u00f2 per registi italiani: nel 1961 in \"Congo vivo\" di Giuseppe Bennati, nel 1970 con il ruolo di una turista americana in \"Ondata di calore\" di Nelo Risi, nel 1972 in \"Camorra\" di Pasquale Squitieri e in \"Questa specie d'amore\" di Alberto Bevilacqua, nella parte di una moglie in crisi. Negli anni settanta ridusse le sue apparizioni cinematografiche e negli ultimi tre anni di vita non prese parte a nessun film.\nVita privata.\nJean Seberg, che ebbe quattro mariti (Fran\u00e7ois Moreuil, Romain Gary, Dennis Charles Berry e Ahmed Hasni), ebbe una vita privata molto tormentata, anche a causa delle frequenti e violente depressioni di cui soffr\u00ec. Il suo appoggio ai movimenti antirazzisti fu ostacolato dai servizi segreti, in particolare il sostegno al movimento delle Pantere Nere fu oggetto di un'indagine persecutoria dell'FBI nei confronti dell'attrice, che fu sottoposta a una campagna stampa denigratoria che compromise il suo equilibrio emotivo. Mor\u00ec suicida nel 1979 all'et\u00e0 di 40 anni, per overdose di barbiturici, lasciando un breve biglietto d'addio, che recitava \"Forgive me. I can no longer live with my nerves\".\n\u00c8 sepolta a Parigi nel cimitero di Montparnasse.\nInfluenza culturale.\nNel 2019 Amazon Studios distribu\u00ec un film originale basato sulla vita dell'attrice intitolato \"Seberg - Nel mirino\", che si concentra sulla sua battaglia contro l'FBI. Il film fu diretto da Benedict Andrews mentre Jean Seberg fu interpretata da Kristen Stewart."}
{"id": "1198394", "revid": "110157", "url": "https://it.wikipedia.org/wiki?curid=1198394", "title": "Kalocsa", "text": "Kalocsa (in italiano antico \"Caloccia\") \u00e8 una citt\u00e0 dell'Ungheria situato nella provincia di B\u00e1cs-Kiskun, nell'Ungheria meridionale di 17.492 abitanti (dati 2009)\n\u00c8 Sede di un antichissimo arcivescovato. Si trova a circa 140 km a sud di Budapest. \u00c8 situata in un'area paludosa vicino alla riva sinistra del Danubio. \nKalocsa \u00e8 una delle quattro sedi arcivescovili della chiesa cattolica in Ungheria. \nFra gli edifici e monumenti importanti della cita vi sono: la cattedrale dell'Assunzione di Maria Vergine (costruita ai tempi degli arcivescovi Gabriel Herman Antun Pata\u010di\u0107, Franti\u0161ek Xaver Klobu\u0161ick\u00fd, J\u00f3zsef Batthy\u00e1ny e Adam Pata\u010di\u0107) il palazzo arcivescovile, un osservatorio astronomico, un seminario per sacerdoti cattolici. \nLa cattedrale attuale, fondata intorno al 1135, \u00e8 l'evoluzione dell'edificio fondato durante l'anno 1000 dal re Stefano il Santo. \nIl palazzo arcivescovile sub\u00ec durante tra sedicesimo secolo e diciottesimo secolo ripetuti danni a causa della guerra tra Turchi e Ungheresi. \nRifondato nel 1775 dall'arcivescovo J\u00f3zsef Batthy\u00e1ny su progetto dell'architetto scolopio G\u00e1sp\u00e1r Oswald, l'episcopio venne completato ai tempi dell'arcivescovo Adam Pata\u010di\u0107, al quale si deve in particolare l'allestimento della biblioteca diocesana. \nAll'interno dell'edificio si trova una notevole biblioteca con oltre 140.000 volumi (diretta nel XVIII secolo anche da un bibliotecario italiano di nome Mariosa), fra cui 60 codici e 508 incunabula (tra i quali una Bibbia di Martin Lutero) ed un pianoforte appartenuto a Franz Liszt, che abit\u00f2 spesso nel palazzo ospite dei locali arcivescovi.\nUna grande parte della citt\u00e0 \u00e8 stata distrutta da un incendio nel 1875.\nLe principali attivit\u00e0 della zona sono le coltivazioni della vite, frutta, lino, canapa e cereali. Kalocsa \u00e8 un importante centro per la produzione della paprica. Importanti sono anche la cacciagione di uccelli acquatici e la pesca. \nMolto nota anche la produzione di ceramica con una tipica decorazione floreale dai colori brillanti. \nSociet\u00e0.\nEvoluzione demografica.\nSecondo i dati del censimento 2001 il 95,2% degli abitanti \u00e8 di etnia ungherese, il 3,4% di etnia rom"}
{"id": "1198404", "revid": "36426", "url": "https://it.wikipedia.org/wiki?curid=1198404", "title": "Castel di Pietra", "text": "Il Castel di Pietra (noto anche con il nome di Castello della Pietra) si trova all'estremit\u00e0 nord-orientale del territorio comunale di Gavorrano, sulla vetta di un poggio nell'area meridionale delle Colline Metallifere grossetane.\nIl Castello rientra fra i siti di competenza del Parco tecnologico archeologico delle colline metallifere grossetane.\nStoria.\nFin dall'epoca preistorica sono presenti tracce di un piccolo insediamento stabile all'interno di una grotta aperta lungo le pendici orientali della collina dove \u00e8 ubicato il castello.\nLa prima menzione documentaria del castello \u00e8 del 1067, annoverato tra le propriet\u00e0 dell'Abbazia di Sestinga. A partire dai primi anni del XII secolo il sito cess\u00f2 di essere definito nei documenti rocca per assumere la qualifica di castello.\nNel 1203 gli abitanti di Castel di Pietra potevano impedire il transito del sale grossetano, che non provenisse dai magazzini Aldobrandeschi o senesi (patto tra Ildebrandino VIII degli Aldobrandeschi e la citt\u00e0 di Siena) e nel 1307 il Comune di Massa (Massa Marittima) vi insedi\u00f2 un castellano con 4 soldati con il preciso incarico di controllare la via di comunicazione fra il massetano e la pianura di Grosseto.\nNel XIII secolo dopo il controllo esercitato dalla famiglia Aldobrandeschi di Sovana fu ceduto da questi in feudo ai Pannocchieschi, entrambi legati al partito guelfo, e a Siena, come dimostra un atto di sottomissione del 1263. Esercitarono di fatto per\u00f2 una limitata autonomia fino agli inizi del XIV secolo.\nSuccessivamente Castel di Pietra, come gran parte della Maremma teatro di un duro confronto politico e militare, cadde sotto il controllo del Comune di Massa che nel 1328, dopo la morte di Nello, acquis\u00ec i diritti signorili dei Pannocchieschi, concesse la cittadinanza a 52 capifamiglia e fece del castello un baluardo contro la rocca ghibellina di Montemassi dell'imperatore Ludovico IV il Bavaro.\nIn seguito, assorbito nell'orbita senese, si ebbe l'affermazione di alcuni potentati signorili ad opera delle famiglie senesi dei Tolomei e dei Malavolti.\nNegli anni in cui i Pannocchieschi avevano il controllo del luogo, il castello fu lo scenario dell'asserita scomparsa, nella rupe detta \"Salto della Contessa\", della prima moglie di Nello Pannocchieschi, Pia de' Tolomei, per convolare a nuove nozze con Margherita Aldobrandeschi. Questa ricostruzione, fantasiosa quanto antica, e messa in circolazione pochi anni dopo la scrittura della Divina Commedia, chiarirebbe, o per meglio dire tendenziosamente maschererebbe, alcuni sibillini versi di Dante nella Commedia (1). Questo avvenimento leggendario ha conferito la denominazione di \"Salto della Contessa\" alla rupe su cui sorge la fortificazione.\nVa detto, comunque, che al tempo di Nello, in casa Tolomei non esisteva nessuna figlia o nipote che si chiamasse Pia. Un piccolo vassallo degli Aldobrandeschi, e signore di Prata, Tollo, spos\u00f2 una Pia Malavolti. In ragione di un suo trattato di alleanza con Siena, accomunati dal partito guelfo, fu assassinato nel 1285 sul sagrato della chiesa dai suoi tre stessi nipoti, per recedere dal trattato; una sorte simile dev'essere toccata anche alla nobile senese. Il tentativo, possiamo dire riuscito, di coprire i mandanti del tentativo di boicottaggio dell'espansionismo senese in Maremma ha dato origine a infinite speculazioni, su di una legenda che \u00e8 la pi\u00f9 importante della Maremma.\nAnche Nello di Inghiramo dei Pannocchieschi della Pietra era a sua volta vassallo della famiglia Aldobrandeschi di Sovana (che, come detto, aveva avuto precedentemente il controllo dell'importantissimo Castello), ma dai lasciti a Siena descritti nel suo testamento rivela uno stretto legame politico con questa citt\u00e0. Quindi il matrimonio con l'erede della casata feudale Aldobrandesca cela il tentativo di Margherita (ancora sposata al sanguinario Guido di Montfort, tenuto prigioniero a Messina) di barcamenarsi tra potenze in conflitto, per mantenere l'indipendenza della contea. Dal matrimonio nascer\u00e0 un figlio, Binduccio o Bindoccio. Gli sposi forse risiedettero nel palazzo di Nello in Massa di Maremma (attuale Massa Marittima). Il figlio dei due fin\u00ec assassinato, all'et\u00e0 di tredici anni, annegato in un pozzo per mano di sicari della famiglia Orsini. Il Pozzo dell'Innocente o di Binduccio \u00e8 ancora facilmente visitabile a Massa Marittima.\nA met\u00e0 Cinquecento, con la definitiva caduta dello stato senese, il castello fu inglobato nel Granducato di Toscana, seguendone le sorti da quel momento in poi.\nNei secoli successivi, il luogo inizi\u00f2 a perdere il prestigio delle epoche precedenti ed and\u00f2 incontro ad una lunga fase di oblio, terminata soltanto alla fine del secolo scorso, quando una buona parte dell'antico insediamento \u00e8 stato riportato alla luce da una serie di scavi e di restauri.\nDescrizione.\nIl Castel di Pietra \u00e8 costituito dai ruderi dell'originaria torre risalente all'XI secolo e dal cassero composto dal palazzo signorile e da un'altra torre, edificati entrambi tra il XII e il XIII secolo; le pareti sono interamente rivestite in pietra. Attorno al castello sono visibili resti murari di altri edifici."}
{"id": "1198408", "revid": "1318658", "url": "https://it.wikipedia.org/wiki?curid=1198408", "title": "Chiesa di San Giorgio (Oberzell)", "text": "La chiesa di San Giorgio (in tedesco: \"Kirche St. Georg\") \u00e8 un luogo di culto cattolico situato ad Oberzell sull'isola di Reichenau.\nLa sua esistenza \u00e8 strettamente legata all'Abbazia di Reichenau. Essa si trova su una collinetta all'estremit\u00e0 occidentale dell'isola ed considerata dall'UNESCO, come gran parte delle strutture presenti sull'isola, Patrimonio dell'umanit\u00e0.\nStoria.\nNel primo secolo del medioevo le reliquie di San Giorgio erano giunte anche in Italia ed in Francia. L'arcivescovo di Magonza ed abate di Reichenau, Hatto III, nell'896 aveva ricevuto a Roma da papa Formoso le reliquie del santo (in ci\u00f2 ebbe un ruolo molto significativo la chiesa romana di San Giorgio in Velabro) e riattraversate le Alpi, rientr\u00f2 in patria. Egli quindi suddivise le reliquie e l'abbazia da lui diretta ne ebbe la parte principale.\nLa chiesa di San Giorgio ad Oberzell \u2013 secondo la rielaborazione a Reichenau del martirologio di Vandalberto di Pr\u00fcm \u2013 sarebbe stata consacrata il 18 novembre di un anno della prima met\u00e0 di quel secolo. Secondo la tradizione tramandata da Gallus \u00d6hem, la chiesa sarebbe stata gi\u00e0 attiva durante il periodo di priorato dell'abate di Reichenau Ruadelmo (838 \u2013 842), dopo che l'abate Haito, che ricopr\u00ec questa carica dall'823 all'826, l'aveva fondata. Tuttavia la moderna ricerca attribuisce la fondazione della chiesa ad Hatto III.\nDalla sua prima costruzione, essa venne pi\u00f9 volte ampliata. \u00c8 una delle pi\u00f9 antiche chiese europee dedicata al Santo. I suoi importanti dipinti murali, realizzati parte nel IX secolo e parte nei due successivi, valgono come importante testimonianza della qualit\u00e0 pittorica raggiunta nell'abbazia di Reichenau. I dipinti furono restaurati nel 1888.\nDescrizione.\nArte e architettura.\nL'interno della chiesa si articola in tre navate, con le due laterali piuttosto strette, una crociera seguita da un coro sopraelevato, sotto la bassa torre campanaria che ne emerge. Si accede alla navata centrale da un portale preceduto da un corridoio, il quale si apre su un'abside affrescata con il \"Giudizio universale\". Il presbiterio, costituito dall'antica crociera, \u00e8 rialzato rispetto al resto della chiesa ed \u00e8 coperto con volta a crociera; in luogo dell'antico transetto, non pi\u00f9 presente, vi sono due ambienti separati dall'area liturgica della chiesa. L'abside orientale, a pianta quadrata, \u00e8 coperta con soffitto piano in legno. La cripta \u00e8 situata sotto il presbiterio ed ha superficie quadrata e qui quattro colonne circondano un altare. Probabilmente era previsto che la cripta ospitasse le reliquie del Santo e quindi deve essere stata creata fin dall'inizio della costruzione della chiesa: la prima a cingere con le sue colonne l'aula e la cripta di una chiesa. Per quei tempi si trattava di una navata molto generosamente concepita, la cui ampiezza fu scelta in funzione dell'atteso culto per il Santo. Essa aveva probabilmente, invece dell'odierno transetto perpendicolare, un coro con spazi concavi, destinati chiaramente alla funzione di ospitare reliquie e tombe. Verso l'anno 1000 venne aggiunta all'aula un'abside, probabilmente perch\u00e9 le reliquie del Santo erano state traslate nella parte dalla cripta alla chiesa per permetterne meglio la venerazione dei fedeli. A quel periodo risalgono probabilmente gli affreschi alle pareti. Finalmente, all'inizio dell'XI secolo, vennero eretti lo stretto e lungo portico e la cappella di San Michele. Parimenti fu in quel periodo che gli spazi concavi del transetto vennero trasformati in vere e proprie ali rettangolari.\nAffreschi.\nI dipinti nell'aula, sia sul lato nord che su quello sud, hanno superato bene la prova dei secoli. Al centro di questi dipinti murali, risalenti al periodo intorno all'anno 1000, vi sono scene della vita di Ges\u00f9 prese dai Vangeli. Cristo viene rappresentato come taumaturgo, soprannaturale ma vicino all'umanit\u00e0. Sono rappresentate le seguenti scene (sulla parete nord, da 1 a 4 da ovest verso Est; sulla parete sud, da 5 ad 8 da est ad ovest, in senso orario):\nOgni scena comprende un \"titulus\" il cui testo riassume la scena rappresentata. Ogni scena \u00e8 incorniciata da una greca prospettica e da ricchi fregi ornamentali.\nLe scene dei miracoli si osservano in una sequenza chiusa e lineare. Esse iniziano all'ingresso della chiesa dal lato sinistro, conducono fino all'altare e a destra di questo seguono fino a tornare all'ingresso. Cristo \u00e8 rappresentato sulla sinistra del campo della scena, con il suo chiaro gesto benedicente in atteggiamento narrante, rivolto verso destra, ad eccezione delle scene n. 3 e 7, nelle quali \u00e8 rappresentato due volte. Seguendo questa sequenza, emerge chiaramente il miglioramento fino alla resurrezione di Lazzaro. Questa direzione di lettura \u00e8 inoltre favorita dallo sviluppo delle greche. Dalle scene della navata si riconoscono chiaramente le analogie con la struttura architettonica della chiesa stessa. Dai miracoli dipinti si \u00e8 ventilata anche un'analogia geografica: cos\u00ec il lato che sta a nord contiene scene che si riferiscono all'acqua, mente quello opposto, presumibilmente volto verso il cimitero, hanno a che vedere con la resurrezione. Inoltre si possono fare paralleli fra la rappresentazione della scena n. 1 con quella del mito della fondazione dell'abbazia di Reichenau, che rappresenta il vescovo itinerante Pirmin su di un'imbarcazione, che al suo arrivo scaccia i demoni dall'isola (questa rappresentazione \u00e8 visibile nell'abbazia).\nNel cleristorio sono rappresentate le figure erette dei Dodici Apostoli. Negli spazi fra le arcate vi sono tondi con le rappresentazioni dei busti dei singoli abati. Lungo l'arco del coro campeggia la scritta latina: \u00abCHRISTUS VINCIT CHRISTUS REGNAT CHRISTUS IMPERAT CHRISTUS AB OMNI MALO PLEBEM SUAM DEFENDAT\u00bb (Cristo vince, Cristo regna, Cristo impera; Cristo difenda il suo popolo da ogni male). \nVi \u00e8 una stretta parentela fra il ciclo di questi dipinti con quelli della Cappella di San Silvestro a \u00dcberlingen, che tuttavia sono molto peggio conservati. La chiesa neoromanica di San Giorgio, eretta nel 1886 a Rittersbach (frazione di Elztal) contiene una copia di questi affreschi.\nCaricatura.\nSulla parete nord dell'aula, vicino ai gradini dell'altare, vi \u00e8 una caricatura risalente al XIV secolo, che critica le chiacchiere delle donne stolte:\nL'affresco mostra la poesia scritta su un lembo di pelle bovina, che viene fatta girate in circolo da quattro diavoli e descrive in modo cos\u00ec letterale il modo di spettegolare, che non sta nemmeno su una pelle bovina. Il dipinto, posto in vista dall'altare vuole ammonire il prete a non tener conto, nella sua predica, delle chiacchiere muliebri.\nOrgano a canne.\nA ridosso della parete destra del presbiterio, a pavimento, si trova l'organo a canne, realizzato nel 1955 dalla ditta organaria M\u00f6nch Orgelbau e dalla stessa ricostruito nel 1987. Lo strumento \u00e8 a trasmissione integralmente meccanica, con consolle a finestra avente due tastiere di 56 note ciascuna e pedaliera dritta di 30 note. L'organo ha un totale di 21 registri, dei quali 19 reali e 2 trasmessi, per un totale di 1106 canne.\nBibliografia.\nIn lingua tedesca:"}
{"id": "1198410", "revid": "76963", "url": "https://it.wikipedia.org/wiki?curid=1198410", "title": "Jason &amp; Kristopher Simmons", "text": "Biografia.\nI loro genitori sono Maria e Robert Simmons. Sono nati a Los Angeles in California. Hanno un fratello pi\u00f9 grande chiamato Patrick nato nel 2000. Dal maggio 2003 costoro hanno interpretato Wyatt Matthew Halliwell nella serie televisiva \"Streghe\". Kristopher e Jason hanno cominciato a recitare nel telefilm quando avevano solo sette mesi. All'inizio era stato deciso che sarebbero apparsi solamente nell'episodio della quinta stagione Un amore passato ma pi\u00f9 tardi fu chiesto loro di rimanere fino alla fine della serie. Fu ufficialmente attribuito loro il ruolo di Wyatt nell'episodio della settima stagione L'amico immaginario. Per quanto riguarda l'ottava stagione sono apparsi per la prima volta negli episodi La schiera cinese e Ostaggi ed hanno continuato fino alla fine della serie."}
{"id": "1198411", "revid": "287204", "url": "https://it.wikipedia.org/wiki?curid=1198411", "title": "Montauro", "text": "Montauro (\"Mentr\u00e0vu\" in calabrese) \u00e8 un comune italiano di abitanti della provincia di Catanzaro in Calabria.\nGeografia fisica.\nTerritorio.\nCentro agricolo del versante ionico delle Serre, nella fascia pedemontana digradante verso il Golfo di Squillace, a nord della foce del torrente Soverato.\nStoria.\nMedioevo.\nLe origini del casale di Montauro, secondo alcuni storici, risalgono all'VIII secolo. Il primo nucleo di case \u00e8 sorto nelle vicinanze della contrada \u2019\"u mucatu,\" a nord del paese, un po' pi\u00f9 in alto delle case diroccate, dove oggi si snoda la nuova strada per Gasperina; altri invece situano il casale pi\u00f9 in basso, a mezza costa, in posizione meno elevata dell'attuale.\n\u00c8 probabile che dopo il VII secolo, quando, in seguito agli editti del 726, di divieto del culto delle immagini, e del 730, di distruzioni delle immagini, e alla conseguente persecuzione dei Monaci di San Basilio da parte dell'imperatore Leone III Isaurico, i basiliani, rifugiatesi sulle coste calabre, abbiano costruito non solo monasteri, ma anche contribuito alla formazione di comunit\u00e0 civili e religiose. Questa ipotesi pu\u00f2 essere avvalorata dal fatto che il toponimo di Montauro pi\u00f9 antico tramandato da alcune fonti, \u00e8 di origine greca, \"Mentr\u00e0brion,\" mentre quello latino \u00e8 \"Mentaurum\". Nell'XI secolo nella diocesi di Squillace si contavano ben dodici cenobi basiliani, tra cui quello di S.Gregorio di Stalett\u00ec. Il culto dei santi orientali venerati nei nostri paesi \u00e8 la prova che le contrade italiane iniziano il loro cammino di fede proprio in questo periodo storico, anche se gi\u00e0 da diversi secoli esisteva la diocesi di Squillace, la cui fondazione risale all'evo apostolico. Evo nel cui territorio sorgevano gi\u00e0 nel VI secolo alcuni monasteri fondati da Cassiodoro, molto prima dell'arrivo dei monaci di S.Basilio. A Montauro si venera San Pantaleone, martire di Nicomedia, l\u2019odierna \u0130zmit. Prima che Bruno di Colonia fondasse nel 1091 la certosa in Calabria, e ancor prima del 1000, il casale di Montauro, si pu\u00f2 supporre, avesse gi\u00e0 raggiunto una certa autonomia. Infatti, i documenti storici certi attestano la presenza del casale di Montauro prima ancora dell'anno 1000.Tra i primi documenti si trova il cosiddetto \"\"Placitum\", del Conte Ruggero, il quale donava \u201c\"agli eremiti della Certosa di Santa Maria del Bosco\"\u201d un mulino per il sostentamento degli operai del costruendo Monastero di Mentabro. Seguirono altre donazioni confermate dai vari Pontefici: Urbano II, nel 1098, Pasquale II, nel 1102, Callisto II, nel 1120. Il primo impulso economico, sociale e religioso del casale, fu dato dai Monaci Basiliani, ulteriormente sviluppato dai Normanni e dai Certosini, ai quali fu concessa la giurisdizione ecclesiastica da parte di Giovanni, vescovo di Squillace nel 1098, e quella civile da parte del Conte Ruggero, privilegio confermato dal Papa Urbano II. In questo periodo la popolazione di Montauro fu luogo di un improvviso aumento, in quanto vennero condotti nel comune un nutrito gruppo di 112 capifamiglia prigionieri, con figli, fratelli, cognati, e nipoti, in tutto 218 persone, delle quali tra sani e feriti furono costrette ad una iniziale prigionia in 162, le altre si salvarono con la fuga, quasi tutti provenienti dai distretti di Squillace e di Soverato, i quali a Capua avevano tradito il Conte Ruggero, per cui erano stati condannati alla pena capitale, ma per intercessione di San Bruno, il Conte commut\u00f2 tale pena in servit\u00f9 perpetua alle dipendenze dei padri certosini. La comunit\u00e0 e l'economia di Montauro si sviluppa dopo l'anno 1000 ad opera dei Normanni, i quali, sottraendo ai Bizantini le terre di Calabria, fondarono uno stato feudale con a capo Roberto il Guiscardo (1015-1085), poi nel 1061 lasci\u00f2 l'impresa al fratello Ruggero I (1031-Mileto 1101), il cui figlio Ruggero II (1095-1154) si fece nominare nel 1127 duca di Puglia e Calabria. In questo periodo Montauro fu protagonista di un notevole incremento demografico (1175 nel censimento del 1278). Nel 1098 il Conte Ruggero I d'Altavilla pose il casale di Montauro sotto la giurisdizione civile della Certosa, per cui il Vescovo di Squillace Giovanni cedette la giurisdizione ecclesiastica. La donazione sarebbe stata confermata da Papa Calisto II nel 1120 con un diploma la cui autenticit\u00e0 \u00e8 controversa. L'Imperatore Federico II riconferma la donazione sia nel 1212, che nel 1224. Vi sarebbe anche notizia di una serie di donazioni in documenti della cancelleria angioina: in un diploma di Carlo I del 1272, in un altro di Carlo II del 1305, in un altro ancora di Giovanna I del 1344. La popolazione di Montauro al censimento del 1276 contava 1 176 unit\u00e0. Come \u00e8 noto, nel 1192, il monastero di Santo Stefano del Bosco, con tutto il suo vasto patrimonio, pass\u00f2 dai Certosini ai Cistercensi e da questi, a muovere dal XV secolo, ad Abati commendatari, che, tesi a lucrare una mera rendita limitando qualsiasi spesa, non posero cura nell'amministrazione del patrimonio.\nRinascimento.\nDal 1476, in seguito alla terribile pestilenza la popolazione diminu\u00ec sensibilmente. Altro calo demografico si ebbe quando il sud d'Italia pass\u00f2 sotto la dominazione spagnola. Fin dal secolo XVI le coste ioniche furono infestate dalle temute e terribili incursioni turche, per cui gli abitanti, che si erano insediati pi\u00f9 in basso a mezza costa, si trasferirono sulle colline per meglio organizzare la difesa. Furono costruite delle Torri lungo il litorale ionico per l'avvistamento del nemico. Anche a Montauro furono costruite delle fortificazioni come il maniero, poi trasformato in Chiesa dedicata a San Pantaleone e la torre, oggi campanile, che presentano le caratteristiche di avvistamento e difesa.\nIn particolare nel 1497 il Casale di Montauro, ubicato a ridosso dei confini di Squillace, fu accorpato a quello Stato dai suoi Principi, sicch\u00e9, il 29 luglio 1497, Goffredo Borgia ne otteneva conferma, unitamente a tutto il Principato di Squillace dal Sovrano. Nel 1514 i Certosini riebbero il controllo del monastero di Santo Stefano del Bosco ed attesero alla generale ricognizione e recupero del suo patrimonio, che culmin\u00f2 con la redazione, nel 1533, della Platea voluta ed approvata dall'Imperatore Carlo V. Ritornati al loro monastero, nel 1542, i Certosini adirono le vie legali per riavere i loro beni, tra cui il territorio di Montauro.\nEra moderna.\nNel 1644 e nel 1645, Montauro, come anche Stalett\u00ec e Gasperina, sub\u00ec le incursioni dei Turchi che saccheggiarono e incendiarono i tre villaggi. Con il Regno delle due Sicilie, sotto i Borboni, la popolazione di Montauro contava 1 601 persone, di cui 340 donne addette ai telai, fonte di lavoro e di guadagno. Nel XVIII e XIX rifiorirono le arti, le professioni e i mestieri. Nel Catasto Onciario di Montauro del 1741-1746, sono menzionati scalpellini, fabbri ferrai, falegnami, sarti, fabbricatori, tintori, conciatori, cottonari, seggiari, chianchieri, poticari e le varie professioni, Dottore fisico, Dottore chimico, Avvocato, Notaio. Sono menzionati anche molti Sacerdoti di famiglie nobili. Tra il XVII e XVIII secolo si contano circa sessanta sacerdoti. In questo periodo si costruisce la maggior parte de palazzi nobiliari con sontuosi portali : il palazzo Barbieri, il palazzo Spadei, il palazzo Rossi-Milano, il palazzo Vatrella, il palazzo Madonna, il palazzo Teti, il palazzo Terracina, il palazzo Menechini, il palazzo Pellegrini, il palazzo Tavani, il palazzo Mirarchi, la casa sacrestia Nistic\u00f2 (Pisano-Gull\u00ec), il portale casa del monaco Tavano (Pisani-Mercurio), il palazzo Zizzi, il palazzo Cleric\u00f2, e casa Lomanno. Nel Regesto Vaticano si trova la conferma dell'alternarsi della giurisdizione ecclesiastica tra la Certosa e la Diocesi di Squillace. Sempre nel Catasto Onciario di Montauro del 1741-1746 si fa menzione alla giurisdizione del Priore della Certosa su Montauro: \"In tempo della Visita Della Giurisdizione che fa Il Padre Ill/mo e Rev/mo Priore Ordinario delle Cinque Terre, che sono:\" \"Serra, Spadola, Bivongi, Montauro, Gasperina e Montepaone...\".\" Gioacchino Murat nel 1808 soppresse con decreto il monastero di Serra riportando Montauro sotto la giurisdizione della Diocesi di Squillace. La maggioranza della popolazione viveva di agricoltura e di pastorizia, poich\u00e9 contadini e pastori lavoravano alle dipendenze della Certosa di Serra e della vicina Grangia di S.Anna e del Cece, com'\u00e8 attestato dai vari documenti del Regesto Vaticano. Il 27 luglio 1753 giunge a Montauro un'ampolla del sangue di San Pantaleone ad opera del sacerdote don Carlo Antonio Barberi il quale si recava a Napoli per motivi di studio, e, avendo saputo che un sacerdote napoletano custodiva un'ampolla del sangue si adoper\u00f2 con tutte le sue qualit\u00e0 spirituali e intellettuali ad ottenerla e portarla a Montauro.\nLa Republica Partenopea nell\u2019ordinamento amministrativo del 1799 riconosce Montauro come Comune del Cantone di Catanzaro. I Francesi, poi, con la legge del 19 gennaio 1807 ne fecero un Luogo, ossia Universit\u00e0 (Comunit\u00e0) del Governo di Squillace. Il titolo di Universitas venne conferito nel basso medioevo a quei paesi del\u2019Italia meridionale che avevano raggiunto l'autonomia amministrativa ed economica. Ferdinando I delle Due Sicilie conferisce a Montauro il titolo di Citt\u00e0 Regia. Il timbro di Montauro \u00e8 formato da un fregio araldico a forma di scudo, sormontato da una corona del Comune; all\u2019interno campeggia un monte, sul quale si erge una croce latina trifogliata. Sotto si legge la scritta: \"\"Universit\u00e0 di Montauro\" . Lo stemma chiude l\u2019arco del portale della chiesa Matrice e rappresenta una croce greca trifogliata conficcata sul monte, inoltre \u00e8 circondato da un ramo di alloro e uno di quercia. Questo stemma venne riprodotto nel Gonfalone del Comune di Montauro. Ci\u00f2 sta a significare il profondo legame tra Chiesa e Comune, o meglio, il riconoscimento della civilt\u00e0 cristiana, di cui non si pu\u00f2 non affermare il valore storico-spirituale.\nCon l'unit\u00e0 d'Italia il sud, ed in modo particolare la Calabria, iniziarono a conoscere un lento ed inesorabile declino economico. Montauro risent\u00ec di questa crisi generale, dovuta anche ai soprusi, alle vessazioni e ai balzelli imposti dai baroni locali ai contadini, i quali si ribellarono ai padroni e da questa rivolta sorsero anche a Montauro alcuni briganti. La prima guerra mondiale, la crisi economica del 1929, la seconda guerra mondiale contribuirono notevolmente alla diminuzione della popolazione ponendo le base di una pesante crisi per tutta l'economia del paese. Dopo la prima guerra mondiale, in cui Montauro diede il suo contributo di venticinque figli, caduti in guerra, inizi\u00f2 una prima emorragia d' emigrazione. Dagli anni 1929-30 molti giovani emigrarono in Argentina e negli Stati Uniti d'America.\nSimboli.\nLo stemma del Comune di Montauro \u00e8 stato concesso con decreto del presidente della Repubblica del 14 marzo 1974.\nEconomia.\nL'economia del comune si regge in particolare sulle coltivazioni di frutta : arance, mandarini e uva di ottime qualit\u00e0, grano, in particolar modo la coltivazione degli ulivi, che ricoprono gran parte del territorio montaurese; si produce una grande quantit\u00e0 di olio, di ottima qualit\u00e0, fonte di reddito di molte famiglie, sia nella raccolta che nella vendita. In passato si contavano oltre dieci frantoi di pietra oggi modernizzati con macchinari tecnologici.\nLa pesca \u00e8 rilevante nell'economia del paese, in passato definito il paese dei \"marinari o dei pisciari\" . Un ventennio fa si contavano oltre settanta pescatori di professione, oggi se ne contano al massimo quattro o cinque, un mestiere ormai destinato a morire a causa delle leggi e della scarsa pescosit\u00e0 del nostro mare.\nAnche l'artigianato era in passato una grande fonte di lavoro per l'economia del paese con la lavorazione del legname, del ferro e della pietra. Di particolare interesse artistico sono i portali in pietra dei palazzi nobiliari e delle case comuni , opere di grande valore architettonico dalle svariate forme e decorazioni. A Montauro se ne contano oltre 23.\nNegli ultimi anni il turismo si sta sviluppando, grazie alla nascita di villaggi, hotel, strutture ricettive e stabilimenti balneari.\nInfrastrutture e trasporti.\nStrade.\nMontauro \u00e8 attraversata dalla Strada statale 106 Jonica.\nAmministrazione.\nSindaci del Regno di Napoli\nSindaci del Regno d'Italia\nSindaci della Repubblica Italiana"}
{"id": "1198412", "revid": "253269", "url": "https://it.wikipedia.org/wiki?curid=1198412", "title": "Ioan Gruffudd", "text": "Biografia.\nPi\u00f9 grande dei tre figli di Peter e Gillian Gruffudd, ha un fratello e una sorella. Ha studiato prima presso la \"Ysgol Melin Gruffydd\" e poi alla \"Ysgol Gyfun Gymraeg Glantaf \", di Cardiff, dove mette in mostra anche il suo talento musicale, come suonatore di oboe.\nAppena sedicenne inizia a lavorare per la TV inglese, in soap opera e serie tv, ma \u00e8 nel 1997 che ottiene il primo ruolo importante, infatti interpreta il poeta John Gray in \"Wilde\", biografia dello scrittore Oscar Wilde, che con Gray visse una relazione omosessuale. Nello stesso anno interpreta il 5\u00ba Ufficiale Harold Lowe nel kolossal di James Cameron \"Titanic\".\nNel 1998 viene scelto per interpretare Horatio Hornblower, nella miniserie tv \"Hornblower\", basata sul romanzo di C.S. Forester, ruolo che interpreter\u00e0 fino al 2003. Tramite questa interpretazione inizi\u00f2 la sua carriera di attore. Sempre per la televisione lavora nell'adattamento televisivo di \"Grandi speranze\" di Charles Dickens. Nel 2000 recita nel film \"La carica dei 102 - Un nuovo colpo di coda\", dove sul set conosce l'attuale moglie, l'attrice Alice Evans, sposata il 14 settembre 2007 in Messico. La primogenita dei due, Ella Betsi Evans-Gruffudd, \u00e8 nata il 6 settembre 2009, mentre il 13 settembre 2013 nasce la secondogenita Elsie Marigold. Nel gennaio 2021 la coppia ha annunciato la separazione.\nNel 2001 \u00e8 apparso al fianco di Claudia Schiffer nel videoclip del singolo \"Uptown Girl\" dei Westlife.\nNel 2001 ottiene un ruolo nel bellico \"Black Hawk Down - Black Hawk abbattuto\" di Ridley Scott, nel 2004 interpreta Lancillotto in \"King Arthur\" al fianco di Re Art\u00f9/Clive Owen. Ma \u00e8 del 2005 il ruolo che lo rende pi\u00f9 celebre, interpreta Reed \"Mr. Fantastic\" Richards nel film \"I Fantastici 4\", trasposizione cinematografica dell'omonimo fumetto, ruolo che interpreta anche nel sequel del 2007 \"I Fantastici 4 e Silver Surfer\", tra i due film interpreta William Wilberforce in \"Amazing Grace\". Nel 2008 Gruffudd interpreta inoltre Tony Blair in \"W.\" e Sir Benjamin Merryweather in \"Moonacre - I segreti dell'ultima luna\".\nNel 2014 \u00e8 protagonista della serie televisiva \"Forever\", cancellata dopo la prima stagione.\nDal 2018 interpreta Daniel Harrow, protagonista della serie \"Harrow\"."}
{"id": "1198417", "revid": "110157", "url": "https://it.wikipedia.org/wiki?curid=1198417", "title": "Music Box Tour", "text": "Music Box Tour \u00e8 il primo tour della cantante Mariah Carey, per promuovere l'album Music Box.\nStoria del Tour.\nQuesto fu il primo tour della Carey. Non aveva fatto molte esibizioni in pubblico nei suoi primi anni nell'industria discografica ed era divenuta una star con due album e cinque singoli alla numero uno prima ancora di aver sfondato.\nIl Concerto.\nI musicisti prendevano posto sul palco durante la canzone \"They Call the Wind Mariah\" dal musical \"Paint Your Wagon\".\nLo spettacolo includeva il principale collaboratore della Carey all'epoca, Walter Afanasieff, alle tastiere, accompagnato da una band. Un coro gospel appariva durante alcune canzoni, una pratica che la Carey avrebbe ripreso in alcuni tour successivi. Ballerini erano presenti sul palco, ma la Carey non ball\u00f2 con loro, un rifiuto che avrebbe mantenuto fino ad un piccolo accenno di coreografia nel Daydream World Tour del 1996. Contrariamente ai suoi tour successivi, tuttavia, la Carey mantenne un cambio di abiti minimo, con al massimo uno prima del bis.\nScaletta.\nNote.\nSanta Claus Is Coming to Town "}
{"id": "1198426", "revid": "767487", "url": "https://it.wikipedia.org/wiki?curid=1198426", "title": "Giuseppe Curcio", "text": "Ricevette la propria formazione musicale al Conservatorio della Piet\u00e0 dei Turchini. Nel 1779 debutt\u00f2 come operista al Teatro del Fondo di Napoli con la commedia \"I matrimoni per inganno\". Successivamente per diversi anni compose parecchie opere, sia serie che buffe, principalmente per i teatri napoletani, per Roma e per Firenze. Nel 1797 divent\u00f2 in quest'ultima citt\u00e0 membr\u00f2 dell\"'Accademia degli Armonici\" e l'11 gennaio 1800 fu nominato maestro di cappella del Duomo di Fermo, succedendo cos\u00ec a Giuseppe Giordani. Termin\u00f2 il suo incarico nel 1823, anno in cui si stabil\u00ec a Roma, dove morir\u00e0 nove anni dopo."}
