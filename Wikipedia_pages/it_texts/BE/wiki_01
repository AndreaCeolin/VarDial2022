{"id": "6693667", "revid": "84184", "url": "https://it.wikipedia.org/wiki?curid=6693667", "title": "Carta canadese dei diritti e delle libert\u00e0", "text": "La Carta canadese dei diritti e delle libert\u00e0 (inglese: \"Canadian Charter of Rights and Freedoms\"; francese: \"Charte canadienne des droits et libert\u00e9s\"), in Canada indicata spesso semplicemente come la Carta (in inglese e in francese, rispettivamente \"Charter\" e \"Charte\"), \u00e8 una dichiarazione dei diritti incorporata nella Costituzione del Canada. Essa forma la prima parte della Legge costituzionale del 1982. La Carta garantisce certi diritti politici ai cittadini canadesi e diritti civili a chiunque sia in Canada rispetto alle politiche e alle azioni di tutte le aree e i livelli di governo. Essa \u00e8 progettata per unificare i Canadesi intorno a un insieme di principi che incarnano quei diritti. La Carta fu firmata per la promulgazione dalla regina Elisabetta II del Canada il 17 aprile 1982, insieme al resto della Legge costituzionale.\nLa Carta fu preceduta dalla Dichiarazione canadese dei diritti (\"Canadian Bill of Rights\") che fu emanata nel 1960. Tuttavia, la Dichiarazione dei diritti era soltanto uno statuto federale, piuttosto che un documento costituzionale. Come statuto federale, essa pu\u00f2 essere emendata attraverso il procedimento legislativo ordinario e non ha alcuna applicazione alle leggi provinciali. Anche la Corte suprema del Canada interpret\u00f2 in modo restrittivo la Dichiarazione dei diritti e fu riluttante a dichiarare inefficaci le leggi provinciali. La relativa inefficacia della Dichiarazione canadese dei diritti spinse molti a cercare di migliorare le tutele dei diritti in Canada. Il movimento per i diritti umani e le libert\u00e0 che emerse dopo la Seconda guerra mondiale voleva incorporare anche i principi enunciati nella Dichiarazione universale dei diritti umani. Il Parlamento britannico eman\u00f2 formalmente la Carta come parte della Legge sul Canada del 1982 su richiesta del Parlamento canadese nel 1982, il risultato degli sforzi del governo del primo ministro Pierre Trudeau.\nUno degli effetti pi\u00f9 notevoli dell'adozione della Carta fu di espandere largamente l'ambito del sindacato giudiziario delle leggi, perch\u00e9 la Carta \u00e8 pi\u00f9 esplicita rispetto alla garanzia dei diritti e al ruolo dei giudici nell'imporli di quanto fosse la Dichiarazione dei diritti. I tribunali, quando posti di fronte a violazioni dei diritti della Carta, hanno colpito statuti e regolamenti federali e provinciali incostituzionali o parti di essi, come hanno fatto quando il diritto giurisprudenziale canadese si occupava principalmente di risolvere le questioni del federalismo. La Carta, tuttavia, concedeva nuovi poteri ai tribunali per imporre rimedi che sono pi\u00f9 creativi e per escludere altre prove nei processi. Questi poteri sono maggiori di quanto avvenisse normalmente in base al \"common law\" e a un sistema di governo che, influenzato dalla madrepatria del Canada, il Regno Unito, era basato sulla supremazia parlamentare. Di conseguenza, la Carta ha attirato sia ampio sostegno da una maggioranza dell'elettorato canadese, sia critiche dagli oppositori dell'accresciuto potere giudiziario. La Carta si applica solo alle leggi e alle azioni del Governo (incluse le leggi e le azioni dei governi federale, provinciali e municipali e i consigli di amministrazione delle scuole pubbliche), e a volte al \"common law\", non all'attivit\u00e0 privata.\nCaratteristiche.\nIn base alla Carta, le persone fisicamente presenti in Canada hanno numerosi diritti civili e politici. La maggior parte dei diritti possono essere esercitati da qualsiasi persona giuridica (la Carta non definisce la societ\u00e0 come \"legal person\"), ma alcuni dei diritti appartengono esclusivamente alle persone fisiche, o (come negli articoli 3 e 6) soltanto ai cittadini del Canada. I diritti sono imponibili dai tribunali attraverso l'articolo 24 della Carta, che consente ai tribunali discrezionalit\u00e0 per assegnare rimedi a favore di coloro i cui diritti sono stati negati. Questo articolo consente anche ai tribunali di escludere le prove nei processi se queste sono state acquisite in un modo che confligge con la Carta e che potrebbe danneggiare la reputazione del sistema giudiziario. L'articolo 32 conferma che la Carta \u00e8 vincolante per il governo federale, per i territori sotto la sua autorit\u00e0 e per i governi provinciali. I diritti e le libert\u00e0 custoditi nei 34 articoli della Carta includono:\nEccezioni.\nPrecludendo tutte le libert\u00e0 e formando la base della Carta, il primissimo articolo, noto come \"clausola delle limitazioni\" (\"limitations clause\"), consente al governo di giustificare certe infrazioni ai diritti della Carta. Ogni caso in cui un tribunale scopra una violazione della Carta richiederebbe perci\u00f2 un'analisi dell'articolo 1 per determinare se la legge possa ancora essere dichiarata legittima. Le infrazioni sono dichiarate legittime se lo scopo dell'azione del governo \u00e8 di conseguire quello che sarebbe riconosciuto come un obiettivo urgente o importante in una societ\u00e0 libera, e se l'infrazione pu\u00f2 essere \"dimostrabilmente giustificata\". L'articolo 1 \u00e8 stato cos\u00ec usato per dichiarare legittime le leggi contro condotte riprovevoli come l'incitamento all'odio (ad es., in \"R. c. Keegstra\") e gli atti osceni (ad es., in \"R. c. Butler\"). L'articolo 1 conferma anche che i diritti elencati nella Carta sono garantiti.\nIn aggiunta, alcuni di questi diritti somo soggetti anche alla \"clausola non ostativa\" (\"nothwithstanding clause\", articolo 33). La clausola non ostativa autorizza il governo a revocare temporaneamente i diritti e le libert\u00e0 negli articoli 2 e 7\u201315 fino a cinque anni, soggetti a rinnovo. Il governo federale canadese non l'ha mai invocata, e alcuni hanno ipotizzato che il suo uso sarebbe politicamente costoso. In passato, la clausola non ostativa era invocata abitualmente dalla provincia del Qu\u00e9bec (che non sosteneva l'emanazione della Carta, ma nondimeno era soggetta ad essa). Anche le province del Saskatchewan e dell'Alberta hanno invocato la clausola non ostativa, rispettivamente per porre fine a uno sciopero e per tutelare una definizione esclusivamente eterosessuale del matrimonio. (Si noti che l'uso della clausola non ostativa da parte dell'Alberta non ha alcun vigore o effetto, dal momento che la definizione di matrimonio \u00e8 giurisdizione federale, non provinciale.) Anche il territorio dello Yukon una volta approv\u00f2 una legislazione che invocava la clausola non ostativa, ma la legislazione in questione non fu mai proclamata in vigore.\nDiritti democratici.\nGeneralmente, sono tutelati il diritto di partecipare alle attivit\u00e0 politiche e il diritto a una forma di governo democratico:\nDiritti giuridici.\nSono tutelati i diritti delle persone nei rapporti con il sistema giudiziario e le forze di polizia, vale a dire:\nDiritti linguistici.\nGeneralmente, le persone hanno il diritto di usare o la lingua inglese o francese nelle comunicazioni con il governo federale e con certi governi provinciali del Canada. Specificamente, le disposizioni sulla lingua nella Carta includono:\nAltri articoli.\nVarie disposizioni aiutano a chiarire come funziona in pratica la Carta. Queste includono:\nInfine, articolo 34: afferma che la Parte I della Legge costituzionale del 1982, contenente i primi 34 articoli della Legge, pu\u00f2 essere designata collettivamente come la \"Carta canadese dei diritti e delle libert\u00e0\".\nStoria.\nMolti dei diritti e delle libert\u00e0 che sono tutelati in base alla Carta, inclusi i diritti alla libert\u00e0 di parola, all\"habeas corpus\" e alla presunzione di innocenza, hanno le loro radici in un insieme di leggi e di precedenti legali canadesi a volte noto come la Dichiarazione dei diritti implicita (\"Implied Bill of Rights\" o \"D\u00e9claration des droits implicite\"). Molti di questi diritti furono inclusi anche nella Dichiarazione canadese dei diritti (\"Canadian Bill of Rights\" o \"D\u00e9claration canadienne des droits\") che il Parlamento canadese eman\u00f2 nel 1960. Tuttavia, la Dichiarazione canadese dei diritti aveva numerosi difetti. Diversamente dalla Carta, era una legge ordinaria del Parlamento, che poteva essere emendata da una maggioranza parlamentare semplice ed era applicabile solo al governo federale. Anche i tribunali scelsero di interpretare la Dichiarazione dei diritti in maniera conservatrice, applicandola solo in rare occasioni per dichiarare inefficace una legge contraria. Inoltre, la Dichiarazione dei diritti non conteneva tutti i diritti che sono ora inclusi nella Carta, omettendo, ad esempio, il diritto di voto e la libert\u00e0 di circolazione all'interno del Canada.\nIl centenario della Confederazione canadese nel 1967 suscit\u00f2 maggiore interesse all'interno del governo per le riforme costituzionali. Tali riforme avrebbero riguardato il miglioramento delle salvaguardie, nonch\u00e9 il rimpatrio della Costituzione, vale a dire che il Parlamento britannico non avrebbe pi\u00f9 dovuto approvare gli emendamenti costituzionali. Successivamente, il procuratore generale Pierre Trudeau incaric\u00f2 il professore di diritto Barry Strayer di fare ricerche su una potenziale carta dei diritti. Mentre scriveva il suo rapporto, Strayer si consult\u00f2 con molti eminenti studiosi di diritto, compreso Walter Tarnopolsky. Il rapporto di Strayer sosteneva molte idee che furono in seguito incorporate nelle Carta, inclusa la tutela per i diritti linguistici. Strayer sostenne anche l'esclusione dei diritti economici. Infine, raccomand\u00f2 di ammettere limiti ai diritti. Tali limiti sono inclusi nelle clausole delle limitazioni e non ostativa. Nel 1968, Strayer fu nominato Direttore della Divisione di diritto costituzionale dell'Ufficio del Consiglio privato e nel 1974 divenne Assistente Vice ministro della Giustizia. Durante quegli anni, Strayer svolse un ruolo chiave nello scrivere il progetto di legge che sarebbe stato da ultimo adottato.\nNel frattempo, Trudeau, che era diventato capo del Partito liberale e Primo ministro nel 1968, voleva ancora moltissimo una dichiarazione dei diritti costituzionale. Il governo federale e le province discussero di crearne una durante i negoziati per il rimpatrio della Costituzione, che diedero come risultato la Carta di Victoria del 1971. Questa non giunse mai ad essere implementata. Tuttavia, Trudeau continu\u00f2 con i suoi sforzi per rimpatriare la Costituzione, e promise un cambiamento costituzionale durante il referendum sull'indipendenza del Qu\u00e9bec del 1980. Vi sarebbe riuscito nel 1982 con l'approvazione della Legge sul Canada del 1982. Questo consent\u00ec la promulgazione della Legge costituzionale del 1982.\nL'inclusione di una carta dei diritti nella Legge costituzionale fu un argomento molto dibattuto. Trudeau parl\u00f2 in televisione nell'ottobre 1980, e annunci\u00f2 la sua intenzione di costituzionalizzare una dichiarazione dei diritti che avrebbe garantito le libert\u00e0 fondamentali, i diritti democratici, la libert\u00e0 di circolazione, i diritti giuridici, i diritti di uguaglianza e di lingua. Egli non voleva una clausola non ostativa. Sebbene la sua proposta godesse di un certo sostegno popolare, i capi delle province si opponevano alle potenziali limitazioni dei loro poteri. L'opposizione conservatrice progressista temeva un orientamento liberale dei giudici, qualora i tribunali fossero stati chiamati a far rispettare i diritti. Inoltre, il Parlamento britannico ricordava il suo diritto di mantenere la vecchia forma di governo del Canada. Su suggerimento dei Conservatori, il governo di Trudeau accett\u00f2 dunque di formare un comitato di senatori e di deputati per esaminare pi\u00f9 a fondo la dichiarazione dei diritti nonch\u00e9 il piano di rimpatrio. Durante questo periodo, 90 ore furono passate solo sullo studio della carta dei diritti, tutte riprese dalla televisione, mentre esperti di diritti civili e vari gruppi di pressione esposero le loro opinioni sulle pecche e le omissioni della Carta e su come rimediarvi. Poich\u00e9 il Canada aveva un sistema di governo parlamentare, e poich\u00e9 si percepiva che i giudici non avessero tutelato i diritti in modo efficace in passato, si mise in discussione l'idea di Trudeau di nominarli custodi della Carta. I Conservatori Progressisti sostenevano invece che i politici eletti dal popolo sarebbero stati pi\u00f9 degni di fiducia. Alla fine si decise che questo potere dovesse andare ai tribunali. Sotto la pressione dei difensori delle libert\u00e0 civili, i giudici potevano ora perfino escludere delle prove presentate nel corso dei processi, se erano state acquisite in maniera contraria alla Carta, una disposizione che la Carta in origine non doveva contenere. Via via che il processo continuava, altri aspetti furono aggiunti alla Carta, inclusi i diritti di uguaglianza per le persone con disabilit\u00e0, pi\u00f9 garanzia per la parit\u00e0 tra i sessi e il riconoscimento del multiculturalismo canadese. Anche la clausola delle limitazioni fu modificata per mettere meno l'accento sull'importanza del sistema parlamentare e pi\u00f9 sulla giustificabilit\u00e0 di tali limiti nel contesto di una societ\u00e0 libera; questa logica era pi\u00f9 in linea con lo sviluppo del movimento dei diritti della persona nel mondo dopo la Seconda guerra mondiale.\nNella sua decisione nella \"Risoluzione sulla modifica della Costituzione\" (1981), la Corte suprema del Canada aveva dichiarato che esisteva una tradizione che si dovesse ricercare un certo consenso delle province per la riforma costituzionale. Poich\u00e9 le province avevano ancora dubbi sui meriti della Carta, Trudeau fu costretto ad accettare la clausola non ostativa, che consentiva ai governi locali di derogare a certi obblighi. La clausola non ostativa fu accettata come parte di un patto chiamato l'Accordo della cucina, negoziato nella notte del 4 novembre 1981 dal Procuratore generale federale Jean Chr\u00e9tien, dal ministro della giustizia dell'Ontario Roy McMurtry e dal ministro della giustizia del Saskatchewan Roy Romanow. La pressione dei governi provinciali (che in Canada hanno giusdizione sulla propriet\u00e0) e dell'ala sinistra del paese, specialmente il Nuovo Partito Democratico, imped\u00ec a Trudeau di includere qualsiasi diritto che tutelasse la propriet\u00e0 privata.\nNondimeno, il Qu\u00e9bec non appoggi\u00f2 n\u00e9 la Carta, n\u00e9 la Legge sul Canada del 1982: sulle ragioni di questa opposizione sono state avanzate varie interpretazioni, anche contrastanti. Anzitutto, l'opposizione potrebbe essere stata motivata dal fatto che i capi del \"Parti Qu\u00e9b\u00e9cois\" erano in realt\u00e0 poco inclini a cooperare, essendo pi\u00f9 interessati ad ottenere la sovranit\u00e0 per il Qu\u00e9bec. Un'altra possibile ragione sarebbe stata la reazione dei capi del Qu\u00e9bec alla loro esclusione dai negoziati dell'Accordo della cucina, che essi, a cominciare da Ren\u00e9 L\u00e9vesque, il primo ministro quebecchese, consideravano troppo centralista. Infine, l'opposizione del Qu\u00e9bec potrebbe essere stata dovuta alla contrariet\u00e0 dei suoi governanti alle disposizioni dell'Accordo relative al processo delle future riforme costituzionali. Essi si opponevano anche all'inclusione nella Carta dei diritti alla libera circolazione e dei diritti all'istruzione nella lingua della minoranza. La Carta \u00e8 ancora applicabile in Qu\u00e9bec perch\u00e9 le province sono sottoposte alla Costituzione. Tuttavia, l'opposizione del Qu\u00e9bec alla proposta di rimpatrio del 1982 ha portato a due tentativi di emendare la Costituzione (l'Accordo del lago Meech e l'Accordo di Charlottetown) che erano volti principalmente a ottenere l'approvazione politica del Qu\u00e9bec all'ordine costituzionale canadese; entrambi i tentativi si conclusero con un fallimento.\nBench\u00e9 la Carta canadese dei diritti e delle libert\u00e0 sia stata adottata nel 1982, fu solo nel 1985 che le principali disposizioni riguardanti i diritti di uguaglianza (articolo 15) entrarono in vigore. Il ritardo serviva a dare ai governi federale e provinciali l'opportunit\u00e0 di esaminare le loro leggi preesistenti ed abrogare le disuguaglianze potenzialmente incostituzionali.\nLa stampa del documento fisico qui raffigurata e distribuita ancora oggi, fu composta intenzionalmente da David Berman, un famoso grafico di Ottava, nel carattere Cartier di Carl Dair, all'epoca il pi\u00f9 prestigioso carattere tipografico canadese, essendo stato commissionato dal Governatore generale per celebrare il centenario del Canada nel 1967.\nLa Carta \u00e8 stata modificata dalla sua promulgazione. L'articolo 25 fu emendato nel 1983 per riconoscere esplicitamente maggiori diritti riguardo alle rivendicazioni territoriali aborigene, e l'articolo 16.1 fu aggiunto nel 1993. Una proposta di emendamento che garantiva i diritti dei feti e degli embrioni umani, presentata nel 1986, fu sconfitta in Parlamento. Altri progetti di modifica della Costituzione, tra cui l'Accordo di Charlottetown nel 1992, non furono mai adottati. Gli emendamenti dell'accordo avrebbero specificato che la Carta dovesse essere interpretata in maniera rispettosa della \"societ\u00e0 distinta\", e avrebbero aggiunto ulteriori disposizioni alla Legge costituzionale del 1867 riguardanti l'uguaglianza razziale e sessuale, nonch\u00e9 i diritti collettivi e i diritti delle comunit\u00e0 linguistiche minoritarie. Bench\u00e9 l'accordo fosse stato negoziato da diversi gruppi di interesse, le disposizioni risultanti erano cos\u00ec vaghe che Trudeau, allora in pensione, temeva che sarebbero entrate in conflitto con i diritti individuali della Carta. Egli riteneva che i diritti sarebbero stati minati se i tribunali avessero dovuto favorire le politiche dei governi provinciali, poich\u00e9 ai governi sarebbe stata data la responsabilit\u00e0 delle minoranze linguistiche. Trudeau svolse cos\u00ec un ruolo di primo piano nel guidare l'opposizione popolare all'accordo.\nInterpretazione e applicazione.\nIl compito di interpretare e di applicare la Carta spetta ai tribunali, con la Corte suprema del Canada che \u00e8 l'autorit\u00e0 definitiva sulla materia.\nCon la supremazia della Carta confermata dall'articolo 52 della Legge costituzionale del 1982, i tribunali continuarono la loro pratica di invalidare statuti o parti di statuti incostituzionali come avevano fatto in precedenza con la giurisprudenza riguardante il federalismo. Tuttavia, in base all'articolo 24 della Carta, i tribunali acquisivano anche nuovi poteri per applicare rimedi creativi ed escludere gli ulteriori elementi di prova durante i processi. I tribunali hanno da allora adottato molte decisioni importanti, inclusa \"R. c. Morgentaler\" (1988), che invalid\u00f2 la legislazione sull'aborto del Canada, e \"Vriend c. Alberta\" (1998), nella quale la Corte suprema dichiar\u00f2 che l'esclusione degli omosessuali da parte della provincia dalla tutela contro la discriminazione violava l'articolo 15. In quest'ultimo caso, la Corte stabil\u00ec poi che questa tutela era sottintesa nella legge.\nI tribunali possono essere aditi per questioni relative alla Carta in vari modi. Alcuni ricorrenti possono essere perseguiti in virt\u00f9 di una legge che essi affermano essere incostituzionale. Altri possono ritenere che i servizi e le politiche del governo non siano applicati in conformit\u00e0 alla Carta, e domandano un'ingiunzione contro il governo ai tribunali di prima istanza (come accadde nell'affare \"Doucet-Boudreau c. Nuova Scozia (Ministero dell'Educazione)\"). Un governo pu\u00f2 anche sollevare una questione di diritto sottoponendo un ricorso arbitrale ai tribunali pi\u00f9 elevati; ad esempio, il governo del primo ministro Paul Martin si rivolse alla Corte suprema con una questione sulla Carta nonch\u00e9 sul federalismo nel caso del \"Ricorso relativo al matrimonio tra persone dello stesso sesso\" (2004). Anche i governi provinciali possono fare lo stesso con i loro tribunali superiori. Il governo dell'Isola del Principe Edoardo ag\u00ec in questo modo ponendo una questione alla sua Corte suprema provinciale sul tema dell'indipendenza giudiziaria in base all'articolo 11.\nNel corso di parecchi casi importanti, i giudici svilupparono varie prove e precedenti per aiutare l'interpretazioni di disposizioni della Carta, tra i quali la \"prova di Oakes\" per l'articolo 1, presentata nel caso \"R. c. Oakes\" (1986) e la \"prova di Law\" per l'articolo 15, sviluppata nel giudizio \"Law c. Canada\" (1999). A partire dal \"Ricorso sul Motor Vehicle Act (C.B.)\" (1985), somo stati adottati vari approcci per definire ed espandere l'ambito della \"giustizia fondamentale\" (il nome canadese per la giustizia naturale o processo dovuto) in base all'articolo 7.\nIn generale, i tribunali hanno adottato un'interpretazione finalizzata dei diritti riconosciuti dalla Carta. Questo significa che a partire dai primi casi come \"Hunter c. Southam\" (1984) e \"R. c. Big M Drug Mart\" (1985), il potere giudiziario non si \u00e8 concentrato sul senso tradizionale e limitato di ciascun diritto, cos\u00ec come erano stati concepiti nel momento in cui la Carta fu adottata nel 1982, ma piuttosto ha cambiato la portata di questi diritti per dare loro un contenuto pi\u00f9 ampio. Si presume abitualmente che l'obiettivo delle disposizioni della Carta sia di accrescere i diritti e le libert\u00e0 degli individui in una variet\u00e0 di circostanze, a spese dei poteri del governo. Lo studioso costituzionale Peter Hogg approva questo approccio generoso in alcuni casi, sebbene per altri affermi che l'obiettivo delle disposizioni non era di arrivare a un insieme di diritti cos\u00ec ampio come i tribunali hanno immaginato. In effetti, questo approccio non \u00e8 stato privo di critiche. Il politico dell'Alberta Ted Morton e lo scienziato politico Rainer Knopff sono stati molto critici su questo fenomeno. Sebbene essi stimino che la dottrina dell'\"albero vivente\" (il nome classico che si d\u00e0 alle interpretazioni generose della Costituzione del Canada) sulla quale si fonda questo approccio sia sano, essi affermano che la giurisprudenza relativa alla Carta \u00e8 stata pi\u00f9 radicale. Quando la dottrina dell'albero vivente \u00e8 applicata correttamente, secondo i due autori: \"L'olmo rimane un olmo; gli spuntano nuovi rami, ma non si trasforma in una quercia o in un salice\". La dottina pu\u00f2 essere usata, ad esempio, perch\u00e9 un diritto sia mantenuto anche quando un governo minaccia di violarlo con una nuova tecnologia, finch\u00e9 l'essenza del diritto resta la stessa; gli autori tuttavia sostengono che i tribunali hanno usato la dottrina per \"creare nuovi diritti\". A titolo di esempio, gli autori notano che la tutela della Carta contro l'autoincriminazione \u00e8 stata estesa fino a coprire scenari nel sistema giudiziario che non erano stati precedentemente regolati dai diritti contro l'autoincriminazione nelle altre leggi canadesi.\nUn altro approccio generale all'interpretazione dei diritti della Carta \u00e8 di prendere in considerazione precedenti legali internazionali per paesi che hanno specifiche tutele di diritti, come gli Stati Uniti con la loro Dichiarazione dei diritti, che ha influenzato il testo della Carta e ha dato origine a molte discussioni sulla portata dei diritti in un sistema democratico basato sulla \"common law\" e sul modo in cui le carte dei diritti devono essere applicate dai tribunali. Tuttavia, la giurisprudenza americana non \u00e8 considerata infallibile. La Corte suprema del Canada ha detto delle leggi canadesi e americane che esse furono \"stabilite da paesi diversi in epoche diverse e in circostanze molto diverse\". Sono stati formati anche organismi giuridici che intervengono frequentemente nei casi per dare manforte ai tribunali nel processo di interpretazione della Carta. A titolo di esempio, si citano l'Associazione delle libert\u00e0 civili della Columbia Britannica, l'Associazione canadese delle libert\u00e0 civili, l'Associazione canadese per la salute mentale, il Congresso canadese del lavoro, il Fondo di azione ed educazione giuridica delle donne (FAEGD) e le Vere donne del Canada.\nUn ulteriore approccio alla Carta, adottato dai tribunali, \u00e8 il principio del dialogo, che implica una maggiore partecipazione dei governi eletti. Questo approccio comprende l'adozione da parte dei governi di nuove legislazioni in risposta alle decisioni della corte e il riconoscimento da parte della corte di questi sforzi se le nuove legislazioni sono contestate in virt\u00f9 della Carta.\nConfronti con altri documenti dei diritti umani.\nAlcuni parlamentari canadesi vedevano il movimento per l'approvazione di una carta come contraria al modello britannico della sovranit\u00e0 parlamentare. Altri dicevano che la Convenzione europea sui diritti dell'uomo (CEDU) aveva ormai limitato il potere parlamentare britannico in misura maggiore di quanto la Carta canadese limitasse il potere del Parlamento canadese e delle assemblee legislative provinciali. Hogg ha ipotizzato che i Britannici abbiano adottato la Legge sui diritti umani del 1998 in parte perch\u00e9 erano ispirati dall'analoga Carta canadese.\nLa Carta canadese reca numerose somiglianze con la Convenzione europea, specificamente in relazione alla clausola delle limitazioni contenuta nel documento europeo. A causa di questa somiglianza con la legge europea sui diritti umani, la Corte suprema del Canada si rivolge non solo alla giurisprudenza della Costituzione degli Stati Uniti d'America per interpretare la Carta, ma anche ai casi della Corte europea dei diritti dell'uomo.\nLa distinzione essenziale tra la Dichiarazione dei diritti degli Stati Uniti e la Carta canadese \u00e8 l'esistenza della clausola delle limitazioni e non ostativa. I tribunali canadesi hanno conseguentemente interpretato ciascun diritto in maniera pi\u00f9 espansiva. Tuttavia, a causa della clausola delle limitazioni, ove esista la, violazione di un diritto, la legge non garantir\u00e0 necessariamente la tutela di quel diritto. Per contrasto, i diritti in base alla Dichiarazione statunitense sono assoluti e cos\u00ec una violazione non si trover\u00e0 finch\u00e9 non vi sia stata una sufficiente infrazione di quei diritti. L'effetto netto \u00e8 che le due costituzioni forniscono una tutela comparabile di molti diritti. La giustizia fondamentale (all'articolo 7 della Carta canadese) \u00e8 interpretata perci\u00f2 in maniera da includere pi\u00f9 tutele giuridiche del \"due process\", che \u00e8 l'equivalente statunitense. Anche la libert\u00e0 di espressione all'articolo 2 ha una portata pi\u00f9 vasta della libert\u00e0 di parola nel I emendamento della Costituzione statunitense Ad esempio, nel giudizio \"RWDSU c. Dolphin Delivery Ltd.\" (1986), la Corte suprema canadese era chiamata a pronunciarsi su un tipo di picchettaggio di sciopero che il I emendamento statunitense non avrebbe permesso, in quanto si trattava di comportamenti perturbatori (anche se il picchettaggio di sciopero includeva alcune forme di espressione che il I emendamento avrebbe potuto comunque tutelare). La Corte suprema, tuttavia, dichiar\u00f2 che il picchettaggio, inclusi i comportamenti perturbatori, erano pienamente tutelati in base all'articolo 2 della Carta. La Corte si bas\u00f2 poi sull'articolo 1 per giudicare che l'ingiunzione contro il picchettaggio era giusto. La clausola delle limitazioni ha anche permesso ai governi canadesi di adottare leggi che sarebbero considerate incostituzionali negli Stati Uniti. A titolo di esempio, la Corte suprema del Canada ha mantenuto alcuni dei limiti all'uso della lingua inglese nella segnaletica in Qu\u00e9bec e ha mantenuto dei divieti di pubblicazione che impediscono ai mezzi di comunicazione di menzionare i nomi di delinquenti minorenni.\nL'articolo 28 della Carta svolge una funzione simile a quella dell\"Equal Rights Amendment\" negli Stati Uniti. Tale emendamento si propone di garantire pari diritti ai cittadini, senza distinzione di sesso. Esso tuttavia non fu mai ratificato, probabilmente per la reazione suscitata all'epoca nella destra religiosa degli Stati Uniti. Invece, non vi fu alcun movimento di opposizione comparabile all'articolo 28 della Carta. Eppure, le femministe canadesi dovettero organizzare grandi manifestazioni per dimostrare il loro appoggio all'inclusione di questo articolo, che non faceva parte della bozza originale della Carta.\nLa Convenzione Internazionale sui Diritti Civili e Politici ha parecchi paralleli con la Carta canadese, ma in alcuni casi il testo della Convenzione va oltre quello della Carta riguardo ai diritti. Ad esempio, un diritto all'assistenza legale \u00e8 stato dedotto dall'articolo 10 della Carta (il diritto al patrocinio), ma la Convenzione garantisce esplicitamente che l'imputato ha diritto all'assistenza legale senza spese \"se non ha mezzi sufficienti\".\nLa Carta canadese non dice molto, almeno esplicitamente, sui diritti economici e sociali. Su questo punto, essa \u00e8 molto diversa dalla Carta quebecchese dei diritti e delle libert\u00e0 della persona e dalla Convenzione internazionale sui diritti economici, sociali e culturali. Alcuni credono che dei diritti economici dovrebbero essere dedotti dall'articolo 7, che garantisce i diritti alla sicurezza della persona, e dall'articolo 15, che garantisce i diritti all'uguaglianza, per rendere la Carta pi\u00f9 simile alla Convenzione. L'argomento \u00e8 che i diritti economici sono legati a un livello di vita accettabile e possono contribuire affinch\u00e9 i diritti civili si sviluppino in un ambiente vivibile. I tribunali canadesi somo tuttavia esitanti in questo campo, affermando che i diritti economici sono una questione politica; essi aggiungono che in quanto diritti positivi, la legittimit\u00e0 dei diritti economici pu\u00f2 essere messa in questione.\nLa stessa Carta influenz\u00f2 la Dichiarazione dei diritti nella Costituzione del Sudafrica. Ad esempio, la clausola delle limitazioni in base all'articolo 36 della Costituzione sudafricana \u00e8 stata paragonata a quella dell'articolo 1 della Carta canadese.\nAnche la Carta dei diritti e delle libert\u00e0 fondamentali della Giamaica fu influenzata, in parte, dalla Carta canadese.\nLa Carta e i valori nazionali.\nL'intenzione dietro l'adozione della Carta era che essa potesse essere una fonte di valori e di unit\u00e0 nazionale per il Canada. Come not\u00f2 il professor Alan Cairns: \"La premessa iniziale del governo federale era di sviluppare un'identit\u00e0 pan-canadese.\" Trudeau stesso scrisse in seguito nelle sue \"Memorie\" che \"il Canada stesso\" poteva ora essere definito come una \"societ\u00e0 dove tutte le persone sono uguali e dove condividono alcuni valori fondamentali basati sulla libert\u00e0\", e che tutti i Canadesi potevano identificarsi con i valori della libert\u00e0 e dell'uguaglianza.\nL'obiettivo unificatore della Carta era particolarmente importante per i diritti di circolazione e i diritti linguistici. L'autore Rand Dyck afferma che, secondo alcuni studiosi, l'articolo 23, che garantisce il diritto all'istruzione nella lingua della minoranza, \"era la sola parte della Carta di cui Pierre Trudeau si preoccupasse veramente\". Grazie ai diritti linguistici e ai diritti di circolazione, i Canadesi francofoni, che sono stati al centro dei dibattiti sull'unit\u00e0 nazionale, possono circolare in tutto il Canada e ricevere servizi pubblici e servizi di istruzione nella propria lingua. Quindi, essi non sono pi\u00f9 confinati al Qu\u00e9bec (la sola provincia dove i francofoni sono maggioritari e dove risiede la maggior parte della popolazione francofona del Canada), il che avrebbe polarizzato il paese lungo linee regionali. La Carta doveva anche standardizzare le leggi precedentemente diverse attraverso tutto il paese e armonizzarle verso un unico principio di libert\u00e0.\nL'ex primo ministro dell'Ontario Bob Rae ha affermato che la Carta \"funge da simbolo per tutti i Canadesi\" perch\u00e9 rappresenta il valore fondamentale della libert\u00e0. L'accademico Peter Russell si \u00e8 mostrato pi\u00f9 scettici sul valore della Carta in questo campo. Cairns, che ritiene che la Carta sia il documento costituzionale pi\u00f9 importante agli occhi di molti Canadesi e che la Carta doveva servire da strumento per foggiare l'identit\u00e0 canadese, ha ugualmente espresso la preoccupazione che i gruppi all'interno della societ\u00e0 vedano certe disposizioni come appartenenti esclusivamente a loro piuttosto che a tutti i Canadesi. Inoltre, certe questioni sollevate dalla Carta, come l'aborto e la pornografia, restano controverse. Ciononostante, dei sondaggi nel 2002 mostravano che i Canadesi ritenevano che la Carta rappresentasse significativamente il Canada, sebbene molti non fossero consapevoli del suo effettivo contenuto.\nGli unici valori menzionati nel preambolo della Carta sono il riconoscimento della supremazia di Dio e del primato del diritto, ma sono concetti controversi e hanno scarse conseguenze giuridiche. Nel 1999, il deputato Svend Robinson present\u00f2 una proposta alla Camera dei comuni del Canada per emendare la Carta al fine di eliminare ogni menzione di Dio, ritenendo che non riflettesse la diversit\u00e0 canadese. La proposta fu per\u00f2 bocciata.\nL'articolo 27 riconosce anche il multiculturalismo, il che secondo il Dipartimento del Patrimonio canadese \u00e8 un valore caro ai Canadese. Nel 2002, dei sondaggi indicavano che l'86% dei Canadesi approvava questo articolo.\nCritiche.\nLa Carta dei diritti e delle libert\u00e0 gode di grandissima popolarit\u00e0 in Canada; dei sondaggi effettuati nel 1987 e nel 1999 mostrarono che l'82% dei Canadesi riteneva che la Carta fosse una cosa buona (la proporzione era pi\u00f9 bassa in Qu\u00e9bec, al 64% nel 1987, aumentando al 70% nel 1999). Tuttavia, il documento \u00e8 ugualmente criticato dai due lati dello scacchiere politico. Il professor Michael Mandel \u00e8 uno dei critici di sinistra; egli ha scritto che contrariamente ai politici eletti, i giudici non devono essere sensibili alla volont\u00e0 dell'elettorato, e non hanno pi\u00f9 bisogno di assicurarsi che le loro decisioni possano essere comprese facilmente dal cittadino canadese medio. Secondo Mandel, ci\u00f2 impone un limite alla democrazia. Mandel afferma anche che la Carta ha reso il Canada pi\u00f9 simile agli Stati Uniti, favorendo i diritti delle imprese e i diritti individuali piuttosto che i diritti collettivi e i diritti sociali. Egli lamenta che vari diritti che dovrebbero secondo lui essere inclusi nella Carta ne siano assenti, come il diritto all'assistenza sanitaria e il diritto fondamentale all'istruzione gratuita. Cos\u00ec, l'americanizzazione della politica canadese \u00e8 percepita avvenire a spese di valori pi\u00f9 importanti agli occhi dei Canadesi.\nA destra, i critici Morton e Knopff hanno sollevato varie preoccupazioni concernenti la Carta, in particolare affermando che il governo federale la usa per circoscrivere i poteri delle province alleandosi a vari rivendicatori di diritti e gruppi d'interesse. Nel loro libro \"The Charter Revolution &amp; the Court Party\", Morton e Knopff espongono in dettaglio i loro sospetti sull'esistenza di questa alleanza, accusando i governi di Trudeau e Chr\u00e9tien di sovvenzionare diversi gruppi litigiosi. Per esempio, questi governi usarono il Programma di contestazione giudiziaria per appoggiare rivendicazioni del diritto all'istruzione nella lingua della minoranza. Morton e Knopff affermano anche che i procuratori della Corona (ossia i pubblici ministeri) hanno intenzionalmente perso delle cause nelle quali il Governo era perseguito per la presunta violazione di diritti, in particolare per quanto concerne i diritti degli omosessuali e i diritti delle donne.\nIl politologo Rand Dyck, commentando queste critiche, nota che se la portata della revisione giidiziaria della revisione giudiziaria dei giudici \u00e8 stata allargata, essi hanno tuttavia mantenuto la maggior parte delle leggi che formavano oggetto di contestazioni in base alla Carta. Per quanto riguarda i gruppi d'interesse litigiosi, Dyck evidenzia che \"il bilancio non \u00e8 cos\u00ec chiaro come implicano Morton e Knopff. Tutti i gruppi hanno sperimentato vittorie e sconfitte\".\nIl filosofo politico Charles Blattberg ha criticato la Carta per aver contribuito alla frammentazione del paese, sia a livello individuale che collettivo. A suo avviso la Carta, nell'incoraggiare il confronto basato sui diritti, ha introdotto uno spirito antagonistico nella politica canadese, rendendo difficile collaborare per realizzare il bene comune. Blattberg sostiene anche la Carta indeboliscd la comunit\u00e0 politica canadese poich\u00e9 \u00e8 in definitiva un documento cosmopolita. Infine, ritiene che la gente sarebbe pi\u00f9 motivata a difendere le libert\u00e0 individuali se queste fossero espresse con termini che siano molto \"pi\u00f9 densi\" (meno astratti) dei semplici diritti."}
{"id": "6693668", "revid": "92723", "url": "https://it.wikipedia.org/wiki?curid=6693668", "title": "Osservatorio di Isaac Roberts", "text": "L'osservatorio di Isaac Roberts \u00e8 stato un osservatorio ottico collocato nella tenuta privata dell'astronomo britannico Isaac Roberts. Situato a Crowborough, nel Sussex, fu attivo dal 1890, quando Roberts lo costru\u00ec, fino alla sua morte nel 1904.\nRoberts inizi\u00f2 le osservazioni astronomiche nel 1878, constatando la necessit\u00e0 di avere le migliori condizioni di osservazione per ottenere registrazioni fotografiche significative. La ricerca di un clima migliore anche a seguito di una bronchite cronica che lo affliggeva, lo spinse a cercare una nuova posizione pi\u00f9 adatta alle osservazioni. Nel 1885 acquist\u00f2 una propriet\u00e0 di quattro acri (1,6 ettari), dove costru\u00ec la sua casa ed un osservatorio a cupola per ospitare i suoi telescopi. Nel 1890 si trasfer\u00ec nella nuova casa, che chiam\u00f2 \"Starfield\" e prosegu\u00ec il proprio lavoro che gli valse, tra gli altri premi, la medaglia d'oro della Royal Astronomical Society. Isaac Roberts mor\u00ec nel 1904.\nDopo la sua morte la casa cambi\u00f2 proprietari diverse volte fino a quando, nel 1928, fu acquistata dalla municipalit\u00e0 locale e trasformata in uffici. Nel 1935 gli uffici furono ampliati con la conseguente scomparsa della cupola dell'osservatorio. Negli anni '80, a causa delle necessit\u00e0 edilizie della municipalit\u00e0, la casa fu venduta e demolita per costruire nuove residenze. Il nuovo quartiere mantenne il nome di Starfield.\nDescrizione.\nL'osservatorio era situato sulla cima della collina di Crowborough a circa 250 metri sul livello del mare, il punto pi\u00f9 alto della regione circostante. Gli edifici sono stati progettati per consentire ai telescopi di essere orientati fino a 20\u00b0 sopra l'orizzonte. Accanto all'osservatorio erano situati alcuni edifici dedicati ad un laboratorio fotografico, con camera oscura e ulteriori strutture per lo sviluppo delle fotografie. L'osservatorio era collegato alla casa da un corridoio che accedeva alla biblioteca.\nLa cupola dell'osservatorio era emisferica, costruita in legno con rivestimento in rame all'esterno. Due aperture di circa 120 cm ciascuna consentivano di effettuare longitudinalmente e latitudinalmente le osservazioni.\nStrumenti.\nNell'osservatorio erano alloggiati due telescopi: un rifrattore da 7 pollici (177,8 mm) di diametro di tipo Cooke, acquistato da Roberts nel 1878; ed un riflettore da 20 pollici (distanza focale da 100 pollici), prodotto da Grubb e acquistato nel 1886.\nL'osservatorio compare nella lista dei codici osservatori del Minor Planet Center con il codice 001."}
{"id": "6693669", "revid": "266508", "url": "https://it.wikipedia.org/wiki?curid=6693669", "title": "Scintigrafia medullo-surrenalica", "text": ""}
{"id": "6693671", "revid": "54193", "url": "https://it.wikipedia.org/wiki?curid=6693671", "title": "Direttiva PSI", "text": ""}
{"id": "6693674", "revid": "779289", "url": "https://it.wikipedia.org/wiki?curid=6693674", "title": "Biliardo alla XXIX Universiade", "text": "Le gare di biliardo della XXIX Universiade si sono svolte a Taipei, in Cina Taipei, dal 25 al 29 agosto 2017."}
{"id": "6693680", "revid": "287204", "url": "https://it.wikipedia.org/wiki?curid=6693680", "title": "PC Engine Duo", "text": "Il o TurboDuo in Nordamerica, chiamato anche semplicemente Duo, \u00e8 una console prodotta da NEC, versione del PC Engine con lettore CD-ROM incorporato.\nLa console veniva venduta in America settentrionale con \"Ys Book I &amp; II\". La mascotte della console era Johnny Turbo."}
{"id": "6693683", "revid": "74173", "url": "https://it.wikipedia.org/wiki?curid=6693683", "title": "Collegio di Gedling", "text": "Gedling \u00e8 un collegio elettorale inglese situato nel Nottinghamshire e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Tom Randall del Partito Conservatore, che rappresenta il collegio dal 2019.\nEstensione.\nGedling \u00e8 una parte sostanziale della Grande Nottingham, e copre le aree pi\u00f9 popolate del borough di Gedling. Si tratta di un collegio residenziale con popolazione di classe media, con pi\u00f9 case con giardini e spazi aperti, rispetto al collegio di Broxtowe che si trova nel lato opposto di Nottingham."}
{"id": "6693687", "revid": "1543377", "url": "https://it.wikipedia.org/wiki?curid=6693687", "title": "Wesley Moraes Ferreira da Silva", "text": "Biografia.\nDiventato padre in giovanissima et\u00e0, nell'adolescenza si \u00e8 mantenuto facendo l'operaio in una fabbrica di chiodi. Ha una gamba di tre centimetri pi\u00f9 corta rispetto all'altra.\nCaratteristiche tecniche.\nCentravanti dal fisico imponente, dotato di una notevole velocit\u00e0, ha un ottimo senso del gol ed \u00e8 abile nel dribbling, oltre che nel gioco aereo; per le sue caratteristiche \u00e8 stato paragonato a Romelu Lukaku e Christian Benteke.\nCarriera.\nClub.\nHa iniziato giocando a futsal, crescendo poi nel settore giovanile dell'. Nel 2015 passa all'AS Tren\u010d\u00edn; dopo un'ottima prima parte di stagione, il 29 gennaio 2016 viene acquistato dal .\nIl 13 giugno 2019, dopo aver conquistato quattro titoli con il club belga, si trasferisce all' per 25 milioni di euro. Termina anzitempo la prima stagione in Premier League a causa di un infortunio al legamento crociato.\nDopo il il prestito in Belgio, al Club Brugge, il 7 gennaio 2022 vola in Brasile, sempre in prestito, all'Internacional.\nNazionale..\nHa esordito con la nazionale brasiliana il 15 novembre 2019, nell'amichevole persa per 0-1 contro l'Argentina.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2020.\""}
{"id": "6693689", "revid": "1573940", "url": "https://it.wikipedia.org/wiki?curid=6693689", "title": "Crax rubra", "text": "L'hocco maggiore (Crax rubra ) \u00e8 un uccello galliforme della famiglia dei Cracidi originario della fascia di territorio compresa tra il Messico e il Per\u00f9.\nDescrizione.\nDimensioni.\nIl maschio misura 87-92 cm di lunghezza per 3 600-4 800 g di peso; la femmina 78-84 cm per 3 100-4 270 g.\nAspetto.\nL'hocco maggiore \u00e8 un uccello superbo che deve il nome alle dimensioni imponenti che si avvicinano ai 100 centimetri. Questa specie caratteristica \u00e8 immediatamente riconoscibile grazie alla lunga cresta di piume arruffate che adornano il vertice. Possiede inoltre un becco giallo brillante con un'escrescenza bulbosa alla base. Questa protuberanza aumenta di volume ed \u00e8 particolarmente brillante quando la stagione di nidificazione \u00e8 in pieno svolgimento. Nel maschio, il piumaggio \u00e8 prevalentemente nero, con una leggera lucentezza di colore blu scuro o riflessi violacei. Tuttavia, la parte bassa del ventre e le copritrici sotto-caudali sono di un bianco candido che contrasta fortemente con il resto del corpo. Le femmine presentano una colorazione che varia dal nerastro al castano-bruno. Talvolta la testa, il petto, le ali e la coda presentano strisce bianche e nere. Il ventre e la zona anale sono biancastri o color camoscio. Le femmine si distinguono dai loro \"partner\" soprattutto per l'evidente assenza della caruncola gialla sulla base del becco.\nVoce.\nL'hocco maggiore comunica principalmente in due modi diversi. In caso di allarme, produce dei fischi acuti e lamentosi. Il richiamo pi\u00f9 comune \u00e8 un \"guiip guiiit guiiiiu\". Durante la stagione riproduttiva, il maschio emette un \"hummmmm\" basso e profondo in diversi toni. I vari membri di un gruppo familiare si tengono in contatto lanciando piccoli grugniti di debole intensit\u00e0 e udibili solamente a breve distanza.\nBiologia.\nCome gli altri hocco o, in generale, gli altri membri della famiglia dei Cracidi, l'hocco maggiore trascorre la maggior parte del tempo a camminare su e gi\u00f9 per il terreno della foresta in cerca di cibo. \u00c8 una specie monogama che generalmente vive in coppie o in piccole unit\u00e0 familiari, con il maschio che si mette risolutamente alla testa del gruppo ed emette piccoli fischi lamentosi non appena percepisce dei segnali di pericolo. In altre occasioni, i diversi membri del gruppo comunicano con note basse simili a grugniti. Quando viene disturbato, questo uccello timido e prudente sceglie quasi sempre di scappare. Ha una grande riluttanza a volare, ma questo non gli impedisce di trovare rifugio sugli alberi.\nAlimentazione.\nCome la maggior parte degli altri hocco, l'hocco maggiore ha una dieta mista: si aggira in cerca di cibo soprattutto sul terreno, dove si impossessa di frutti caduti, bacche e semi. Consuma anche grossi insetti, nonch\u00e9 piccoli animali che trova grattando il suolo.\nRiproduzione.\nL'hocco maggiore costruisce il nido alla biforcazione di un tronco o nell'incavo di un ramo a grande altezza dal suolo. Questo viene costruito principalmente con foglie e ramoscelli ed \u00e8 di forma piatta. Tra il mese di marzo e il mese di maggio, la femmina vi depone solitamente due uova che si schiudono dopo circa 25-29 giorni. Dopo la schiusa, i piccoli si sviluppano molto rapidamente. Non appena il piumino che li ricopre \u00e8 asciutto, saltano da soli sul terreno, talvolta da un'altezza di 30 metri. Per i primi giorni si nascondono, assieme alla madre, nel fitto della boscaglia, ma a partire dal quarto giorno iniziano a svolazzare. L'hocco maggiore talvolta si ibrida con l'hocco beccazzurro o con l'hocco nero, dando vita a prole fertile.\nDistribuzione e habitat.\nL'hocco maggiore frequenta principalmente foreste primarie umide con alberi sempreverdi. Si trova anche nelle formazioni a mangrovie, cos\u00ec come, in alcune stagioni, in zone boschive aride, a basse e medie altitudini. Tuttavia, in alcune regioni di Panama, pu\u00f2 salire fino a 1900 metri.\nL'hocco maggiore \u00e8 originario dell'America centrale e dell'estremit\u00e0 nord-occidentale dell'America del Sud. Il suo vasto areale, attualmente molto frammentato, si estende attraverso il Messico (San Luis Potos\u00ed, Tamaulipas, Quer\u00e9taro, Hidalgo, Puebla, Veracruz, Oaxaca, Tabasco, Chiapas e penisola dello Yucat\u00e1n) fino all'ovest dell'Ecuador, passando per il Belize, il Guatemala, il Salvador, l'Honduras, il Nicaragua, la Costa Rica, il Panama e l'ovest della Colombia. \u00c8 il pi\u00f9 settentrionale tra tutti gli hocco. La specie viene suddivisa in due sottospecie: la sottospecie nominale occupa l'intero areale, mentre la sottospecie \"griscomi\" \u00e8 confinata all'isola di Cozumel, al largo del Messico, ed \u00e8 formata da non pi\u00f9 di 300 individui.\nTassonomia.\nCome affermato prima, ne vengono riconosciute due sottospecie:\nConservazione.\nL'hocco maggiore non corre un immediato pericolo di estinzione, dal momento che possiede un areale molto vasto (662 000 chilometri quadrati). Tuttavia i suoi effettivi, stimati tra le 10 000 e le 60 000 unit\u00e0, sono considerati in significativo calo. Le cause principali della diminuzione della specie sono due: innanzitutto il suo \"habitat\" \u00e8 fortemente degradato dalla deforestazione ed \u00e8 diventato molto frammentato. Inoltre, trattandosi di una specie di grosse dimensioni, \u00e8 un bersaglio relativamente facile per i cacciatori, che ne apprezzano la carne. La costruzione di strade attraverso la foresta per lo sfruttamento del legname accentua in particolar modo il degrado degli \"habitat\". L'hocco maggiore viene spesso apprezzato come uccello da voliera. Anche gli incendi, come quello che ha colpito l'Oaxaca nel 1998, costituiscono ulteriori minacce. La IUCN classifica la specie come \u00abvulnerabile\u00bb (\"Vulnerable\")."}
{"id": "6693701", "revid": "1008732", "url": "https://it.wikipedia.org/wiki?curid=6693701", "title": "Isaac Roberts' Observatory", "text": ""}
{"id": "6693708", "revid": "287204", "url": "https://it.wikipedia.org/wiki?curid=6693708", "title": "Nico Hernandez", "text": ""}
{"id": "6693717", "revid": "117523135", "url": "https://it.wikipedia.org/wiki?curid=6693717", "title": "Mario Nava", "text": "Biografia.\nDopo la maturit\u00e0 classica, conseguita nel 1985 presso il liceo classico \"Tito Livio\" di Milano con una votazione di 58/60, nel 1989 ha conseguito la laurea in economia all'Universit\u00e0 Bocconi, nel 1992 una laurea specialistica all'Universit\u00e0 cattolica di Lovanio in Belgio, e nel 1996 un dottorato in finanza alla London School of Economics.\nDal 2004 al 2018 \u00e8 stato direttore d'unit\u00e0 e poi direttore di uno dei cinque dipartimenti alla direzione generale per le finanze presso la Commissione europea (DG Markt/DG FISMA).\nNel dicembre 2017 viene designato dal governo Gentiloni alla presidenza della Consob. Nel 2018 diviene presidente della Consob, ricorrendo all'istituto giuslavoristico del distacco (al posto invece dell'aspettativa) rispetto alla sua posizione presso la Commissione europea. \nSi dimette dall'incarico italiano il 13 settembre 2018 in seguito a divergenze col Governo Conte I e per ragioni di incompatibilit\u00e0 con il ruolo in Commissione europea. Nava contesta una matrice politica in tale orientamento e afferma che la posizione era stata ritenuta legittima dalla Commissione europea, dalla Corte dei Conti, dalla Presidenza del Consiglio e dalla Presidenza della Repubblica. "}
{"id": "6693720", "revid": "1451528", "url": "https://it.wikipedia.org/wiki?curid=6693720", "title": "Pizzichinu", "text": "Il pizzichinu \u00e8 un dolce tradizionale di Teggiano, nel Vallo di Diano (in provincia di Salerno), tipico del periodo pasquale e preparato il venerd\u00ec o il sabato santo per essere consumato dalla domenica di Pasqua in poi. \nI pizzichini si preparano stendendo sulla spianatoia una sfoglia non troppo sottile di pasta frolla, composta da farina di grano tenero, uova, brodo grasso (ottenuto da salumi tipici del luogo), sale e un pizzico di zucchero. Su una met\u00e0 della sfoglia viene posto un ripieno formato impastando ricotta di latte vaccino, uova, soppressata tagliata fine, prezzemolo tritato e zucchero. Il ripieno viene quindi ricoperto con l'altra met\u00e0 della sfoglia e il tutto viene tagliato in pezzi, piuttosto grandi e grosso modo triangoli, i cui lembi vengono chiusi con la forchetta. I pizzichini sono poi cotti in forno e, verso la fine della cottura, la loro parte superiore viene spennellata con rosso d'uovo."}
{"id": "6693730", "revid": "287204", "url": "https://it.wikipedia.org/wiki?curid=6693730", "title": "Lester Stoefen", "text": "Carriera.\nOttimo doppista, fu capace di trionfare 3 volte nei tornei dello Slam in doppio."}
{"id": "6693739", "revid": "599013", "url": "https://it.wikipedia.org/wiki?curid=6693739", "title": "Bill Sidwell", "text": "Carriera.\nTennista forte soprattutto negli incontri di doppio, raggiunse la finale in ognuno dei 4 tornei dello Slam, riuscendo per\u00f2 a trionfare una volta sola agli U.S. National Championships."}
{"id": "6693741", "revid": "889336", "url": "https://it.wikipedia.org/wiki?curid=6693741", "title": "Oswald William Thomas Sidwell", "text": ""}
{"id": "6693748", "revid": "287204", "url": "https://it.wikipedia.org/wiki?curid=6693748", "title": "Tom Bundy", "text": "Carriera.\nArriv\u00f2 in finale agli U.S. National Championships nel 1910 ma ne usc\u00ec sconfitto da William Larned. Fu, altres\u00ec, un ottimo doppista, capace di trionfare 13 volte consecutive proprio agli U.S. National Championships."}
{"id": "6693750", "revid": "889336", "url": "https://it.wikipedia.org/wiki?curid=6693750", "title": "Thomas Clark Bundy", "text": ""}
{"id": "6693755", "revid": "32372", "url": "https://it.wikipedia.org/wiki?curid=6693755", "title": "Festival di Berlino 1989", "text": "La 39\u00aa edizione del Festival internazionale del cinema di Berlino si \u00e8 svolta a Berlino dal 10 al 21 febbraio 1989, con lo Zoo Palast come sede principale. Direttore del festival \u00e8 stato per il decimo anno Moritz de Hadeln.\nL'Orso d'oro \u00e8 stato assegnato al film statunitense \"Rain Man - L'uomo della pioggia\" di Barry Levinson.\nL'Orso d'oro alla carriera \u00e8 stato assegnato all'attore Dustin Hoffman, mentre la Berlinale Kamera \u00e8 stata assegnata al regista Stephen Frears e a tre figure che nelle parole di de Hadeln, \u00abavevano dato un contributo al fine di ristabilire un clima di fiducia e permettere a un numero sempre maggiore di film dell'Est e dell'Ovest di partecipare al festival\u00bb: il dirigente della MPAA Marc Spiegel, il presidente dell'amministrazione centrale per il cinema nella Germania Est e viceministro della cultura Horst Pehnert e il vice presidente del Goskino, ente statale sovietico per il cinema, Michail Schkalikow.\nIl festival \u00e8 stato aperto da \"Le relazioni pericolose\" di Stephen Frears ed \u00e8 stato chiuso da \"Un'altra donna\" di Woody Allen, entrambi proiettati fuori concorso.\nLa retrospettiva di questa edizione ha incluso due programmi: uno dedicato al produttore Erich Pommer, figura chiave del movimento espressionista tedesco e a capo dell'UFA dal 1924 al 1926, e uno intitolato \"Europe 1939\", dedicato alle produzioni cinematografiche europee del 1939.\nStoria.\nAlla soglia degli anni novanta la \"Berlinale\" era ormai diventata la pi\u00f9 importante manifestazione internazionale per i film provenienti dall'Europa dell'Est. Nel 1989 continuarono ad essere mostrati film un tempo banditi o censurati come \"Privarzaniyat balon\" della regista bulgara Binka Zhelyazkova (1967) e \"Obrazy star\u00e9ho sveta\" dello slovacco Du\u0161an Han\u00e1k (1972), entrambi nella sezione Panorama, ma cominciarono anche ad essere proposti i primi film realizzati durante l'era della perestrojka di Michail Gorba\u010d\u00ebv. Nel concorso furono presentati \"Ja milujem, ty miluje\u0161\" dello stesso Han\u00e1k, \"Il servo\" di Vadim Abdra\u0161itov e \"Miel\u00f6tt befejezi r\u00f6pt\u00e9t a denev\u00e9r\" dell'ungherese P\u00e9ter T\u00edm\u00e1r, fuori concorso \"Der Bruch\" di Frank Beyer e \"Vlast Solovetskaya. Svidetelstva i dokumenty\", documentario di Marina Goldovskaya su un argomento fino a quel momento tab\u00f9 come quello dei gulag sovietici. Il Forum internazionale del giovane cinema propose tre opere di Aleksandr Sokurov e \"La piccola Vera\" di Vasilij Pi\u010dul, un film sulla \"generazione perduta\" russa che risult\u00f2 uno dei pi\u00f9 apprezzati dalla critica. \u00abUna metafora del rapporto con lo stato, ancora permeato da un atteggiamento di disperazione e sarcasmo\u00bb, come scrisse Michael K\u00f6tz sul \"Frankfurter Rundschau\", \u00abci si comincia a dispiacere per Gorba\u010d\u00ebv che cerca di ottenere qualcosa partendo da questa base\u00bb. Nel Kinderfilmfest due premi vennero assegnati a \"Kukolka\" di Isaak Fridberg, che affrontava il fenomeno degli sport professionistici in Unione Sovietica e gli effetti devastanti sullo sviluppo della personalit\u00e0 dei bambini.\nUno dei principali temi del Forum fu rappresentato dal periodo nazista e dalla necessit\u00e0 di non dimenticare quanto accaduto, una necessit\u00e0 che coincise con le recenti elezioni che avevano portato un partito di estrema destra nella Camera dei Rappresentanti di Berlino. Tra gli altri furono proiettati i documentari \"Lodz Ghetto\" di Alan Adelson e Kate Taverna, sulla segregazione della popolazione ebraica nel ghetto della citt\u00e0 polacca di \u0141\u00f3d\u017a, \"Voices from the Attic\" di Debbie Goodstein e \"Jacoba\" di Joram ten Brink, due storie familiari nell'Europa orientale durante la seconda guerra mondiale, ' di Susan Korda e David W. Leitner, un'indagine sull'identit\u00e0 austriaca e sulle responsabilit\u00e0 nell'antisemitismo del politico e diplomatico Kurt Waldheim, e ' di Christian Baudissin, ritratto della donna uccisa nel 1973 nel tentativo di rapire Klaus Barbie, ex capo della Gestapo a Lione. Un altro documentario incentrato sulla figura del \"boia di Lione\" rappresent\u00f2 il punto focale di questa rassegna: \"H\u00f4tel Terminus\" di Marcel Oph\u00fcls, definito dalla studiosa Gertrud Koch \u00abun film di proporzioni epiche. Il documentarista si \u00e8 avvicinato al suo soggetto con sarcasmo e la fredda furia del ricercatore\u00bb.\nLe recenti critiche rivolte all'eccessiva presenza delle grandi produzioni hollywoodiane in concorso furono ridimensionate quest'anno grazie alla presenza di un numero di film considerato proporzionato alla loro qualit\u00e0, anche se non tutti gli addetti ai lavori furono concordi con le decisioni della giuria internazionale. Se a molti sembr\u00f2 probabile che l'Orso d'Oro potesse andare a una produzione americana, la scelta di \"Rain Man - L'uomo della pioggia\" di Barry Levinson deluse parte della critica che avrebbe preferito veder premiato \"Talk Radio\" di Oliver Stone. L'Orso d'argento per Eric Bogosian, autore della sceneggiatura e interprete del ruolo principale, fu considerato da molti una sorta di \"premio di consolazione\". Anche Jodie Foster, protagonista di \"Sotto accusa\" di Jonathan Kaplan, fu considerata da molti pi\u00f9 meritevole dell'Orso d'argento per la migliore attrice di Isabelle Adjani, mentre una standing ovation accolse l'Orso d'oro alla carriera a Dustin Hoffman, un premio onorario assegnato finora solo a James Stewart e Alec Guinness. Anche il cinema europeo fu giudicato in ottima forma con film come \"Le relazioni pericolose\" di Stephen Frears, \"War Requiem\" di Derek Jarman, \"Camille Claudel\" di Bruno Nuytten, \"Histoires d'Am\u00e9rique\" di Chantal Akerman e soprattutto \"Una recita a quattro\" di Jacques Rivette, che si aggiudic\u00f2 il Premio FIPRESCI e che Andreas Kilb defin\u00ec su \"Die Zeit\" \u00abuna critica a molti altri film che sono stati proiettati a Berlino. Rivette contrappone la dura sfilata del contenuto culturale all'arte dell'improvvisazione e il ben intenzionato impegno della macchina da presa con la perfezione dell'espressione filmica... \"Una recita a quattro\" apre una finestra sullo schermo, permettendoci finalmente di respirare\u00bb.\nSempre in ambito europeo, il direttore Moritz de Hadeln spieg\u00f2 cos\u00ec la scarsa presenza di film della Germania Ovest: \u00abLa Germania ha un certo numero di registi di livello internazionale, ma certo non producono un film all'anno, non sono operai alla catena di montaggio... per\u00f2... dalla morte di Fassbinder si avverte un vuoto. La generazione sua, di Kluge e di altri era motivata politicamente, in un determinato momento storico tedesco che \u00e8 passato. La nuova generazione ha una sola motivazione: fare del cinema. Forse non basta\u00bb.\nL'Italia fu presente in concorso con un solo film, la co-produzione italo-svizzera \"Bankomatt\" di Villi Hermann, anche se il festival fu preceduto da aspre polemiche che rischiarono di vedere l'assenza del cinema italiano. \"Nuovo Cinema Paradiso\" di Giuseppe Tornatore, invitato nella sezione Panorama, fu ritirato dal produttore Franco Cristaldi in accordo con l'autore e con i co-produttori a causa dell'atteggiamento considerato offensivo per il cinema italiano. \u00abHo chiesto io al produttore di ritirare il film e non certo perch\u00e9 mi avessero messo fuori concorso\u00bb, dichiar\u00f2 Tornatore su \"La Stampa\", \u00ab\u00e8 che non mi piace l'atteggiamento sprezzante verso il cinema italiano che de Hadeln ha avuto: troppo contraddittorio sarebbe stato presentare un film che esprime il pi\u00f9 grande amore verso il cinema italiano, come \u00e8 \"Nuovo Cinema Paradiso\"\u00bb. Anche Ettore Scola espresse un giudizio severo sul direttore della \"Berlinale\" dopo che \"Splendor\" venne rifiutato, a quanto pare per il fatto che avrebbe partecipato tre mesi dopo al Festival di Cannes. \u00ab\u00c8 chiaro che si tratta di una ripicca, d'una rivalsa\u00bb, disse il regista, \u00abevidentemente de Hadeln ha il dente avvelenato con l'Italia... Come si fa a dire che \"Splendor\" andr\u00e0 al Festival di Cannes quando quei selezionatori neppure l'hanno visto? Perch\u00e9 prendersela se i co-produttori francesi del film desiderano tentare con un festival francese? \"Nuovo Cinema Paradiso\" \u00e8 a mio avviso un bellissimo film. \"Cuore di mamma\" di Gioia Benelli, che anche come ANAC avevamo suggerito, era pi\u00f9 che degno di figurare almeno nella sezione Panorama, era giusto che lo prendesse\u00bb.\nMoritz de Hadeln comment\u00f2 la minaccia ventilata dall'ANICA di ritirare dal festival lo stand e ogni presenza ufficiale italiana affermando che registi e produttori stavano cercando di \u00abgiustificare la modestia della presenza italiana a Berlino\u00bb e che la polemica stava prendendo toni \u00abtali da pregiudicare il futuro dei nostri rapporti\u00bb. In una lettera indirizzata al presidente Silvio Clementelli dichiar\u00f2 inoltre che era \u00abdiritto assoluto d'ogni festival poter liberamente procedere a una selezione... In queste condizioni trovo che i suoi colleghi dovrebbero riconoscere che il festival ha fatto pi\u00f9 del dovuto per assicurare una buona presenza italiana\u00bb. Nonostante il risentimento di alcuni produttori nei confronti di de Hadeln, tutte le polemiche rientrarono dopo una riunione straordinaria dei dirigenti dell'ANICA che si tenne il 7 febbraio 1989, tre giorni prima dell\u2019inizio del festival. Il cinema italiano fu presente con il suo stand promozionale diretto da Marcello Cipollini e venne rappresentato da \"Bankomatt\" in concorso e da \"Maicol\" di Mario Brenta nel Forum, in cui furono proiettati anche sei video sull'attivit\u00e0 di Pier Paolo Pasolini.\nGiurie.\nKinderjury.\nIl premio riservato alla sezione Kinderfilmfest \u00e8 stato assegnato da una giuria composta da membri di et\u00e0 compresa tra 11 e 14 anni, selezionati dalla direzione del festival attraverso questionari inviati l'anno precedente.\nSelezione ufficiale.\nForum internazionale del giovane cinema.\nVideo e Super 8.\nThe Kitchen, New York\nOtto vincitori del 2\u00ba Concorso indipendente di cinema e video (Centro Culturale delle Filippine)\nTre \"videotape\" dalla Corea del Sud\nDue \"videotape\" di Tony Rayns\nAltri video e Super 8"}
{"id": "6693769", "revid": "599013", "url": "https://it.wikipedia.org/wiki?curid=6693769", "title": "Harold Hackett", "text": "Carriera.\nAbile doppista, al fianco del connazionale Fred Alexander partecip\u00f2 a 6 finali consecutive agli U.S. National Championships, riuscendo a trionfare nelle ultime quattro.\n\u00c8 stato inserito nella International Tennis Hall of Fame nel 1961."}
{"id": "6693770", "revid": "15756", "url": "https://it.wikipedia.org/wiki?curid=6693770", "title": "Filippo IV di Waldeck", "text": "Sfondo.\nFilippo nacque nel castello di Friedrichstein ad Alt-Wildungen (ora parte di Bad Wildungen) ed era figlio del conte Enrico VIII di Waldeck e di sua moglie Anastasia di Runkel. Nel 1513, successe a suo padre come sovrano della parte su della contea di Waldeck, governando per 61 anni, divenendo il pi\u00f9 longevo fra tutti i conti e princi di Waldeck. Fino al 1512, fu noto come \"Filippo il Giovane\"; dal 1512 fino al novembre 1524 come \"Filippo il Medio\" e successivamente come \"Filippo il Vecchio\".\nRiforma.\nFilippo trascorse la sua giovent\u00f9 a Vianden (in Lussemburgo), dove suo padre era governatore ed in seguito trascorse qualche tempo alla corte reale francese. Conobbe la sua prima moglie, Margherita della Frisia orientale alla Dieta di Worms nel 1521. L\u00ec, conobbe anche Martin Luther divenendo un seguace dei suoi insegnamenti. Gi\u00e0 nel 1525, la stragrande maggioranza della popolazione di Waldeck e del nord Assia si era convertita al luteranesimo e nel Waldeck un ordine dal conte Filippo e da suo zio, Filippo III sspecificamente ordinava sermoni protestanti. Filippo invit\u00f2 Johann Hefentreger, che era stato espulso da Fritzlar nell'Elettorato di Magonza, per un sermone di prova a Bad Wildungen, che Johann tenne il 29 aprile 1526. L'esperimento fu un successe e Filippo e suo zio nominarono Johann pastore cittadino a Bad Wildungen. Johann tenne il suo sermone inaugurale il 17 giugno 1526. Il 26 giugno 1526, Johann svolse una funzione luterana nella chiesa cittadina di Waldeck e introdusse cos\u00ec ufficialmente il luteranesimo nella contea, quattro mesi prima il langravio Filippo I d'Assia introdusse la riforma nella vicina Assia al sinodo di Homberg. Nello stesso anno, Filippo e suo cugino Volrado II di Waldeck-Eisenburg, seguendo i consigli del riformatore Adam Kraft, fondarono la chiesa di stato luterana di Waldeck nel monastero di Volkhardinghausen.\nJohann Hefentreger fu nominato e successivamente implement\u00f2 l'ordine dei due conti per sciogliere i monasteri, seguendo l'esempio dell'Assia. I monasteri furono sciolti a Berich, Flechtdorf, Netze, Ober-Werbe, Schaaken e Volkhardinghausen, ma con la riserva che sarebbero rimasti aperti fino alla morte dell'ultimo residente spirituale. Gli introiti dei monasteri secolarizzati furono usati per fondare fondazioni di beneficenza e nel 1578 come base per il primo ginnasio della contea, la Alte Landesschule a Korbach.\nMorte.\nFilippo mor\u00ec all'et\u00e0 di ottanta anni nel castello di Waldeck Castle, la dimora ancestrale della famiglia. Fu sepolto il 4 dicembre 1574 cripta sepolcrale di famiglia della cappella di San Nicola nel a Netze (ora parte della citt\u00e0 di Waldeck. Filippo fu succeduto come conte di Waldeck-Wildungen da suo figlio Daniele.\nMatrimonio e figli.\nFilippo si spos\u00f2 tre volte.\nIl 17 febbraio 1523 a Emden, spos\u00f2 Margherita (1500-1537), una figlia del conte Edzardo I della Frisia orientale e della contessa Elisabetta di Rietberg. Ebbero i seguenti figli:\nIl suo secondo matrimonio, avvenuto nel 1539 fu con Caterina di Hatzfeld (morta il 30 aprile 1546), rimasto senza figli.\nIl 6 ottobre 1554, spos\u00f2 la sua terza moglie Jutta di Isenburg-Grenzau (morta il 28 luglio 1564). Da lei ebbe i seguenti figli:"}
{"id": "6693773", "revid": "125824684", "url": "https://it.wikipedia.org/wiki?curid=6693773", "title": "Nikola Storm", "text": "Carriera.\nCresciuto nei settori giovanili di e , ha esordito con la prima squadra del club fiammingo il 7 dicembre 2013, nella partita di campionato vinta per 3-0 contro il . Il 31 agosto 2015 viene ceduto in prestito allo Zulte Waregem. Rientrato al Club Bruges, il 9 gennaio 2017 passa a titolo temporaneo all'OHL; il 16 giugno il prestito viene prolungato per un'altra stagione.\nStatistiche.\nPresenze e reti nei club.\n\"Statistiche aggiornate al 26 dicembre 2017.\""}
{"id": "6693775", "revid": "729019", "url": "https://it.wikipedia.org/wiki?curid=6693775", "title": "Coppa del Mondo di skeleton 1999", "text": "La Coppa del Mondo di skeleton 1998/99, tredicesima edizione della manifestazione organizzata dalla Federazione Internazionale di Bob e Skeleton, \u00e8 iniziata il 5 dicembre 1998 a Park City, negli Stati Uniti, e si \u00e8 conclusa il 6 febbraio 1999 a Sch\u00f6nau am K\u00f6nigssee, in Germania. Furono disputate otto gare: quattro per quanto concerne gli uomini e altrettante per le donne in quattro localit\u00e0 diverse.\nNel corso della stagione si tennero anche i campionati mondiali di Altenberg 1999, in Germania, competizione non valida ai fini della Coppa del Mondo.\nVincitori delle coppe di cristallo, trofeo conferito ai vincitori del circuito, furono il tedesco Andy B\u00f6hme per gli uomini, alla sua prima affermazione nel massimo circuito mondiale, e la connazionale Steffi Hanzlik per le donne, al suo secondo trofeo dopo quello conquistato nella stagione 1996/97."}
{"id": "6693778", "revid": "93471836", "url": "https://it.wikipedia.org/wiki?curid=6693778", "title": "1\u00ba Reggimento artiglieria da montagna", "text": ""}
{"id": "6693782", "revid": "767487", "url": "https://it.wikipedia.org/wiki?curid=6693782", "title": "Le jugement de P\u00e2ris", "text": "Le jugement de P\u00e2ris \u00e8 un cortometraggio del 1902 diretto da Georges Hatot.\nTrama.\nTre dee dell'Olimpo: Venere, Giunone e Minerva competono per la bellezza."}
{"id": "6693783", "revid": "122455988", "url": "https://it.wikipedia.org/wiki?curid=6693783", "title": "Johannes Daniel Falk", "text": "Fu il fondatore del Movimento di salvezza della casa e del lavoro sociale per i giovani.\nBiografia.\nJohannes Daniel Falk nacque a Danzica, figlio di un fabbricante di parrucche. Con l'aiuto di alcuni mecenati Falk riusc\u00ec, contro la volont\u00e0 paterna, a frequentare il ginnasio locale e a diplomarsi. Gi\u00e0 l\u00ec egli si fece notare per il suo talento nella parola e per il suo spirito mordace, che indirizz\u00f2 contro gli eccessi del ceto dominante.\nAttraverso il razionalismo teologico, a quei tempi dominante, come impressogli dalla famiglia, coniug\u00f2 nella sua vita, ad una critica intellettuale e perspicace, orientata al raziocinio, del comportamento politico e religioso corrente, con una pia consapevolezza, che era idonea anche alla critica delle distruttive filosofie illuministiche.\nCon una borsa di studio del Senato di Danzica, egli intraprese nel 1787 lo studio della teologia ad Halle. Il suo rientro nella citt\u00e0 natale come parroco fu intenzionale. Tuttavia dovette scegliere tra il portare a compimento gli studi o rientrare in patria.\nDopo il matrimonio, egli si trasfer\u00ec nel 1797 a Weimar, dove di tanto in tanto frequentava Johann Wolfgang von Goethe, Johann Gottfried Herder e Christoph Martin Wieland. Egli campava come pubblicista, tra l'altro con le edizioni dei \"Taschenbuch f\u00fcr Freunde des Scherzes und der Satyre\" (1797\u20131803) (Manuali per amici degli scherzi e della satira). Con l'occupazione di Weimar da parte francese, assunse dal 1806 delle funzioni politiche, che condussero ad un alleggerimento della pressione degli occupanti. Nel 1807 fu nominato consigliere di legazione.\nGi\u00e0 nella prima met\u00e0 degli anni 1813 Falk concep\u00ec con i cittadini di Weimar la fondazione della Compagnia degli amici nel bisogno, per alleviare, in spirito comunitario e cristiano, l'indigenza. In proposito egli fu anche mosso dall'esperienza della perdita di quattro dei suoi figli per tifo. Quando, nel contesto della battaglia di Lipsia, anche Weimar venne coinvolta nei combattimenti e in particolare a causa del definitivo riconoscimento delle conseguenze sociali della guerra di Napoleone, la Compagnia si trasform\u00f2 in un centro di lavoro sociale.\nFalk abbandon\u00f2 i suoi progetti letterari e s'impegn\u00f2 pubblicisticamente e praticamente all'integrazione dei giovani rimasti senza casa a causa della guerra. A questo scopo egli organizz\u00f2 a Lutherhof una dimora di soccorso, che divenne il modello per la \"Rauhe Haus\" di Amburgo. Per Natale del 1816 egli compose per gli orfani la \"Allerdreifeiertagslied\" (Canto di tutte e tre le festivit\u00e0), che viene cantata nelle tre festivit\u00e0 annuali (Natale, Pasqua e Pentecoste). Ogni strofa inizia con le parole \"O du fr\u00f6hliche\" (O tu felice) e chiude quindi con la citazione della festivit\u00e0. Fino a oggi \"O du fr\u00f6hliche\" \u00e8 nota come canto natalizio nella sua rielaborazione di Heinrich Holzschuher del 1826 (La prima strofa \u00e8 di Falk, le altre due dell'Holzschuher). Ma solo lentamente esso si afferm\u00f2 nel XIX secolo come canto natalizio. Il canto di battaglia del poeta tedesco Theodor K\u00f6rner, risuona ancora della stessa melodia.\nImportanza.\nLa sua efficacia aveva un proprio carattere, che pi\u00f9 tardi fu sfruttato da Johann Hinrich Wichern per il programma della sua missione. Oltre alla soddisfazione di un'esigenza elementare, egli intraprese il compito della formazione dei giovani. Ne venne anche un insegnamento religioso, che Falk gli confer\u00ec un carattere pietista. Molteplici pie pubblicazioni, che egli edit\u00f2 in questi anni, lo indicano come tale. Nella sua eredit\u00e0 letteraria, che non fu definita direttamente come tale, si trovano anche notevoli esternazioni di critica dei tempi.\nRiconoscimenti.\nNumerose istituzioni sociali portano il nome di Johannes Falk, tra le quali:\nLa Chiesa evangelica in Germania lo ricorda con un giorno a lui dedicato nel Calendario luterano dei santi, il 14 febbraio."}
{"id": "6693784", "revid": "767487", "url": "https://it.wikipedia.org/wiki?curid=6693784", "title": "Karma (film 1986)", "text": "Karma \u00e8 un film del 1986 diretto da Subhash Ghai"}
{"id": "6693786", "revid": "122433755", "url": "https://it.wikipedia.org/wiki?curid=6693786", "title": "Jos\u00e9 Vargas D\u00edaz", "text": "\u00c8 il fratello di Gregory Vargas.\nCarriera.\nCon il ha disputato i Giochi olimpici di Rio de Janeiro 2016."}
{"id": "6693787", "revid": "339392", "url": "https://it.wikipedia.org/wiki?curid=6693787", "title": "Campionato mondiale di sci di velocit\u00e0 maschile", "text": ""}
{"id": "6693788", "revid": "287204", "url": "https://it.wikipedia.org/wiki?curid=6693788", "title": "Jose Vargas Diaz", "text": ""}
{"id": "6693791", "revid": "214753", "url": "https://it.wikipedia.org/wiki?curid=6693791", "title": "Chilometro lanciato", "text": ""}
{"id": "6693794", "revid": "214753", "url": "https://it.wikipedia.org/wiki?curid=6693794", "title": "Chilometro lanciato ai XVI Giochi olimpici invernali", "text": ""}
{"id": "6693803", "revid": "47767", "url": "https://it.wikipedia.org/wiki?curid=6693803", "title": "Daoji Shitao", "text": ""}
{"id": "6693808", "revid": "1573940", "url": "https://it.wikipedia.org/wiki?curid=6693808", "title": "Poliocephalus", "text": "Poliocephalus \u00e8 un genere di uccelli acquatici della famiglia dei Podicipedidi, diffuso in Australia e Nuova Zelanda.\nTassonomia.\nIl genere comprende le seguenti specie:"}
{"id": "6693809", "revid": "830939", "url": "https://it.wikipedia.org/wiki?curid=6693809", "title": "Konstantinos Dapontes", "text": "Biografia.\nFattosi monaco con lo pseudonimo di Kaisarios (\u039a\u03b1\u03b9\u03c3\u03ac\u03c1\u03b9\u03bf\u03c2), scrisse numerose opere con un registro linguistico molto vicino alla lingua parlata comunemente dal popolo. Si ricordano l'autobiografia \"Kipos Chariton\", il \"Kathreptis ghinekon\" (di carattere bibliografico) e il \"Dakikie efimerides\", di carattere storiografico, inerente alla guerra austro-russo-turca."}
{"id": "6693814", "revid": "640277", "url": "https://it.wikipedia.org/wiki?curid=6693814", "title": "Daqiqi", "text": ""}
{"id": "6693818", "revid": "47767", "url": "https://it.wikipedia.org/wiki?curid=6693818", "title": "Sibyl", "text": ""}
{"id": "6693821", "revid": "1728", "url": "https://it.wikipedia.org/wiki?curid=6693821", "title": "Gabriele Dara Junior", "text": "Distintosi in ambito rivoluzionario, fu nominato da Garibaldi consigliere generale del governo ad Agrigento. Terminata la carriera politica (dopo altri incarichi) si dedic\u00f2 alla letteratura; la sua opera pi\u00f9 famosa \u00e8 un poema simile al filone cavalleresco pregresso (ma con forti influenze del folklore siciliano della sua epoca, nonch\u00e9 del Romanticismo in generale), intitolato \"Kenka e sprasme e Bales\" (\"L'ultimo canto di Bala\"), in cui si narra la travagliata storia d'amore tra i due protagonisti. \u00c8 considerato uno dei primi scrittori del Risorgimento nazionale albanese.\nBiografia.\nGabriele Dara \u00e8 nato l'8 gennaio 1826 a Palazzo Adriano, cittadina albanese in Sicilia, nel sud Italia. Cresce in una famiglia di rito bizantino dedita alla letteratura: il nonno, Gabriele Dara Senior, fu tra i primi collezionisti del folklore \"arb\u00ebresh\", mentre il padre Andrea (\"Ndre\") pubblic\u00f2 un dizionario di termini folcloristici albanesi.\nIn giovane et\u00e0 ha imparato il latino e il greco antico. A Palermo si laurea in giurisprudenza, esercitando la professione ad Agrigento. Dopo l'Unit\u00e0 d'Italia ricopr\u00ec una serie di uffici in Sicilia. Dapprima fu primo consigliere della prefettura di Palermo e dal 1867 al 1869 fu governatore di Trapani, una citt\u00e0 della Sicilia occidentale. Dal 1871 al 1874 fu direttore della rivista politica liberale La Riforma.\nLe sue prime opere letterarie includono versi in lingua italiana e una poesia in albanese dedicata a San Lazzaro. L'opera pi\u00f9 famosa di Dara \u00e8 \"K\u00ebnka e sprasme e Bal\u00ebs\" (L'ultima canzone di Bala) originariamente scritta in lingua albanese e successivamente tradotta in italiano. \"K\u00ebnka e sprasme e Bal\u00ebs\" \u00e8 un'epica ballata romantica in quattro parti contenente nove canti, che racconta le avventure di Nik Peta e Pal Golemi, due eroi albanesi vissuti nell'era della Lega di Alessio. Fu pubblicato per la prima volta nel 1887 dopo la sua morte a puntate nel periodico Arbri i ri (La Giovane Albania), pubblicato da Giuseppe Schir\u00f2. Nel luglio 1900 fu pubblicato interamente in albanese e in italiano sulla rivista La Nazione Albanese.\nMuore il 15 novembre 1885.\nAttualmente \u00e8 sepolto presso la chiesa di Maria SS. Assunta di Palazzo Adriano, dove \u00e8 posta un'epigrafe in lingua arbereshe."}
{"id": "6693824", "revid": "767487", "url": "https://it.wikipedia.org/wiki?curid=6693824", "title": "Eastmanalepes primaevus", "text": "Eastmanalepes primaevus \u00e8 un pesce osseo estinto, appartenente ai carangidi. Visse nell'Eocene medio (circa 48 milioni di anni fa) e i suoi resti fossili sono stati ritrovati nel famoso giacimento di Bolca, in Italia.\nDescrizione.\nQuesto pesce era piuttosto simile agli odierni rappresentanti del genere \"Caranx\" (e infatti venne inizialmente classificato all'interno di questo genere), ma se ne differenziava per alcune caratteristiche. La prima pinna dorsale era particolarmente alta e dotata di raggi allungati e robusti, mentre la seconda pinna dorsale era inizialmente alta per poi abbassarsi e decorrere fino alla coda, in modo simile a quella dei \"Caranx\" attuali. La differenza pi\u00f9 sostanziale, tuttavia, era data dalla presenza di una serie di pesanti scudi ai fianchi, costituiti da scaglie di altezza crescente lungo la linea laterale, che si originavano nella parte anteriore del corpo per terminare in enormi strutture alte che ricoprivano la maggior parte del fianco dell'animale, fino a giungere alla coda. \nClassificazione.\nI primi fossili di questo pesce, rinvenuti nella famosa Pesciara di Bolca (provincia di Verona), furono inizialmente attribuiti da Eastman nel 1904 a una nuova specie del genere \"Caranx\" (C. primaevus), e solo nel 1984 Bannikov ritenne di poter istituire un genere nuovo per questa forma. \"Eastmanalepes\" era probabilmente imparentato con altri carangidi estinti, quali \"Eothynnus\" e \"Teratichthys\". "}
{"id": "6693836", "revid": "110157", "url": "https://it.wikipedia.org/wiki?curid=6693836", "title": "Jazzy Christmas", "text": "Jazzy Christmas \u00e8 un album del Paolo Fresu Quintet e Daniele di Bonaventura ed \u00e8 stato pubblicato nel 2014 e contiene una raccolta di canti di Natale. "}
{"id": "6693844", "revid": "300067", "url": "https://it.wikipedia.org/wiki?curid=6693844", "title": "Miguel Ruiz Gonz\u00e1lez", "text": "Carriera.\nCon il ha disputato i Giochi olimpici di Rio de Janeiro 2016."}
{"id": "6693846", "revid": "767487", "url": "https://it.wikipedia.org/wiki?curid=6693846", "title": "Hudugaru", "text": "Hudugaru \u00e8 un film del 2011 diretto da K. Madesh, remake di \"Naadodigal\".\nTrama.\nTre giovani - Prabhu, Chandru e Siddesh che aspirano al lavoro di governo, al centro di calcolo e ad insediarsi a Dubai sono stati colpiti da una sfortuna nella vita quando Sudhir, la migliore amica di Prabhu, si innamora della figlia di un magnate del business.\nPrabhu con i suoi migliori amici Chandru e Siddesh decidono di rapire la figlia del magnate degli affari in modo che il suo amico Sudhir (figlio dell'ex deputato) viva felicemente. Nel processo di rapimento del fidanzato Sushma di Sudhir - Prabhu viene colpito male sulla fronte, Chandru perde la gamba destra e Siddesh diventa sordo.\nNon \u00e8 solo quello nella vita dei trii. Il destino \u00e8 pessimo quando tornano al loro posto natio. Prabhu perde il suo amante per qualcuno, Siddesh viene spedito fuori casa, Chandru perdendo una gamba trova Pavitra, sorella di Prabhu per la sua vita.\nLa storia prende una piega curiosa quando il matrimonio fuori dalla lotta tra Sudhir e Sushma si interrompe. Il trio torna nello stesso posto in cui hanno ricevuto ferite brutali e ha interrogato gli amanti sulla separazione."}
{"id": "6693849", "revid": "11959", "url": "https://it.wikipedia.org/wiki?curid=6693849", "title": "Dara Shikoh", "text": "\u00c8 conosciuto per la sua attivit\u00e0 letteraria, basata soprattutto su traduzioni dal sanscrito al persiano, sulla costituzione di biografie riguardo importanti figure religiose islamiche del passato e sul globale tentativo di appianare gli attriti religiosi di concetto esistenti tra Induismo e Islam.\nFiglio del sovrano moghul Sh\u0101h Jah\u0101n, perse in favore del fratello Aurangz\u0113b la guerra di successione per il trono del padre; a seguito di ci\u00f2, venne giustiziato."}
{"id": "6693852", "revid": "110157", "url": "https://it.wikipedia.org/wiki?curid=6693852", "title": "San Miguel de Horcasitas", "text": "San Miguel de Horcasitas \u00e8 una municipalit\u00e0 dello stato di Sonora, nel Messico settentrionale, il cui capoluogo \u00e8 la localit\u00e0 omonima.\nLa municipalit\u00e0 conta 9.081 abitanti (2010) e ha un'estensione di 1.119,83\u00a0km\u00b2.\nIl nome della localit\u00e0 \u00e8 dedicato all'Arcangelo Michele e a Juan Francisco de G\u00fcemes y Horcasitas, vicer\u00e9 della Nuova Spagna."}
{"id": "6693853", "revid": "371234", "url": "https://it.wikipedia.org/wiki?curid=6693853", "title": "La solita commedia", "text": ""}
{"id": "6693856", "revid": "716642", "url": "https://it.wikipedia.org/wiki?curid=6693856", "title": "Josh Vela", "text": "Caratteristiche tecniche.\nCentrocampista molto duttile, viene schierato prevalentemente come trequartista, ma pu\u00f2 giocare anche come mediano e terzino, nonch\u00e9 come attaccante.\nCarriera.\nCresciuto nel settore giovanile del , debutta con la prima squadra del club inglese il 21 aprile 2012, in occasione della partita di campionato pareggiata per 1-1 contro lo . Il 21 marzo 2014 viene ceduto in prestito mensile al , poi prolungato fino al termine della stagione.\nIl 17 luglio 2019 passa all', con cui firma un triennale; il 20 gennaio seguente fa ritorno in Inghilterra, legandosi fino al 2022 con lo .\nStatistiche.\nPresenze e reti nei club.\n\"Statistiche aggiornate al 2 agosto 2020.\""}
{"id": "6693857", "revid": "93472989", "url": "https://it.wikipedia.org/wiki?curid=6693857", "title": "Jean Darier", "text": ""}
{"id": "6693858", "revid": "300067", "url": "https://it.wikipedia.org/wiki?curid=6693858", "title": "Anthony P\u00e9rez", "text": "Carriera.\nCon il ha disputato i Giochi olimpici di Rio de Janeiro 2016."}
{"id": "6693859", "revid": "124123", "url": "https://it.wikipedia.org/wiki?curid=6693859", "title": "Pierre Reymond", "text": "Biografia.\nPierre Reymond era titolare di una nota bottega di smalti policromi, a Limoges e tra i discepoli ebbe Pierre Courteys. Insieme agli artisti della famiglia P\u00e9nicaud e a L\u00e9onard Limosin \u00e8 considerato tra pi\u00f9 dotati, tra i pittori su smalto della sua epoca. Gli oggetti finemente smaltati prodotti nella sua bottega portavano le sue iniziali sormontate da una corona, oppure erano firmati \"Raymon\", \"Rexmon\", \"Rexmond\", o \"Reymon\", anche se non erano totalmente frutto del suo lavoro. Cre\u00f2 vasellame smaltato a \"grisaille\", per uso la tavola - tazze, piatti, ciotole, bacili - che erano decorati con soggetti ispirati alla mitologia classica. Sui bordi aggiungeva fregi e animali idealizzati o frutto di fantasia. Per i disegni di scene e di grottesche era certamente debitore degli artisti della Scuola di Fontainebleau e di incisori tedeschi e italiani, suoi contemporanei.\nCompose anche quadri con soggetti religiosi. Reymond \u00e8 l'autore di una pala di altare smaltata, eseguita su commissione del duca Anne de Montmorency, per la cappella del castello di \u00c9couen.\nAl Petit Palais, a Parigi, sono in mostra opere di Reymond. Una \"saliera\" con smalti policromi, datata 1552, si trova nel Museo di Santa Giulia, a Brescia. Una \"coppa con coperchio\" \u00e8 a Firenze, al Museo nazionale del Bargello. Un suo cofanetto, con scene bibliche e profane, realizzate in smalti a \"grisaille\" su ottone dorato, \u00e8 nella Galleria Sabauda, a Torino."}
{"id": "6693862", "revid": "767487", "url": "https://it.wikipedia.org/wiki?curid=6693862", "title": "Andrea Darmarios", "text": "La tecnica della falsificazione era peraltro piuttosto diffusa tra i copisti di epoca rinascimentale. Una delle sue invenzioni ex novo pi\u00f9 celebri fu la \"Historia fisik\u00e8\" di \"Giulio Polluce\" (anche il nome dell'autore risulta inventato)."}
{"id": "6693864", "revid": "76963", "url": "https://it.wikipedia.org/wiki?curid=6693864", "title": "Alessandro Bevilacqua", "text": "Biografia.\nIl conte Alessandro Bevilacqua fu figlio di Giulio (1552-1571), della nobile famiglia Bevilacqua e di Orestina Faelli.\nFu vicario della Casa dei Mercanti di Verona nel 1595, provveditore di Sanit\u00e0 di Verona 1598, provveditore del comune di Verona dal 1599 al 1607, cameriere segreto del Duca di Mantova Vincenzo I Gonzaga nel 1604, ambasciatore del comune di Verona al doge di Venezia nel 1613.\nValente musicista, fu membro dell'Accademia Filarmonica di Verona.\nDiscendenza.\nEbbe un figlio naturale, Antonio, corazziere al servizio della Serenissima."}
{"id": "6693865", "revid": "767487", "url": "https://it.wikipedia.org/wiki?curid=6693865", "title": "Ars\u00e8ne Darmesteter", "text": "Divenne in particolare un linguista: sua fu la redazione del Dictionnaire g\u00e9n\u00e9rale de la langue fran\u00e7aise, composto di due volumi. Insegn\u00f2 dal 1881 fino alla sua morte all'Universit\u00e0 della Sorbona. Dopo la sua morte fu pubblicato \"Cours de grammaire historique de la langue fran\u00e7aise\", costituito di due volumi e iniziato proprio da Darmesteter."}
{"id": "6693868", "revid": "767487", "url": "https://it.wikipedia.org/wiki?curid=6693868", "title": "N\u00e9stor Colmenares", "text": "Carriera.\nCon il ha disputato i Giochi olimpici di Rio de Janeiro 2016."}
{"id": "6693870", "revid": "287204", "url": "https://it.wikipedia.org/wiki?curid=6693870", "title": "Nestor Colmenares", "text": ""}
{"id": "6693874", "revid": "173469", "url": "https://it.wikipedia.org/wiki?curid=6693874", "title": "Enrico IX di Waldeck", "text": "Vita.\nIl 7 giugno 1577, successe al fratello Daniele (1530\u20131577), senza figli, come conte di Waldeck-Wildungen. Era il settimo conte regnante di nome Enrico. Tuttavia, i due precedenti membri non regnanti del casato di Waldeck sono generalmente chiamati Enrico II ed Enrico III, ed il soggetto di questa voce \u00e8 comunemente noto come Enrico IX. Ciononostante, alcune fonti lo citano come Enrico VII.\nDal 1562 al 1563, combatt\u00e9 per il lato protestante nella prima guerra ugonotta in Francia. Dopo il suo ritorno, spos\u00f2 il 19 dicembre 1563 a Korbach Anna of Viermund-Nordenbeck (1538\u20131599), che port\u00f2 la signoria di Nordenbeck in dote. Il matrimonio rimase senza figli\nI cuginastri di Anna non la riconobbero come erede di Nordenbeck. Invasero la signoria ed occuparono il castello di Nordenbeck Castle. A causa della mancanza di fondi, Enrico IX non pot\u00e9 rispondere immediatamente. Quando era pronto a marciare con le sue truppe a Nordenbeck, il suo cavallo ebbe un improvviso attacco di panico, che lo uccise sotto gli occhi di sua moglie. Anna cit\u00f2 in giudizio i suoi cuginastri al Tribunale della Camera imperiale, che si espresse in suo favore nel 1580.\nEnrico fu succeduto come conte di Waldeck-Wildungen da suo nipote Gundicaro (29 giugno 1557\u201323 maggio 1585), figlio di suo fratello Samuele, che era mortp nel 1570."}
{"id": "6693875", "revid": "110157", "url": "https://it.wikipedia.org/wiki?curid=6693875", "title": "Toppserien 2010", "text": "La Toppserien 2010 \u00e8 stata la 27\u00aa edizione della massima serie del campionato norvegese di calcio femminile. La competizione \u00e8 iniziata il 5 aprile ed \u00e8 terminata l'11 novembre 2010. Lo Stab\u00e6k ha vinto il campionato per la prima volta nella sua storia.\nStagione.\nNovit\u00e0.\nDalla Toppserien 2009 erano stati retrocessi il Sandviken e il Fortuna \u00c5lesund, mentre dalla 1. divisjon 2009 erano stati promossi il Linderud-Grei e il Donn. Prima dell'inizio della stagione il Team Str\u00f8mmen cambi\u00f2 denominazione in LSK Kvinner, dopo che era stata ufficializzata la sua affiliazione al Lillestr\u00f8m Sportsklubb.\nFormula.\nLe 12 squadre partecipanti si affrontavano in un girone all'italiana con partite di andata e ritorno per un totale di 22 giornate. La squadra campione di Norvegia aveva il diritto di partecipare alla UEFA Women's Champions League 2011-2012 partendo dai sedicesimi di finale. Le ultime due classificate retrocedevano direttamente in 1. divisjon.\nClassifica finale.\nLegenda:\nNote:\nStatistiche.\nClassifica marcatrici.\nStatistiche da sito federazione"}
{"id": "6693876", "revid": "124123", "url": "https://it.wikipedia.org/wiki?curid=6693876", "title": "Jibanananda Das", "text": "Si distinse nettamente dai predecessori (tra cui Rabindranath Tagore) a livello stilistico, in quanto si avvicin\u00f2 alla poesia avanguardistica europea, prendendo le distanze dai canoni della tradizione poetica indiana e bengalese per creare stilemi innovativi. Nelle sue opere Das espresse una personalit\u00e0 poetica tormentata, legata spesso alla vita quotidiana del proprio popolo. Ha raccolto i propri versi in alcune raccolte, tra cui \"Banalata Sen\", pubblicata nel 1942."}
{"id": "6693877", "revid": "537521", "url": "https://it.wikipedia.org/wiki?curid=6693877", "title": "Medina di Sfax", "text": "La medina di Sfax \u00e8 il quartiere della medina della citt\u00e0 tunisina di Sfax. Venne costruita dal principe Aghlabide Abu Abbass Muhammad tra l\u2019849 e l\u2019851. La medina \u00e8 abitata da circa 113.000 persone ed \u00e8 dominata dalla Grande Moschea di Sfax\nIl 12 febbraio 2012 il governo tunisino ha inviato una richiesta all\u2019UNESCO per inserire la medina nella Lista del Patrimonio Mondiale. Questa medina \u00e8 considerata una delle poche citt\u00e0 medievali del Nord Africa ad aver conservato la sua conformazione originale nonostante i cambiamenti apportati ai suoi edifici durante i decenni. Rappresenta anche l\u2019esempio meglio conservato di progettazione urbana arabo-islamica in tutto il bacino del Mediterraneo. I suoi monumenti sono classificati come monumenti storici nazionali dal 1912.\nStoria.\nPrima della fondazione.\nFonti storiche parlano dell\u2019esistenza di una citt\u00e0 romana chiamata Tabaroura e situata nella zona in cui si trova ora Sfax. Tuttavia, l\u2019assenza degli imponenti edifici tipici delle citt\u00e0 romane fa supporre che Sfax sia stata costruita sopra a questi ultimi.\nA met\u00e0 del nono secolo, gli Aghlabidi che governavano l\u2019Ifriqiya decisero di difendere le coste della zona con mura e forti; a quest\u2019epoca risale la costruzione del Borj (o Kasbah) di Sfax, uno dei forti. Tuttavia, con il passare del tempo e con la crescita delle attivit\u00e0 intorno al forte gli Aghlabidi decisero di fondare la citt\u00e0 di Sfax.\nSeconde le iscrizioni sulla facciata della Grande Moschea, la medina di Sfax venne fondata nell\u2019849 da Ali Ibn Salem, qadi di Sfax, seguendo gli ordini dell\u2019emiro (principe) Aghlabide di Kairouan Abu Abbass Muhammad.\nFondazione.\nIn origine, la medina aveva solo due porte: Bab Jebli, anche nota come Bab Dhahraoui (Porta Nord), e Bab Diwan, o Bab Bhar (Porta del Mare). Nel ventesimo secolo, tuttavia, e a causa dello sviluppo economico della citt\u00e0 e della crescita della sua popolazione, fu necessario creare nuove porte, come Bab El Ksar, Bab Nahj El Bey e Bab Djedid, per ridurre i flussi attraverso le due porte principali."}
{"id": "6693878", "revid": "72396", "url": "https://it.wikipedia.org/wiki?curid=6693878", "title": "Dasahara", "text": "Dasahara \u00e8 un termine che deriva dal sanscrito, significa \"colei che porta via i dieci peccati\" ed identifica una festa religiosa induista celebrata durante il mese di Asvina del calendario nazionale indiano. Nella ricorrenza si rappresenta il trionfo del bene contro il male."}
{"id": "6693883", "revid": "300067", "url": "https://it.wikipedia.org/wiki?curid=6693883", "title": "Oumoul Thiam", "text": "Carriera.\nCon il ha disputato i Giochi olimpici di Rio de Janeiro 2016."}
{"id": "6693884", "revid": "1805885", "url": "https://it.wikipedia.org/wiki?curid=6693884", "title": "Dasaru", "text": "I Dasaru erano un gruppo di mistici induisti mendicanti che erravano in passato in alcune aree dell'India meridionale. Professori del culto di Krishna, scrissero alcune opere chiamate \"Dasarapagadalu\", sotto forma di inni musicali dedicati a Krishna e ad altre divinit\u00e0 induiste. Tra il XV e il XVI secolo visse \"Purandaradasa\", il pi\u00f9 conosciuto esponente di questo gruppo mistico. Un altro Dasaru relativamente celebre fu \"Kanakadasa\", autore di svariate opere, spesso con intento moraleggiante e di divulgazione religiosa."}
{"id": "6693885", "revid": "125916541", "url": "https://it.wikipedia.org/wiki?curid=6693885", "title": "Il principe dei dinosauri", "text": "Il principe dei dinosauri (\"The Prince of the Dinosaurs\") \u00e8 un film d'animazione del 2000 diretto da Orlando Corradi e Kim Jun Ok.\nTrama.\nUn bambino di 10 anni di nome Rakhal, passa il suo tempo libero fantasticando sui libri, quando il libraio gliene regala uno sui dinosauri, la fantasia di Rakhal viagger\u00e0 in un mondo fantastico, dove un giovane principe stringe amicizia con i dinosauri.\nLa canzone.\n\"UN REGNO MAGICO\" di J. Spos\u00ecto, P. Granelli e R. Corradi \u00e8 cantata da CYNTHIA Z"}
{"id": "6693886", "revid": "287204", "url": "https://it.wikipedia.org/wiki?curid=6693886", "title": "Jansson", "text": ""}
{"id": "6693887", "revid": "232551", "url": "https://it.wikipedia.org/wiki?curid=6693887", "title": "Ponte romano (Campofranco)", "text": ""}
{"id": "6693911", "revid": "767487", "url": "https://it.wikipedia.org/wiki?curid=6693911", "title": "Dasycladaceae", "text": "Le dasicladacee costituiscono una delle due famiglie di alghe unicellulari appartenenti all'ordine Dasycladales. Quando sono ritrovate nelle rocce calcaree risalenti al Paleozoico, esse si trovano ad una profondit\u00e0 marina in genere non superiore ai 5 metri. \"Dasycladaceae\" si articola in vari generi alcuni dei quali, come \"Acetabularia\", sono tipici dei mari tropicali. Queste alghe possono essere grandi alcuni centimetri e presentano un fusto ramificato e robusto, che accumula esternamente carbonato di calcio, necessario per conferire rigidit\u00e0 alla struttura dell'alga."}
{"id": "6693913", "revid": "300067", "url": "https://it.wikipedia.org/wiki?curid=6693913", "title": "Bintou Di\u00e9m\u00e9", "text": "Carriera.\nCon il ha disputato i Giochi olimpici di Rio de Janeiro 2016."}
{"id": "6693915", "revid": "300067", "url": "https://it.wikipedia.org/wiki?curid=6693915", "title": "Bintou Marizy", "text": ""}
{"id": "6693916", "revid": "767487", "url": "https://it.wikipedia.org/wiki?curid=6693916", "title": "Dasineura", "text": "Dasineura \u00e8 un genere di insetti ditteri appartenenti alla sottofamiglia \"Cecydomiinae\". Alcuni di questi ditteri sono dannosi per le coltivazioni: \"D. pyri\", ad esempio, produce delle larve che possono distruggere le foglie delle piante di pero. Il ritmo di riproduzione delle specie di \"Dasineura\" varia molto in funzione dell'umidit\u00e0 del terreno circostante."}
{"id": "6693917", "revid": "287204", "url": "https://it.wikipedia.org/wiki?curid=6693917", "title": "Bintou Dieme", "text": ""}
{"id": "6693918", "revid": "1603714", "url": "https://it.wikipedia.org/wiki?curid=6693918", "title": "Ernani Costantini", "text": "Come ha ricordato Massimo Cacciari \u00e8 stato un artista indipendente \u00abma in attivo confronto sia con la tradizione lagunare sia con i grandi del Novecento, Costantini ha elaborato una propria espressione figurativa, che gli \u00e8 valsa importanti committenze ecclesiali.\u00bb\nBiografia.\nErnani Costantini nacque da Giovanni e Carolina Semolin nel popolare quartiere Grimani a ridosso della chiesa della Madonna dell\u2019Orto. Studi\u00f2 presso la Scuola d\u2019arte dei Carmini di Venezia. Ebbe come docenti Ercole Sibellato per la pittura, Mario Disertori per il disegno, Giorgio Wenter Marini per la composizione architettonica e Giulio Lorenzetti per la storia dell\u2019arte. \nFinito il corso di abilitazione all\u2019insegnamento nel 1943 fu chiamato alle armi ed inviato alla scuola ufficiali. Dopo lo sbarco degli Alleati in Sicilia il corso fu sospeso e gli allievi inviati al sud Italia come truppe anti paracadutisti. Costantini fu destinato con altri a Gioia del Colle. L\u20198 settembre il piccolo reparto fu catturato dai tedeschi ma riuscirono tutti immediatamente a fuggire e nascondersi nelle campagne. Dopo l\u2019arrivo degli alleati e la ricostituzione dell\u2019esercito italiano Costantini si riarruol\u00f2 nel corpo volontario e fu aggregato alla V Armata USA. A dicembre combatt\u00e9 nella Battaglia di Montelungo e la primavera successiva partecip\u00f2 all\u2019offensiva sul Garigliano e alla successiva liberazione di Roma per poi dirigersi verso la linea Gotica. Nei momenti di pausa dei combattimenti disegnava ritratti dei soldati alleati o anche delle loro amate tratte dalle piccole fotografie che si portavano appresso.\nA Venezia, nella crisi postbellica, si arrangi\u00f2 a lavorare prima come \u201coperaio scenografo\u201d per la Scalera Film negli studi della Giudecca, fino alla chiusura degli stabilimenti, poi come disegnatore per l\u2019Ufficio Idrografico del Magistrato alle Acque. Poteva dipingere molto poco per mancanza di tempo e di uno spazio adatto, riusciva a frequentare per\u00f2 lo studio di Felice Carena e a visitare le Biennali ricche delle retrospettive sulle avanguardie europee. \nNel 1950 vinse il concorso per l\u2019insegnamento nelle scuole medie, si spos\u00f2 con Angela (Lina) Vianello e ottenne il primo incarico a Vittorio Veneto dove la coppia and\u00f2 a vivere. Qui pot\u00e9 iniziare a dipingere regolarmente e esporre la sua prima mostra personale. Dopo due anni ottenne la cattedra a Padova e scelse di tornare a vivere a Venezia dove dopo qualche anno ancora ottenne la cattedra. A Venezia entr\u00f2 in contatto con i fermenti artistici degli anni cinquanta e divenne un animatore dell\u2019UCAI. Negli anni settanta prefer\u00ec abbandonare l\u2019insegnamento per dedicarsi esclusivamente all\u2019arte: dipingendo, scrivendo e \u2013 divenuto presidente della sezione locale dell\u2019UCAI \u2013 organizzando mostre dei maestri veneziani del novecento e dell\u2019ottocento veneziano.\nLina mor\u00ec improvvisamente nel 1995, Ernani continu\u00f2 a lavorare finch\u00e9 non si spense, dopo una lunga malattia, nel 2007.\nSviluppo artistico.\nGli inizi e la sperimentazione.\nCostantini ebbe la possibilit\u00e0 di ricominciare a dipingere solo nel 1948, grazie all\u2019incoraggiamento di Felice Carena di cui frequentava lo studio. Inizi\u00f2 con una pittura di forte ispirazione novecentesca (\"Maternit\u00e0 serena\", 1951) e qualche forzatura espressionista (\"Piet\u00e0\", 1951) esposti entrambi nella prima personale del 1952 a Vittorio Veneto. \nNel 1953 con il ritorno a Venezia muta il registro. \u00c8 coinvolto nei fermenti in cui i giovani pittori della Bevilacqua La Masa andavano esplorando e metabolizzando le avanguardie europee. Segue la corrente cubo-futurista nell\u2019ossatura grafica dell\u2019immagine ma con una delicatezza cromatica debitrice all\u2019impressionismo e contemporaneamente con memorie della leggerezza liberty di un Valeri (\"La Giornalaia\", 1954 oppure \"Caff\u00e8 a Rapallo\", 1954). Dal 1955 nell\u2019accentuazione dei tagli cubistici passa da leggerezze aeree (\"Annunciazione\", 1955, oppure \"Burano\", 1956) a chiaroscuri convulsi, come in \"Jazz\" (1956). \nMa dal 57 si concentra sulla luce, \u201cuna luce ancora fisica, ma che smangia le forme diventando assoluta, come un barbaglio\u201d (\"Taliesin West\", 1957 oppure \"Interno\", 1958) e cio\u00e8 \u201cper dare alla natura e al vero (oggetto, paesaggio, persona) quella luce che \u00e8 vibrazione e moto, spazio e tempo, un\u2019anima, attraverso la quale il quadro \u00e8 reale e fantastico, vero e astratto, ordine e libert\u00e0\u201d. \nQueste continue variazioni potrebbero suggerire che l\u2019artista non fosse in grado di trovare una propria strada ma egli sosteneva che: \u201cnella cultura, come nella vita, non c\u2019\u00e8 nulla di acquisito. Tutto \u00e8 in continuo divenire. Non ci sono valori assoluti nell\u2019opera dell\u2019uomo, ma soltanto nell\u2019uomo in s\u00e9.\u201d\nLa maturit\u00e0.\nIntorno al 1966, a cavallo con la realizzazione dei suoi primi grandi murali religiosi, l\u2019ultimo cambiamento: l\u2019abbandono di ogni formalismo nel rifiuto delle mode. Infatti la sua convinzione era: \u201cquanto sarebbe stato comodo (e quanto era facile) approfittare di una imitazione, cogliere dei motivi, liberarsi del vero, seguire una moda e non essere pi\u00f9 se stessi; e non farlo perch\u00e9 si \u00e8 veramente persuasi della grandezza e potenza, poniamo, di C\u00e9zanne o Modigliani, di Picasso e Mondrian e in che cosa esse consistano; cos\u00ec, allora, questi grandi sarebbero stati amati e compresi veramente.\u201dSi allontana quindi dal percorso delle avanguardie ma non semplicemente verso il realismo, n\u00e9 il verismo, n\u00e9 il naturalismo e nemmeno verso l\u2019impressionismo. Certamente le radici profonde della pittura di Costantini erano ben radicate nella tradizione veneta e teneva presente tutta la lezione che dal Rinascimento ha fatto del colore l\u2019elemento costruttivo, espressivo e atmosferico principale. \u201cAl tempo stesso, nell\u2019immaginazione e, nel segno e nella vivacit\u00e0 delle cromie [\u2026] [si collega a] tutta la cultura visiva contemporanea, anche di quella filmica [\u2026]\u201d con alcuni richiami al simbolismo e al secessionismo e al nitore della pittura nordica e anche \u201cqualcosa di Zen.\u201d\nPaolo Rizzi lo raccontava allora come un pittore \u201capparentemente non impegnato - senza forzature di significato - ma impegnato nella serenit\u00e0, nell\u2019armonia, nell\u2019ordine delle cose\u201d alla ricerca di una nuova posizione \u201cbilanciata dell\u2019uomo.\u201d Dipinge cos\u00ec le nature morte con i piccoli oggetti del quotidiano, le composizioni, i paesaggi, le figure \u2013 i ritratti, le maternit\u00e0, i nudi femminili \u201ccos\u00ec pregni di vita da trascurare ogni malizia\u201d \u2013, ricercando in tutto questo un senso di religiosit\u00e0 o \u201cil profondo senso della creaturalit\u00e0 delle cose\u201d come scriveva per lui Bruno Rosada, mutuando il concetto da L\u00e9vinas. Costantini dichiarava apertamente: \u201cMi domando se pu\u00f2 esservi dicotomia tra la pittura a tema religioso e quella a tema profano. Decido di no e cerco di operare una sintesi. Credo di trovare il modo nell\u2019uso della luce come fatto competitivo e come suggestione. Mi riaffermo nel concetto che \u2019tutto \u00e8 sacro\u2019 quando ci sia sacralit\u00e0 in noi di fronte alle cose della vita\u201d.Questi concetti si sviluppano in modo manifesto nei soggetti di alcune tra le molte mostre, quelle pi\u00f9 dichiaratamente tematiche, che Costantini ha presentato negli anni a venire. Fu il caso della serie del \"Cantico dei Cantici\" esposta nel 1981, dove il Cantico \u00e8 evocato sia nella sensualit\u00e0 della figura di Sulamit sia attraverso nature morte e paesaggi. Oppure nella mostra \"Il Sacro nel Profano\" del 1986 al Museo Diocesano d'Arte Sacra di Venezia, dove si confrontavano temi propri dell\u2019arte sacra con temi della vita quotidiana.Ci fu poi la serie delle dodici grandi tele (tutte alte 2 metri) di \"Da Eva a Maria \u2013 le Donne della Bibbia\", presentate assieme alle poesie composte dell\u2019amico Antonio Bruni. Fu una mostra itinerante: venne esposta nel 1987 Venezia, alla Scuola Grande di San Giovanni Evangelista, e Padova, nella Sala della Gran Guardia, nel 1988 a Cervarese, nell\u2019Oratorio della Santa Croce, e Verona, al palazzo della Gran Guardia, e nel 2002 di nuovo a Venezia all\u2019Istituto d'Arte. Sono i ritratti di \u201cdodici figure in modi diversi emblematiche di come appara la donna [\u2026] nell\u2019Antico e nel Nuovo Testamento. [\u2026] accanto alle figure maggiori e imprescindibili ci sono donne di minore peso storico e emblematico, ma ugualmente ricche di tensione umana, di vitalit\u00e0 di rapporti e, dunque, di spessore emotivo e narrativo.\u201d \nNella mostra \"Vivere a Venezia\" alla Scuola Grande di San Teodoro (1988) rappresent\u00f2 la sua citt\u00e0 togliendo le concrezioni culturali romantiche e la rappresentandola come luogo del \u201csentimento che muta all\u2019impatto con le cose e [\u2026] senza perde[re] il contatto con la sua vita [\u2026] tangibile [\u2026]: i rumori e i silenzi [\u2026], l\u2019ironia e l\u2019amore.\u201d Quindi non tanto inquadrature famose, quanto la gente nei variopinti vestiti moderni dei turisti che si aggirano a per le strade del tessuto storico della citt\u00e0 o dei cittadini che si affrettano verso un vaporetto e anche le visioni mistiche di angeli che volano dentro la Basilica di San Marco. Temi ripresi con maggiore intimit\u00e0 e nostalgia nella mostra \"Diario Veneziano\" al Centro d'Arte San Vidal (1996). \nLa mostra \"Veneto Cristiano\" (Centro d'Arte San Vidal -1991) fu dedicata alla rappresentazione delle manifestazioni, sia storiche che contemporanee, della fede cristiana nella regione: spaziava dalle scene dei riti tradizionali ufficiali (p.e. la processione del Redentore o la festa della Madonna della Salute) o di quelli popolari di ambito famigliare (il segno della Croce sulla polenta), alle vedute dei luoghi della fede veneti inseriti nel loro preciso contesto paesaggistico (p.e. il Santuario del monte Berico o la punta San Vigilio) anche urbano (p.e. Santa Giustina sullo sfondo del Prato della Valle).\nArte sacra.\nBreve storia.\nLa storia di Costantini nel campo dell\u2019Arte Sacra si accompagna all\u2019evoluzione della sua ricerca artistica. \nNella \"Piet\u00e0\" del 1951, esposta come autonoma ricerca nella prima mostra personale del 1952 a Vittorio Veneto \u2013 ed ora nella chiesa di San Canciano a Venezia \u2013 \u00e8 evidente l\u2019ispirazione espressionista con tagli di luce tintoretteschi nell\u2019impianto novecentesco. Pi\u00f9 luminoso invece il Pio X benedicente eseguito due anni dopo per la nuova chiesa di Padova a lui dedicata. \nSuscit\u00f2 invece molte polemiche \u201cper una retorica di mal inteso e falso rispetto del passato\u201d il \"San Giuseppe col Bambino\" (1955) commissionato per la chiesa della Madonna dell\u2019Orto e ora spostato a Mirano nella cappella dell\u2019Istituto Costantino. Pi\u00f9 tardi, a compensazione morale, nell\u2019attiguo patronato hanno trovato spazio i leggeri tagli cubistici della coeva \"Annunciazione\" (1955) e molti anni dopo per la cappella di San Mauro nella chiesa stessa fu richiesta e collocata la tela di \"San Leonardo Murialdo\" (1988).\nNella \"Crocifissione\" (1957) per la chiesa della Regina Pacis ad Auronzo seguiva in modo personale \"la lezione semplificatrice ed architettonica di un particolare astrattismo\". Di quegli anni \u00e8 anche la Via Crucis per la cappella di San Marco Evangelista a San Vito di Cadore di disegno astratto e simbolico e poco pi\u00f9 tardi la Via Crucis di San Canciano \u201corganizzata in terzine felicissime su quattro toni fondamentali ed espressivi: il rosso-rosa, il giallo oro, il viola il grigio e il nero, simboli di facile lettura della condanna, dell\u2019amore, della malinconia, fino al buio del sepolcro\u201d. \nTra il 1964 ed il 1968 giunsero le prime commissioni per grandi pitture murali. \"La Resurrezione di Cristo e Comunione dei Santi\" nella chiesa di Sacca Fisola a Venezia (160 m\u00b2, 1964) \u00e8 fortemente strutturata nell\u2019impianto simbolico e nella composizione che sale nell\u2019assieme dei santi che ascende verso il grande Cristo e ridiscende verso i personaggi testimoni del nostro tempo (Pio XII e Giovanni XXIII per la chiesa, Albert Einstein per le scienze e T.S. Elliot per le arti) seguiti dagli orrori della guerra.\nNelle composizioni immediatamente successive \u00e8 avvertibile il progressivo abbandono del formalismo. Sono le due grandi composizioni murali nelle cappelle laterali della chiesa del Cuore Immacolato di Maria di Mestre: \"San Girolamo Emiliani\" (160 m\u00b2, 1966) poi l\u2019altra con le \"Storie di Maria\" (120 m\u00b2, 1968). Nel 1967 dipinse l\"Ultima cena\" nella chiesa di Santa Maria della Pace a Mestre, composta attorno ad un tavolo circolare ed con un punto di vista elevato, mentre la successiva \"Ultima cena\" (1968) per la chiesa di Sant\u2019Agnese a Venezia, \u00e8 d\u2019impianto compositivo classico.\nCon questa nuova impostazione svilupp\u00f2 le opere successive, incrociando il fitto lavoro per commissioni di minori dimensioni o isolate alla realizzazione di estesi cicli compositivi. \nNel 1978, dopo dieci anni, ritorn\u00f2 a dipingere un grande murale nella chiesa del Cuore Immacolato di Maria: \"Resurrezione di Cristo, resurrezione dei morti, Nativit\u00e0 e Ultima Cena\" (300 m\u00b2). Nello stesso anno dipinse, sempre su muro, \"La cena in Emmaus\" (40 m\u00b2) per la chiesa di Santa Maria Goretti a Carpenedo e l\u2019anno successivo \"Giovanni, cap. XXI\", questa volta un olio su tela di 650x400 cm, per la chiesa del Sacro Cuore di Ges\u00f9 a Jesolo.\nA pi\u00f9 riprese dipinse sulle pareti del santuario della Madonna della Salute di Mestre: \"L\u2019incoronazione di Maria e l\u2019Annunciazione\" (1985) nelle pareti ad arco attorno al presbiterio, \"i Dodici Apostoli\" (1986) sulle pareti sopra i colonnati delle navate, la \"Cena in Emmaus\" (1987) sull\u2019altare del Ss. Sacramento, la \"Presentazione della Vergine al Tempio\" (1989) sulla parete destra del presbiterio e \"L\u2019assunzione di Maria, la Nativit\u00e0 e la Crocifissione\" (1991) in controfacciata. Nella stessa chiesa \u00e8 stata ricollocata pi\u00f9 tardi una \"Via Crucis\" su tela (1983-85) di Costantini gi\u00e0 in deposito al Museo Diocesano. \nNel 1991 inizi\u00f2 un ciclo di opere per la chiesa dei Santi Fabiano e Sebastiano a Padova: un grande crocifisso pensile su tavola (1991), \"Le opere di misericordia spirituali\" e \"Le opere di misericordia corporali\" (1992) sui lati del presbiterio, la pala dei \"Misteri del Rosario\" e quella \"Ss. Sacramento\" (1994) sui due altari minori. Per la stessa chiesa su disegno di Costantini nel 1992 venne iniziata la decorazione a mosaico della facciata, un progetto interrotto a lungo e ripreso dai mosaicisti tra il 2004 e il 2006 ma mai portato a termine.\nPer la chiesa di San Michele Arcangelo a Marghera dipinse \"La trasfigurazione e l\u2019ultima cena\" (1993, 90 m\u00b2) sul catino dell\u2019abside e \"La pesca miracolosa\" e \"La chiamata di Pietro\" (1996, 32 m\u00b2 ciascuno) ai due lati del presbiterio.\nPer la chiesa di Santa Barbara a Mestre dipinse \"La cena in Emmaus\" (1998), il trittico di \"San Giuseppe\" (2000), e il grande murale \"Crocifissione\" (2003, 120 m\u00b2). \nNel 2003/2004 torn\u00f2 a lavorare per la chiesa Cuore Immacolato di Maria di Mestre: disegn\u00f2 e diresse l\u2019esecuzione delle vetrate in fusione di una \"Via Crucis\". \nIn tempo la consacrazione della neo-edificata chiesa della Ss. Risurrezione a Marghera aveva gi\u00e0 dipinto nel 1997 la grande tela della \"Resurrezione di Ges\u00f9\" (alta 8 m) situata in nella breccia artificiale dell\u2019abside, \"Le rive del Giordano\" (7 m\u00b2) nel battistero e \"L\u2019adultera\". Torn\u00f2 in quella stessa chiesa nel 2005, a 82 anni, ad arrampicarsi sulle impalcature per realizzare la sua ultima opera d\u2019arte sacra: lo sgraffito delle \"Pie Donne al Sepolcro\" (24 m\u00b2) sopra il portale d\u2019ingresso, all\u2019esterno."}
{"id": "6693920", "revid": "287204", "url": "https://it.wikipedia.org/wiki?curid=6693920", "title": "Alex Palou", "text": ""}
{"id": "6693923", "revid": "74173", "url": "https://it.wikipedia.org/wiki?curid=6693923", "title": "Collegio di Westmorland and Lonsdale", "text": "Westmorland and Lonsdale \u00e8 un collegio elettorale situato in Cumbria, nel Nord Ovest dell'Inghilterra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Tim Farron dei Liberal Democratici, che rappresenta il collegio dal 2010.\nConfini.\nIl collegio ha estensione simile al distretto di South Lakeland in Cumbria; le importanti citt\u00e0 del collegio sono Kendal, Windermere e Kirkby Lonsdale. Prende il nome dalla contea tradizionale di Westmorland, e dalla centina di Lonsdale del Lancashire; entrambe oggi non sono interamente contenute nel collegio.\nEstensione.\nA seguito delle modifiche alla rappresentanza parlamentare in Cumbria, la \"Boundary Commission for England\" cre\u00f2 una versione modificata del collegio di Westmorland and Lonsdale per le elezioni generali del 2010, per tenere in considerazione i cambiamenti nella distribuzione della popolazione.\nI ward elettorali utilizzati per creare il nuovo collegio, in vigore dal 2010, sono interamente contenuti nel distretto di South Lakeland: Arnside and Beetham, Burneside, Burton and Holme, Cartmel, Coniston, Crooklands, Grange, Hawkshead, Holker, Kendal Castle, Kendal Far Cross, Kendal Fell, Kendal Glebelands, Kendal Heron Hill, Kendal Highgate, Kendal Kirkland, Kendal Mintsfeet, Kendal Nether, Kendal Oxenholme, Kendal Parks, Kendal Stonecross, Kendal Strickland, Kendal Underley, Kirkby Lonsdale, Lakes Ambleside, Lakes Grasmere, Levens, Lyth Valley, Milnthorpe, Natland, Sedbergh, Staveley-in-Cartmel, Staveley-in-Westmorland, Whinfell, Windermere Applethwaite, Windermere Bowness North, Windermere Bowness South e Windermere Town\nLa revisione del 2010 ha rimosso Broughton-in-Furness dal collegio."}
{"id": "6693926", "revid": "547034", "url": "https://it.wikipedia.org/wiki?curid=6693926", "title": "Winston Churchill dopo la Seconda guerra mondiale (1945-1965)", "text": "La pagina documenta la vita dello statista britannico dalla fine della Seconda guerra mondiale e il suo secondo mandato come primo ministro del Regno Unito, fino alla sua successiva morte e funerali nel 1965. Dopo la fine della guerra Churchill dovette dimettersi come primo ministro del Regno Unito perch\u00e9 il partito conservatore perse le elezioni del 1945. Per i sei anni successivi serv\u00ec come capo dell'opposizione. Durante questi anni Churchill ha continuato a influenzare gli affari mondiali; nel 1946 tenne il suo discorso sulla Cortina di ferro a proposito delle politiche espansionistiche dell'Urss e della creazione del Blocco orientale; Churchill sostenne anche fortemente l'indipendenza britannica dalla Comunit\u00e0 europea del carbone e dell'acciaio (che considerava un progetto franco-tedesco dal quale la Gran Bretagna doveva tenersi fuori). Nelle elezioni generali del 1951 i laburisti furono sconfitti e Churchill divenne Primo Ministro per la seconda volta. Churchill continu\u00f2 a guidare la Gran Bretagna, ma soffr\u00ec sempre pi\u00f9 di problemi di salute. Consapevole del fatto che stava decadendo sia fisicamente che mentalmente, si dimise dal Gabinetto nel 1955. Comunque continu\u00f2 a sedersi come deputato per Woodford fino a quando si ritir\u00f2 dalla politica nel 1964. Churchill mor\u00ec il 24 gennaio 1965 e gli fu concesso l'onore di un funerale di Stato. Fu sepolto nel suo cimitero di famiglia nella chiesa di San Martino a Bladon, vicino al suo luogo nat\u00eco, Blenheim Palace.\nLe elezioni del 1945.\nIl ruolo di Churchill nella Seconda guerra mondiale gli fece guadagnare enorme sostegno tra la popolazione britannica: la sconfitta elettorale fu quindi inaspettata e di proporzioni storiche per i Conservatori. Churchill espresse disapprovazione per una serie di idee - ritenendole non praticabili, sebbene ne accettasse molti principi -\ndivenute popolari dopo la pubblicazione del Piano Beveridge: la politica della piena occupazione, il piano abitativo per gli alloggi, la creazione un sistema di assistenza sanitaria pubblica nazionale, l'ampliamento dell'istruzione pubblica. Nel 1944, il governo di Churchill aveva ottenuto l'approvazione dell'Education Act (detto \"Legge Butler\", dal ministro dell'Istruzione Rab Butler) che per la prima volta istitu\u00ec un sistema di istruzione pubblico, gratuito e obbligatorio fino a 15 anni. Churchill fu sconfitto nelle elezioni del 1945 dal partito laburista di Clement Attlee, che ottenne un'enorme maggioranza parlamentare. Ci sono diverse ipotesi sul motivo per cui i Conservatori persero questa elezione: erano dieci anni che non si tenevano le elezioni generali; gli elettori pensavano che l'uomo che li aveva guidati cos\u00ec bene in guerra non era l'uomo adatto per guidarli ora in pace; oppure che il risultato elettorale non fu una reazione contro Churchill personalmente, ma contro il primato del Partito Conservatore dagli anni Venti sotto Baldwin e Chamberlain. Inoltre, le politiche socialiste proposte dal partito laburista - il piano per gli alloggi, l'introduzione del National Health Service, le nazionalizzazioni delle industrie - erano popolari tra gli elettori. Durante il comizio di apertura della campagna elettorale, Churchill stup\u00ec molti dei suoi ammiratori avvertendo che un governo laburista (presente dal 1940 nel suo Governo di coalizione) avrebbe introdotto in Gran Bretagna \u00abuna qualche forma di Gestapo, senza dubbio umanamente amministrata all'inizio\u00bb. Churchill era stato sinceramente preoccupato durante la guerra dalle incursioni della burocrazia statale nelle libert\u00e0 civili ed era chiaramente influenzato dal trattato anti-totalitario di Friedrich von Hayek, \"The Road to Serfdom\" (La via della schiavit\u00f9, 1944).\nSebbene il giorno fissato per le elezioni fosse il 5 luglio, i risultati finali del voto non furono noti fino al 26 luglio, a causa della necessit\u00e0 di raccogliere i voti dei numerosi militari britannici all'estero. La moglie di Churchill, Clementine, che insieme a sua figlia Mary era stata presente al conteggio dei voti nel collegio elettorale di Churchill nell'Essex (anche se incontrastato dai partiti maggiori, Churchill aveva vinto con una maggioranza molto ridotta contro un candidato indipendente) torn\u00f2 per incontrare il marito a pranzo. Quando lei disse al marito che la sconfitta poteva essere \u00abuna benedizione mascherata\u00bb, Churchill ribatt\u00e9 che \u00abal momento sembra effettivamente molto mascherata\u00bb. Quel pomeriggio il medico personale di Churchill, Lord Moran (cos\u00ec in seguito annot\u00f2 nel suo libro \"The Struggle for Survival\") si lament\u00f2 con lui dell'ingratitudine del popolo britannico, ma Churchill rispose: \u00abNon la chiamerei cos\u00ec. Hanno passato anni terribili\u00bb. Avendo perso le elezioni, nonostante godesse di ammirazione tra la popolazione britannica, Churchill si dimise da Primo Ministro quella sera, passando il testimone al primo governo laburista di maggioranza, guidato da Clement Attlee, suo vice durante la guerra. Sono state date molte spiegazioni per la sconfitta elettorale di Churchill, che all'epoca parve incredibile. Tra queste, il fatto che il desiderio di riforme postbelliche era diffuso tra la popolazione e che l'uomo che aveva guidato la Gran Bretagna in guerra non era considerato l'uomo giusto per guidare la nazione in pace. Sebbene il partito conservatore fosse impopolare, molti elettori avrebbero voluto che Churchill continuasse a ricoprire l'incarico qualunque fosse stato l'esito delle elezioni, credendo erroneamente che ci\u00f2 sarebbe stato possibile.\nLa mattina del 27 luglio Churchill tenne l'ultima riunione del Gabinetto. Uscendo dalla sala delle riunioni a Downing Street disse a Eden: \u00abTrent'anni della mia vita sono passati in questa stanza, non ci sar\u00f2 mai pi\u00f9 seduto, tu lo sarai, ma io no\u00bb. Tuttavia, contrariamente alle aspettative, Churchill non cedette la leadership conservatrice ad Anthony Eden, che divenne il suo vice, ma che non era propenso a sfidare il suo mentore. Sarebbe passato un altro decennio prima che Churchill si ritirasse definitivamente dalla scena.\nLeader dell'opposizione.\nPer sei anni Churchill serv\u00ec come capo dell'opposizione. Durante questi anni Churchill continu\u00f2 a influenzare gli affari mondiali. Durante il suo viaggio del 1946 negli Stati Uniti, tenne il celeberrimo discorso di Fulton sulla Cortina di ferro e la creazione del Blocco orientale. Tale discorso, concordato con Truman, segna convenzionalmente l'avvio della Guerra fredda. Parlando il 5 marzo 1946 al Westminster College di Fulton, nel Missouri, tess\u00e9 dapprincipio un elogio della Russia:\nAggiunse per\u00f2 subito dopo:\nSempre nel discorso di Fulton aveva espresso l'intenzione di non mettere a disposizione delle Nazioni Unite i segreti atomici del Regno Unito e degli Stati Uniti: \"\"Non credo che tutti noi dormiremmo cos\u00ec tranquillamente se le posizioni fossero invertite e qualche stato comunista o neofascista avesse il monopolio di questi temuti ordigni\". Il medico di Churchill, Lord Moran, pi\u00f9 tardi (nel suo libro \"The Struggle for Survival\") ricord\u00f2 che Churchill sugger\u00ec gi\u00e0 nel 1946, l'anno prima di trasmettere l'idea in una nota al presidente Truman, che gli Stati Uniti preparassero un attacco atomico preventivo su Mosca mentre l'Unione Sovietica non possedeva ancora armi nucleari. Churchill avrebbe parlato con il senatore della destra repubblicana Styles Bridges, chiedendogli di persuadere Truman a lanciare un attacco nucleare sul Cremlino. Il memorandum riporta che Churchill \"afferm\u00f2 che l'unica salvezza per la civilt\u00e0 fosse che il Presidente degli Stati Uniti dichiarasse la Russia un pericolo per la pace mondiale e ordinasse un attacco preventivo\". Il medico personale di Churchill, Lord Moran, riport\u00f2 nelle sue memorie una conversazione risalente al 1946:\nTuttavia, sempre a Fulton, pronunci\u00f2 parole concilianti verso l'Unione Sovietica:\nPer questo invoc\u00f2 l'unit\u00e0 delle democrazie occidentali in funzione deterrente. A questo scopo ricord\u00f2 gli errori compiuti negli anni '30 davanti ai regimi fascisti:\nTuttavia il discorso non venne accolto favorevolmente da tutta la stampa occidentale. Anche testate conservatrici come il \"Times\" affermarono che democrazie e comunismo avessero \"Molto da imparare l'una dall'altro\"\" e il \"Wall Street Journal\" ribad\u00ec posizioni isolazioniste: \"\"gli Stati Uniti non vogliono un'alleanza n\u00e9 altro che somigli a un'alleanza con nessun'altra nazione\"\".\nNel 1946 Churchill disse all'ambasciatore irlandese a Londra: \"Ho detto alcune parole in parlamento l'altro giorno sul vostro Paese perch\u00e9 spero ancora in un'Irlanda unita. Dovete prendervi anche quelli del Nord, ma senza la forza. Non c'\u00e8 e non c'\u00e8 mai stata alcuna animosit\u00e0 nel mio cuore verso il vostro Paese\"\". \nMedio Oriente, India e Israele.\nNel 1948 nacque lo Stato di Israele. Il governo laburista non riconobbe immediatamente il nuovo Stato. Nel 1944 Churchill aveva espresso giudizi durissimi sulle milizie sioniste dopo che queste avevano assassinato il Commissario britannico Lord Moyne, suo amico personale. Tuttavia, Churchill critic\u00f2 la posizione del governo britannico definendo la nascita di Israele \"Un evento senza precedenti nella storia mondiale\"\". Aveva gi\u00e0 espresso forte contrariet\u00e0 al Libro bianco del 1939, che aveva di fatto bloccato l'afflusso di rifugiati ebrei dall'Europa dopo la Grande rivolta araba. \nA questo proposito, Chaim Weizmann racconta nelle sue memorie che pranz\u00f2 con Churchill poco prima del dibattito parlamentare sul Libro bianco:\nNel suo intervento parlamentare defin\u00ec il Libro bianco \"un vergognoso tradimento\".\nNel 1949, quando la vittoria israeliana divenne evidente, aument\u00f2 le perorazioni affinch\u00e9 il Regno Unito riconoscesse Israele. Nel 1943, in un colloquio con Chaim Weizmann Churchill aveva affermato:\nSecondo lo storico Michael J. Cohen, Churchill rimase convinto che la linea da seguire fosse il suo Libro bianco del 1922, che riteneva conciliasse al meglio le pretese arabe e sioniste. Nel 1946 aveva sostenuto con forza la necessit\u00e0 dell'assistenza americana alla Gran Bretagna nella gestione del mandato britannico, proponendo come alternativa che la Gran Bretagna rimettesse il mandato alle Nazioni Unite. La critica di Churchill si imperniava sulla concezione, fatta propria sin dagli anni '20, che lo sforzo britannico avrebbe dovuto concentrarsi sul mantenimento dei territori storici dell'Impero, come l'India, piuttosto che disperdere risorse in territori come la Palestina. Anche l'impegno in favore della causa sionista, che Churchill rivendic\u00f2 sempre, almeno fino al 1946 fu inteso nel senso limitato del Libro bianco del 1922. Diversa \u00e8 la valutazione di Martin Gilbert, il maggior biografo di Churchill: secondo Gilbert infatti le posizioni politiche di Churchill furono sempre dettate da una sincera amicizia per gli ebrei e dall'opposizione verso il pregiudizio antisemita, una caratteristica insolita anche in Gran Bretagna dove l'antisemitismo era molto diffuso.\nNel 1947 Churchill aveva espresso scetticismo verso l'indipendenza dell'India, ritenendo, come gi\u00e0 aveva fatto negli anni '30, che fosse prematura. Nel dibattito parlamentare afferm\u00f2 che \"Il governo \u00e8 apparentemente disposto a lasciare che 400 milioni di indiani cadano negli orrori di una sanguinaria guerra civile\"\".\nTuttavia poco dopo mut\u00f2 atteggiamento e mostr\u00f2 invece il suo apprezzamento verso la nuova India indipendente guidata da Jawaharlal Nehru (il quale come lui aveva studiato ad Harrow), che Churchill incoraggi\u00f2 ad ammettere nel Commonwealth. A dispetto della fama di anti-indiano, Churchill mostr\u00f2 grande apprezzamento per il nuovo leader, tanto da definirlo \"La luce dell'Asia\"\". Nel corso della visita del 1948 Churchill disse a Nehru:\nDurante un incontro negli anni '50, quando Churchill era nuovamente Primo ministro, lui e Nehru si recarono in visita ad Harrow, la loro vecchia scuola, e cantarono insieme canzoni goliardiche degli anni giovanili. Nel banchetto ufficiale che segu\u00ec a Westminster Hall, Churchill disse a Nehru:\nSecondo lo storico indiano Jagat Mehta, Nehru divenne amico di Churchill e ogni volta che si trovava a Londra si recava a casa sua per una visita.\nStoria della Seconda guerra mondiale.\nDurante gli anni '40 Churchill scrisse sei volumi di memorie sulla Seconda guerra mondiale. La serie, intitolata \"La seconda guerra mondiale\", aggiunse i pensieri, le convinzioni e le esperienze personali di Churchill agli eventi storici della guerra. Churchill vendette i diritti letterari sui suoi libri per il doppio del salario di Primo Ministro. Nell'opera Churchill ribad\u00ec il suo disgusto verso la politica di Appeasement degli anni '30, oltre a una certa ritrosia nel narrare le sue divergenze con gli americani, in particolare Roosevelt e Eisenhower.\nUnit\u00e0 europea.\nNel 1918, alla fine della Prima guerra mondiale, Churchill dichiar\u00f2 al Gabinetto:\nNel 1925 plaud\u00ec al Trattato di Locarno, che segnava la riappacificazione tra Francia e Germania. L'anno seguente, concludendo le sue monumentali memorie sulla guerra, intitolate \"\"World Crisis\" scrisse: \"Sar\u00e0 questa la fine? Non si tratta soltanto di un capitolo di una storia crudele e senza senso? Non accadr\u00e0 che una nuova generazione sia a sua volta immolata per saldare i funebri conti tra teutonici e galli? Dovranno i nostri figli tornare a gemere su terre devastate? O al contrario, proprio dai fuochi del conflitto nascer\u00e0 quella riconciliazione tra i tre giganti in lotta che unir\u00e0 il loro genio, garantendo a ciascuno, con libert\u00e0 e sicurezza, una parte nella ricostruzione della gloria d'Europa.\"\". \nNell'estate del 1930, ispirato dalle idee elaborate dal ministro degli Esteri francese Aristide Briand e dal suo recente tour negli Stati Uniti nell'autunno del 1929, Churchill scrisse un articolo lamentando l'instabilit\u00e0 causata dall'indipendenza della Polonia e dalla disintegrazione dell'Austria Ungheria in stati minori, e si dichiar\u00f2 in favore degli \"Stati Uniti d'Europa\", anche se ritenne che la Gran Bretagna non dovesse farne parte. Secondo John Lukacs Churchill \"\"si era sempre rammaricato dello smembramento del secondo Impero germanico, l'Austria Ungheria degli Asburgo\". Durante la Seconda guerra mondiale, Churchill appoggi\u00f2 i piani del principe Ottone d'Asburgo-Lorena e del conte Coudenhove-Kalergi per la costruzione di una federazione danubiana (che sottraesse l'Europa centrale all'egemonia sovietica). Questo interesse di Churchill verso i Paesi dell'Europa centrale derivava anche dai rapporti di amicizia personale da lui intrattenuti con vari membri dell'aristocrazia austriaca e cecoslovacca, come il principe Karl Kinsky, Ernest Cassel, il barone Maurice de Forest e Sir Henry Strakosch.\nNel 1935 il direttore del Daily Mail Lord Rothermere, amico di Churchill e simpatizzante di Hitler gli mostr\u00f2 una lettera ricevuta dal dittatore nazista;\nLa contrariet\u00e0 di Churchill all'Appeasement deriv\u00f2 anche dal suo europeismo. L'11 giugno 1937 Churchill scrisse: \"Come sono andate le cose in Europa mentre noi badavamo ai fatti nostri? Per quanto mi riguarda non ho mai potuto accantonare l'Europa. Mi resta fissa nella mente\". In proposito, lo storico Robert Rhodes James ha commentato: \"(Churchill) \"Aveva combattuto la sua campagna pi\u00f9 contro un carattere nazionale che contro un'amministrazione\"\".\nDopo lo scoppio della Seconda guerra mondiale le idee su una pi\u00f9 stretta unione europea continuarono a circolare, dal 1942 in poi, ad opera di uomini politici come il premier belga Paul-Henri Spaak. Gi\u00e0 nel marzo 1943 un discorso di Churchill sulla ricostruzione postbellica infastid\u00ec l'amministrazione statunitense non solo non menzionando la Cina come una grande potenza, ma proponendo un \"Consiglio d'Europa\" puramente europeo. Harry Hopkins trasmise le preoccupazioni del presidente Roosevelt, avvertendo Eden che avrebbe \"\"dato munizioni gratuite agli isolazionisti\" (statunitensi)\" che avrebbero potuto proporre un \"Consiglio regionale\" americano. Churchill esort\u00f2 Eden, in occasione di una visita negli Stati Uniti in quel periodo, ad \"\"ascoltare educatamente\", ma a non dare \"alcun seguito\"\" alle proposte di Roosevelt affinch\u00e9 gli Stati Uniti, il Regno Unito, l'Unione Sovietica e la Cina di Chiang Kai-shek agissero insieme per far rispettare la \"Sicurezza collettiva globale\" accanto agli imperi giapponese e francese. \nDopo la guerra, Churchill pronunci\u00f2 un famoso discorso a Zurigo il 19 settembre 1946, nel quale sostenne la creazione di \"\"una specie di Stati Uniti d'Europa\" incentrata su una partnership franco-tedesca, con la Gran Bretagna e il Commonwealth, e forse gli Stati Uniti, come \"amici e sponsor della nuova Europa\":\nIl \"Times\" scrisse che il discorso aveva \"sorpreso il mondo\" con \"proposte oltraggiose\" e avvert\u00ec che c'era ancora poco entusiasmo per tale unit\u00e0, e che sembrava presumibile una divisione permanente tra l'Europa orientale e occidentale, sollecitando dei \"pi\u00f9 modesti\"\" accordi economici. Il discorso di Churchill fu elogiato da Leo Amery e dal conte Coudenhove-Kalergi il quale scrisse che il discorso avrebbe spinto i governi all'azione. \nChurchill espresse sentimenti simili in una riunione della Primrose League all'Albert Hall del 18 maggio 1947. Dichiar\u00f2 \"\"Facciamo che l'Europa risorga\" ma fu \"assolutamente chiaro\" che \"non permetteremo che nessuna divisione venga tracciata tra la Gran Bretagna e gli Stati Uniti\"\". I discorsi di Churchill contribuirono a incoraggiare la fondazione del Consiglio d'Europa. Nel 1948 Churchill presiedette il Congresso dell'Aia che riun\u00ec i rappresentanti di numerosi Stati europei per discutere i problemi riguardanti l'integrazione europea. Nell'estate del 1947 Churchill partecip\u00f2 a Strasburgo alla riunione inaugurale del Consiglio d'Europa; nel discorso che tenne il 17 agosto invit\u00f2 il Consiglio a muoversi come \"\"entit\u00e0 europea\" alle Nazioni Unite, incoraggiando anche il coinvolgimento della nuova Germania democratica nelle istituzioni europee. Disse:\nNel giugno del 1950 Churchill fu fortemente critico nei confronti del fatto che il governo di Attlee non aveva inviato rappresentanti britannici a Parigi (per discutere del Piano Schuman per la creazione della Comunit\u00e0 europea del carbone e dell'acciaio), dichiarando che \"les absents ont toujours tort \" e definendo la politica laburista \"un atteggiamento squallido\" il quale \" metteva a rischio l'equilibrio dell'Europa\", e rischiava il fatto che la Germania dominasse il nuovo raggruppamento. Si fece promotore di una forma di confederazione mondiale attraverso l'ONU (sullo sfondo dell'invasione comunista della Corea del Sud), sottolineando al contempo che la Gran Bretagna era in una posizione unica per esercitare la leadership attraverso i suoi legami con il Commonwealth, gli Stati Uniti e l'Europa. Tuttavia, Churchill era contrario al fatto che la Gran Bretagna si unisse effettivamente a qualche raggruppamento federale. Nel settembre 1951 una dichiarazione dei ministri degli esteri americani, francesi e britannici accolse il Piano Schuman, sottolineando che avrebbe rilanciato la crescita economica e incoraggiato lo sviluppo di una Germania democratica, parte della comunit\u00e0 atlantica. \nDopo essere tornato primo ministro, Churchill scrisse una nota per il gabinetto il 29 novembre 1951. In essa elenc\u00f2 le priorit\u00e0 della politica estera britannica come l'unit\u00e0 e il consolidamento del Commonwealth, \"associazione fraterna\" del mondo di lingua inglese (cio\u00e8 il Commonwealth e gli Stati Uniti), quindi in terzo luogo, \"l'Europa unita, alla quale siamo particolarmente legati come amici e alleati\", sottolineando per\u00f2 al contempo la necessit\u00e0 di salvaguardare prima di tutto la sovranit\u00e0 della Gran Bretagna \"solo nel momento in cui i piani per unire l'Europa prendono una forma federale non possiamo parteciparvi, perch\u00e9 non possiamo subordinare noi stessi o il controllo della politica britannica a delle autorit\u00e0 federali\"\". Sempre nel 1951, al momento dell'istituzione della Comunit\u00e0 europea del carbone e dell'acciaio (CECA), Churchill dichiar\u00f2:\nNel 1956, dopo essersi dimesso dalla carica di Primo Ministro, Churchill si rec\u00f2 ad Aquisgrana per ricevere il Premio Carlo Magno per il suo contributo all'Unit\u00e0 europea. Churchill \u00e8 oggi considerato uno dei \"Padri fondatori dell'Unione europea\".\nNel luglio 1962 il maresciallo Montgomery dichiar\u00f2 alla stampa che l'anziano Churchill, che aveva appena visitato in ospedale dove era stato operato per un'anca rotta, si era opposto alle trattative del primo ministro Macmillan per l'ingresso della Gran Bretagna nella CEE (proposta alla quale sarebbe stato posto il veto dal presidente francese, il generale de Gaulle, nel gennaio successivo). Churchill disse a sua nipote, Edwina che il comportamento di Montgomery nel divulgare alla stampa una conversazione privata era stato \"\"mostruoso\".\nSecondo mandato ministeriale.\nRitorno al governo.\nPolitica domestica.\nDopo le elezioni generali dell'ottobre 1951, Churchill divenne di nuovo primo ministro e il suo secondo governo dur\u00f2 fino alle sue dimissioni nell'aprile del 1955. Ricopr\u00ec inoltre l'incarico di ministro della Difesa dall'ottobre 1951 fino al 1 marzo 1952, quando consegn\u00f2 il portafoglio al Feldmaresciallo Alexander. Subito entrato in carica, Churchill ridusse nettamente gli stipendi di tutti i componenti del governo (compreso il proprio) e avvi\u00f2 la privatizzazione dell'industria metallurgica, come promesso in campagna elettorale.\nNegli affari interni vennero introdotte varie riforme, come il \"Mines and Quarries Act\" del 1954 e nello stesso anno il \"Housing Repairs and Rents Act\". La prima misura consolid\u00f2 la legislazione riguardante l'occupazione di giovani e donne nelle miniere e cave, insieme alla sicurezza, alla salute e al benessere dei minatori. Il secondo provvedimento estese invece l'applicazione della precedente legislazione edilizia e defin\u00ec le norme di salubrit\u00e0 degli ambienti domestici. Furono innalzati anche gli sgravi fiscali , la costruzione di alloggi popolari aument\u00f2, e le pensioni e i sussidi di assistenza nazionale furono aumentati. Controversa, tuttavia, fu la decisione di introdurre un'imposizione fiscale sui farmaci da prescrizione medica. Si trattava di un riformismo basato sul \"National Consensus\" post-bellico e su un certo paternalismo aristocratico verso i ceti inferiori nella tradizione del \"One-Nation Conservatism\" (Conservatorismo uninazionale) di Benjamin Disraeli.\nCerc\u00f2 anche di porre restrizioni all'immigrazione dalle Indie occidentali britanniche. Nel gennaio 1955 disse al Gabinetto che \"\"Keep England White\" (\"manteniamo l'Inghilterra bianca\") era un buono slogan. Ian Gilmour ricorda che nel 1955 Churchill gli disse a proposito dell'immigrazione: \"Penso che sia la questione pi\u00f9 importante per questo Paese, ma non posso chiedere a nessuno dei miei ministri di prenderne nota\"\".\nLe politiche abitative erano state un punto qualificante del programma elettorale dei conservatori, dopo che il governo Churchill dei primi anni '50, con Harold Macmillan in qualit\u00e0 di Ministro per gli alloggi, aveva dato alla costruzione di alloggi popolari una priorit\u00e0 politica molto pi\u00f9 alta di quella ricevuta sotto l'amministrazione Attlee (dove le politiche abitative erano state assegnate al portafoglio del ministro della Sanit\u00e0 Aneurin Bevan, la cui attenzione era stata concentrata sulla creazione del National Health Service). Macmillan aveva accettato la sfida di Churchill di soddisfare l'ambizioso impegno pubblico di quest'ultimo di costruire 300.000 nuove case all'anno e raggiungere l'obiettivo un anno prima del previsto.\nQuestioni coloniali.\nRivolta dei Mau-Mau.\nLe priorit\u00e0 interne di Churchill nel suo ultimo governo furono messe in ombra da una serie di crisi in politica estera, che erano in parte il risultato del continuo declino del potere e del prestigio militare e imperiale britannico. Essendo un forte sostenitore della Gran Bretagna come potenza internazionale, Churchill spesso privilegi\u00f2 l'azione militare diretta. Un esempio fu il suo invio di truppe britanniche in Kenya per affrontare la ribellione dei Mau-Mau. Cercando di conservare ci\u00f2 che poteva dell'Impero, una volta dichiar\u00f2 \"Non presieder\u00f2 a uno smembramento\". \nNel 1953, il massacro di Lari, perpetrato dagli insorti Mau-Mau contro i Kikuyu fedeli ai britannici, cambi\u00f2 l'aspetto politico della ribellione e diede il vantaggio a questi ultimi. La strategia di Churchill consisteva nell'usare una risposta militare, combinata con l'attuazione di molte delle concessioni che il governo di Attlee aveva bloccato nel 1951. Ordin\u00f2 un aumento della presenza militare e nomin\u00f2 il generale Sir George Erskine, il quale avrebbe comandato l'operazione Anvil nel 1954 che sconfisse la ribellione nella citt\u00e0 di Nairobi. Churchill ordin\u00f2 di aprire i colloqui di pace, ma questi si interruppero dopo le sue dimissioni l'anno seguente.\nEmergenza Malese.\nUn altro dossier fu quello che divenne noto come l'Emergenza malese. In Malaysia, un'insurrezione comunista contro il dominio britannico era in corso dal 1948. Ancora una volta, il governo di Churchill eredit\u00f2 una crisi, e Churchill scelse l'opzione militare contro i ribelli mentre tent\u00f2 di costruire un'alleanza con le forze filo-britanniche. Churchill incoraggi\u00f2 il perseguimento di una strategia \"\"hearts and minds\" e approv\u00f2 la creazione di villaggi fortificati, una tattica che sarebbe diventata abituale nella strategia occidentale in Asia Sud-Orientale.\nL'emergenza malese fu un caso pi\u00f9 evidente di movimento di guerriglia, centrato in un gruppo etnico, ma sostenuto dall'Unione Sovietica. In quanto tale, la politica britannica di confronto diretto e vittoria militare ebbe molto pi\u00f9 sostegno che in Iran o in Kenya. Al culmine del conflitto, oltre 40.000 truppe britanniche e del Commonwealth erano di stanza in Malaysia. Mentre la ribellione veniva lentamente sconfitta, era altrettanto chiaro che il dominio coloniale dalla Gran Bretagna non era pi\u00f9 sostenibile.\nNel 1953 furono elaborati piani per l'indipendenza della Malaysia, Singapore e delle altre colonie nella regione. Le prime elezioni si tennero nel 1955, pochi giorni prima delle dimissioni di Churchill, e nel 1957, sotto il primo ministro Harold Macmillan, la Malesia divenne indipendente.\nRelazioni con gli Stati Uniti, Medio Oriente e Guerra fredda.\nNei primi anni Cinquanta la Gran Bretagna stava ancora tentando di rimanere la terza grande potenza sulla scena mondiale. Questo fu \"il tempo in cui la Gran Bretagna si scontr\u00f2 con gli Stati Uniti con una fermezza che non avrebbe pi\u00f9 avuto nel dopoguerra\". Tuttavia, Churchill dedic\u00f2 molto del suo tempo in carica alle relazioni anglo-americane e tent\u00f2 di mantenere il rapporto speciale con la superpotenza. Fece quattro visite transatlantiche ufficiali in America durante il suo secondo mandato come primo ministro. \nChurchill ed Anthony Eden visitarono Washington nel gennaio del 1952. L'amministrazione Truman stava sostenendo i piani per una Comunit\u00e0 europea di difesa (CED), sperando che ci\u00f2 avrebbe consentito il riarmo controllato della Germania occidentale e la contestuale riduzione della presenza militare americana in Europa occidentale. Churchill era convinto che la proposta della CED non avrebbe funzionato. Chiese invano un impegno militare americano per sostenere la posizione della Gran Bretagna in Egitto e in Medio Oriente (dove l'Amministrazione Truman aveva recentemente fatto pressione su Attlee affinch\u00e9 non intervenisse contro Mohammad Mossadeq in Iran). Ci\u00f2 non incontr\u00f2 l'approvazione americana: gli Stati Uniti si aspettavano il supporto britannico per combattere il comunismo in Corea, e guardavano all'impegno degli Stati Uniti in Medio Oriente come un supporto all'imperialismo britannico, oltre al fatto che gli americani non erano persuasi, a differenza di Churchill, che questo avrebbe impedito a regimi filo-sovietici di giungere al potere. Tuttavia, quando il governo di Mossadeq si avvicin\u00f2 sempre pi\u00f9 ai sovietici, gli Stati Uniti appoggiarono il colpo di Stato del 1953 che rovesci\u00f2 il primo ministro iraniano. Questi peraltro aveva in precedenza nazionalizzato l'Anglo-Iranian Oil Company, compagnia petrolifera che gi\u00e0 Churchill aveva nazionalizzato nel 1913 in favore del Regno Unito.\nAll'inizio del 1953, la priorit\u00e0 della politica estera del Gabinetto era l'Egitto e la rivoluzione nazionalista egiziana. Nel luglio 1952 il re filo-britannico Faruq fu deposto da una giunta di ufficiali dell'esercito guidati dal generale Muhammad Naguib, che fu presto estromesso dal colonnello Gamal Abdel Nasser. L'Egitto era stato uno stato cliente britannico, sotto vari tipi di controllo e occupazione militare, dal 1883. Churchill si fece promotore di una linea di distensione con l'Egitto. Nel 1953 la Gran Bretagna, desiderosa di ripristinare relazioni amichevoli, accett\u00f2 di porre fine al suo dominio in Sudan nel 1956 in cambio dell'abbandono da parte dell'Egitto delle proprie rivendicazioni sulla regione. Nell'ottobre del 1954, la Gran Bretagna e l'Egitto concludevano un accordo sull'evacuazione graduale delle truppe britanniche dalla base di Suez, con grande sgomento del \"Gruppo Suez\" interno ai deputati conservatori. \nSempre con riguardo al Medio Oriente, Churchill port\u00f2 avanti una politica di disimpegno militare britannico, coerentemente con le sue posizioni sin dai primi anni '20. In particolare, rifiut\u00f2 di prestare assistenza militare alla Giordania, dopo che questa era diventata un rifugio sicuro per la guerriglia palestinese, nonostante l'opinione contraria di molti dentro e fuori dal suo partito. \nDopo la morte di Stalin, Churchill, l'ultimo dei \"Tre Grandi\" della Seconda guerra mondiale, scrisse l'11 marzo a Dwight Eisenhower, il quale aveva appena assunto l'incarico di Presidente degli Stati Uniti, proponendo un incontro al vertice con i sovietici; Eisenhower rispose di non rendere pubblico il suggerimento perch\u00e9 i sovietici avrebbero potuto usarlo a scopo propagandistico. \nAlcuni dei colleghi di Churchill pensavano si sarebbe dimesso dopo l'incoronazione della regina nel maggio del 1953. Eden scrisse a suo figlio il 10 aprile \"Winston diventa ogni giorno pi\u00f9 vecchio e tende a perdere un sacco di tempo... il mondo esterno non ha idea di quanto sia difficile. Per favore, fammi andare in pensione prima di avere 80 anni!\" Tuttavia, la grave malattia di Eden (per poco non mor\u00ec dopo una serie di operazioni fallite al dotto biliare) permise a Churchill di assumere il controllo degli affari esteri dall'aprile del 1953. Churchill ebbe un pessimo rapporto con il Segretario di Stato americano John Foster Dulles, vero e proprio \"falco\" della Guerra fredda. Come disse al suo medico Lord Moran:\nNei rapporti con l'Europa, Churchill si prodig\u00f2 per sostenere la rinascita della Repubblica federale tedesca. Nel 1953 a Londra ebbero luogo i negoziati che portarono all'Accordo sui debiti esteri germanici, che cancell\u00f2 gran parte dei debiti di guerra tedeschi. Nel 1954 scrisse al cancelliere Konrad Adenauer: \"Dopo tanti anni di lotta ho tra i pi\u00f9 vivi il desiderio di vedere la nazione tedesca assumere il posto che le compete nella famiglia mondiale delle nazioni libere\". \nDopo l'avvento di Malenkov alla guida dell'Urss, Churchill si fece attivo promotore d una politica di apertura verso i sovietici. Dopo ulteriori scoraggiamenti da parte del presidente Eisenhower (negli Stati Uniti era anche l'epoca del maccartismo), Churchill decise di avviare un'azione autonoma della Gran Bretagna e annunci\u00f2 i suoi piani per un summit anglo-sovietico alla Camera dei Comuni l'11 maggio. L'ambasciata americana a Londra osserv\u00f2 che questa era stata una rara occasione in cui Churchill non menzion\u00f2 la solidariet\u00e0 anglo-americana in un discorso. A luglio Molotov rispose per telegramma a Churchill dichiarandosi favorevole ad un incontro. Tuttavia l'iniziativa non ebbe seguito, a causa dell'ostilit\u00e0 di ministri come Lord Salisbury (facente funzione di Ministro degli Esteri) ed Anthony Nutting, i quali erano preoccupati per l'irritazione provocata agli americani e ai francesi, sebbene Selwyn Lloyd, insieme a molti conservatori, avesse sostenuto l'iniziativa di Churchill. Nel suo diario, un anno dopo, anche Eden scrisse con rabbia delle azioni di Churchill.\nDi fronte all'ostilit\u00e0 verso la distensione con l'Unione Sovietica manifestata dai suoi ministri, Churchill decise di dotare il Regno Unito della Bomba all'idrogeno, senza informare il Gabinetto. Churchill intendeva usare il potere deterrente della nuova arma per avviare un disarmo concertato globale, come esplicit\u00f2 alla Camera nel gennaio 1955, poco prima delle dimissioni:\nLe grandi potenze dovevano escogitare \"un sistema di disarmo equilibrato e articolato in varie fasi\". Il mezzo per raggiungere il disarmo era la deterrenza rappresentata dall'armamento nucleare \"Questa deterrenza pu\u00f2 portare in ogni momento al disarmo, posto che sia tale\". Il 31 dicembre 1952 Churchill aveva detto al suo segretario privato Jock Colville: \"\"In capo a trent'anni da ora l'Europa orientale sar\u00e0 libera dal comunismo. Io non far\u00f2 in tempo a vederlo, ma tu s\u00ec\".\nInfarto e dimissioni.\nChurchill aveva subito un lieve ictus mentre era in vacanza nel sud della Francia, nell'estate del 1949. Quando form\u00f2 il suo secondo governo la sua decadenza fisica era evidente a tal punto che Giorgio VI, gi\u00e0 nel dicembre 1951, pens\u00f2 di chiedere a Churchill di dimettersi l'anno successivo a favore di Anthony Eden, ma non \u00e8 noto se il re lo avesse fatto prima della sua morte nel febbraio del 1952.\nLa fatica di ricoprire la Premiership e il Ministero degli Esteri insieme contribu\u00ec a causare il suo secondo infarto a Downing Street dopo una cena ufficiale il 23 giugno 1953 con Alcide de Gasperi. Nonostante fosse parzialmente paralizzato da un lato, presiedette a una riunione di Gabinetto il mattino seguente senza che nessuno si accorgesse della sua incapacit\u00e0 . Successivamente le sue condizioni peggiorarono e si pens\u00f2 che non sarebbe sopravvissuto al fine settimana. Se Anthony Eden fosse stato in salute, la premiership di Churchill sarebbe probabilmente finita. La notizia venne nascosta al pubblico e anche al Parlamento, ma venne riferito che Churchill aveva sofferto di esaurimento nervoso. And\u00f2 nella sua casa di campagna, Chartwell, per riprendersi, e alla fine di giugno stup\u00ec i suoi dottori riuscendo, pur gocciolando dal sudore, a sollevarsi dalla sedia. Scherz\u00f2 sul fatto che la notizia della sua malattia aveva tolto il processo del serial killer John Christie dalle prime pagine. \nChurchill era ancora desideroso di avere un incontro con i sovietici e si dimostr\u00f2 aperto all'idea di una Germania riunificata. Rifiut\u00f2 di condannare il regime della Repubblica Democratica Tedesca, commentando il 10 luglio 1953 che \"i russi sono sorprendentemente pazienti riguardo ai disordini nella Germania dell'Est\". Pensava che questo potesse essere il motivo della rimozione di Berija. Churchill torn\u00f2 alla vita pubblica nell'ottobre del 1953 per tenere un discorso alla conferenza del partito conservatore a Margate. Nel dicembre del 1953 Churchill incontr\u00f2 Eisenhower alle Bermuda. \nChurchill fu coinvolto nell'attrito tra Eden e Dulles (giugno 1954). Nel viaggio di ritorno da un'altra conferenza angloamericana, il diplomatico Pierson Dixon paragon\u00f2 le azioni degli Stati Uniti in Guatemala alla politica sovietica in Corea e in Grecia, facendo ribattere a Churchill che il Guatemala era un \"\"posto di cui non ho mai sentito parlare\". Churchill desiderava ancora compiere un viaggio ufficiale a Mosca e minacci\u00f2 di rassegnare le dimissioni, provocando una crisi di governo quando Lord Salisbury minacci\u00f2 di dimettersi a sua volta se Churchill avesse fatto a modo suo. Alla fine i sovietici proposero una conferenza delle cinque grandi potenze, che per\u00f2 non ebbe seguito dopo che Churchill si dimise. Entro l'autunno Churchill aveva nuovamente rimandato le sue dimissioni. \nAnthony Eden, terminata la convalescenza dalle sue operazioni, divenne una figura importante sulla scena mondiale nel 1954, guidando i negoziati di Ginevra per la pace in Indocina, siglando un accordo diplomatico con l'Egitto e un accordo tra i paesi dell'Europa occidentale dopo il rifiuto francese di aderire alla CED. Consapevole del fatto che stava decadendo sia fisicamente che mentalmente, Churchill alla fine si dimise primo ministro nel 1955 e gli succedette Anthony Eden, che era stato a lungo il suo ambizioso protetto (tre anni prima, Eden aveva sposato la nipote di Churchill, Anne Clarissa Spencer-Churchill, il suo secondo matrimonio). Poco prima delle sue dimissioni, Churchill soffr\u00ec per un periodo di sonnambulismo, una condizione alla quale era incline al momento delle dimissioni. Fu considerato come l'uomo politico che aveva avuto la pi\u00f9 lunga carriera ministeriale nella politica britannica moderna. Churchill sub\u00ec un altro lieve ictus nel dicembre del 1956.\nUltimi anni e morte.\nElisabetta II offr\u00ec a Churchill il titolo di \"Duca di Londra\", ma Churchill rifiut\u00f2 in seguito alle obiezioni di suo figlio Randolph, che avrebbe ereditato il titolo sulla morte del padre e quindi sarebbe stato escluso dalla Camera dei Comuni. Tuttavia, accett\u00f2 il cavalierato dell'Ordine della Giarrettiera. Dopo aver lasciato il premierato, Churchill pass\u00f2 meno tempo in parlamento finch\u00e9 non si ritir\u00f2 definitivamente dalla politica alle elezioni generali del 1964. Churchill trascorse la maggior parte del suo ritiro a Chartwell e nella sua casa di Hyde Park Gate, a Londra, e divenne un habitu\u00e9 dell'alta societ\u00e0 sulla Costa Azzurra.. \nSebbene pubblicamente la supportasse, Churchill era in privato scettico riguardo all'invasione di Suez voluta da Anthony Eden. Sua moglie Clementine credeva che Churchill si fosse recato numerose volte negli Stati Uniti negli anni seguenti per ricucire le relazioni anglo-americane. Il suo commento sulla crisi fu: \"Non avrei mai fatto nulla senza prima consultare gli americani ma, una volta iniziata, non mi sarei mai fermato\". Nel 1959 Churchill divenne \"Father of the House\", Decano della Camera dei Comuni; fu anche l'unico parlamentare ad essere stato eletto sotto il regno della regina Vittoria e sotto quello della regina Elisabetta II. Al momento delle elezioni generali del 1959, Churchill ormai frequentava raramente la Camera dei Comuni. Nonostante la netta vittoria conservatrice, la sua maggioranza cal\u00f2 di oltre un migliaio voti. Il 27 luglio 1964 Churchill sedette per l'ultima volta alla Camera. Il giorno seguente, una rappresentanza parlamentare guidata dal primo ministro Alec Douglas-Home present\u00f2 a Churchill una risoluzione votata all'unanimit\u00e0 dalla Camera dei Comuni. La cerimonia si tenne nell'abitazione di Churchill ad Hyde Park Gate alla presenza di tutta la famiglia dello statista. Essa recitava:\nChurchill pass\u00f2 gran parte dei suoi ultimi anni di vita nella sua residenza di campagna a Chartwell nel Kent. \u00c8 opinione diffusa che quando le sue facolt\u00e0 mentali e fisiche cominciarono a decadere, inizi\u00f2 a perdere la battaglia che aveva dovuto combattere per tutta la vita contro quella che lui chiamava il \"cane nero\", cio\u00e8 la depressione. Tuttavia Anthony Montague Browne, segretario personale di Churchill durante gli ultimi dieci anni di vita di quest'ultimo, scrisse che non aveva mai sentito Churchill riferirsi al \"cane nero\"\", e contest\u00f2 vigorosamente l'idea che la salute dell'ex primo ministro fosse afflitta anche dalla depressione (oltre che dai ripetuti infarti e dall'et\u00e0 avanzata). L'evidenza biografica, se attentamente studiata, suggerisce che il \"cane nero\" dovrebbe essere interpretato pi\u00f9 accuratamente come la metafora di Churchill per le reazioni psicologiche temporanee e non disabilitanti di preoccupazione e ansia che manifest\u00f2 durante la sua carriera, seguito di difficolt\u00e0 e battute d'arresto. L'immancabile rimedio per lui in quei momenti, che scopr\u00ec nel 1915, era la pittura; pi\u00f9 tardi, aggiunse l'attivit\u00e0 di carpentiere a Chartwell. Nella vecchiaia avanzata, le sue facolt\u00e0 erano ormai troppo compromesse per permettergli di dipingere, e Churchill trov\u00f2 un po' 'di conforto nella luce del sole e nei colori del Mediterraneo. Fece lunghe vacanze con il suo consulente letterario Emery Reves e sua moglie, Wendy Russell Reves, a La Pausa, la loro villa in Costa Azzurra, raramente raggiunto da Clementine. Fece anche otto crociere a bordo dello yacht Christina come ospite di Aristotele Onassis e Maria Callas. Una volta, quando la Christina dovette passare attraverso i Dardanelli, Onassis diede istruzioni di farlo durante la notte, in modo da non disturbare il suo ospite con ricordi infelici.\nSi \u00e8 ipotizzato che Churchill possa aver avuto la malattia di Alzheimer negli ultimi anni, anche se altri sostengono che la sua ridotta capacit\u00e0 mentale era semplicemente il risultato cumulativo dei vari infarti e ictus e della sordit\u00e0 crescente di cui soffriva gi\u00e0 dal 1949. Nel 1963, il presidente americano John F. Kennedy, dopo autorizzazione concessa da un atto del Congresso, lo proclam\u00f2 Cittadino onorario degli Stati Uniti, ma Churchill non fu in grado di partecipare alla cerimonia della Casa Bianca (lo rappresentarono il figlio Randolph e il nipote Winston jr.). \nNonostante la cattiva salute, Churchill cerc\u00f2 ancora di rimanere attivo nella vita pubblica, e nel giorno di San Giorgio del 1964, mand\u00f2 un messaggio di congratulazioni ai veterani del Raid di Zeebrugge del 1918 che stavano assistendo a una messa di commemorazione a Deal, nel Kent, dove due vittime dell'incursione erano state sepolte nel cimitero di Hamilton Road. Mentre la sua vita familiare diventava sempre pi\u00f9 turbolenta (non riusc\u00ec a risolvere la complicata relazione di odio-amore tra lui e suo figlio) e sua figlia primogenita Diana si suicid\u00f2 nel 1963 Churchill sub\u00ec altri due infarti durante gli anni '60. Il 15 gennaio 1965, Churchill sub\u00ec un grave ictus che gli procur\u00f2 una trombosi; mor\u00ec nella sua casa di Londra nove giorni dopo, all'et\u00e0 di 90 anni, poco dopo le otto di mattina di domenica 24 gennaio 1965, esattamente 70 anni dopo la morte del padre.\nFunerale.\nIl piano funebre per le esequie di Churchill era stato avviato nel 1953, dopo il primo infarto, sotto il nome \"\"Operazione Hope Not\". Lo scopo era quello di commemorare Churchill \"su una scala che si addice alla sua posizione nella storia\", come dichiar\u00f2 la regina Elisabetta II. \nLa cerimonia fu il pi\u00f9 grande funerale di Stato nella storia mondiale fino a quel momento, con rappresentanti di 112 nazioni; solo la Cina non invi\u00f2 un emissario. In Europa, 350 milioni di persone, tra cui 25 milioni in Gran Bretagna, assistettero ai funerali in televisione, e solo la Repubblica d'Irlanda non trasmise l'evento dal vivo.\nPer decreto della Regina, il suo corpo fu composto in una camera ardente nella Westminster Hall per tre giorni e un servizio funebre di stato fu celebrato nella Cattedrale di St. Paul il 30 gennaio 1965. Uno dei pi\u00f9 grandi raduni di statisti del mondo ebbe luogo per la cerimonia. Vi presero parte, tra gli altri, il presidente francese Charles de Gaulle, il premier canadese Lester Pearson, il primo ministro della Rhodesia Ian Smith e l'ex Presidente degli Stati Uniti Dwight Eisenhower. Il primo ministro australiano, Sir Robert Menzies, il Primo Ministro del Commonwealth da pi\u00f9 tempo in carica (che aveva conosciuto intimamente Churchill in tempo di guerra), rese omaggio al suo collega nella cerimonia funebre, cos\u00ec come il presidente Eisenhower. Insolitamente, la regina assistette al funerale perch\u00e9 Churchill fu il primo cittadino comune a ricevere un funerale di Stato dai tempi di William Gladstone. Alla cerimonia parteciparono anche membri delle famiglie reali del Belgio, della Norvegia, dei Paesi Bassi e della Danimarca. Mentre la bara piombata di Churchill risaliva il Tamigi da Tower Pier a Festival Pier sulla MV Havengore, i portuali abbassarono le gru dei Docks in segno di saluto. \nLa Royal Artillery spar\u00f2 i 21 colpi di saluto dovuti a un capo di governo, e la RAF lo salut\u00f2 con un volo coreografico di sedici caccia Lightning. La bara fu poi portata a breve distanza verso la stazione di Waterloo, dove fu caricata su una carrozza ferroviaria appositamente preparata e dipinta come parte del treno funebre per il suo viaggio fino ad Hanborough, sette miglia a nord-ovest di Oxford. A Bladon, vicino a Blenheim, si tenne una cerimonia funebre privata per i soli familiari e amici intimi.\nIl treno funebre delle carrozze Pullman che trasportavano i suoi familiari in lutto fu trainato dalla locomotiva a vapore della classe \"Battle of Britain No. 34051 Winston Churchill\". Nei campi lungo il percorso, e nelle stazioni attraverso cui passava il treno, migliaia di compatrioti si fermarono in silenzio per dare il loro ultimo saluto a Churchill. Su richiesta di Churchill, fu sepolto nel camposanto di famiglia a St Martin's Church, Bladon, vicino a Woodstock, non lontano dal suo luogo natale, Blenheim Palace. Accanto a lui riposano i suoi genitori e tutti i suoi antenati e discendenti. Nel 1998 la sua lapide dovette essere sostituita a causa del gran numero di visitatori nel corso degli anni che l'avevano erosa. Una nuova lapide fu posta in quell'anno in una cerimonia alla quale parteciparono membri della famiglia Spencer-Churchill.\nPoich\u00e9 i funerali si svolsero il 30 gennaio, la gente negli Stati Uniti lo celebr\u00f2 rendendo omaggio alla sua amicizia con Franklin Delano Roosevelt, dal momento che quel giorno era anche l'anniversario della nascita del Presidente. Coloro che parteciparono a una commemorazione sulla tomba di Roosevelt nella sua casa di Hyde Park, New York, udirono oratori parlare della coincidenza della data nelle esistenze di due leader che hanno determinato la storia del XX secolo.\nIl 9 febbraio 1965, il patrimonio di Churchill fu valutato a 304.044 sterline (equivalenti a 13.244.523 sterline nel 2016), di cui 194.951 vennero pagate come tasse di successione. Churchill lasci\u00f2 10.000 sterline a Anthony Montague Browne, il suo segretario privato, e restitu\u00ec un portasigarette d'oro datogli dal conte di Birkenhead all'attuale \"detentore di quel titolo\". Tre \"fattrici, seguaci o puledre non superiori a \u00a3 7500 in valore\" furono date a Christopher Soames, suo genero.\nIl vagone funerario di Churchill, ex vagone della \"Southern Railway S2464S\", fa ora parte di un progetto di conservazione della ferrovia turistica \"Swanage Railway\", essendo stato rimpatriato nel Regno Unito nel 2007 dagli Stati Uniti, dove era stato portato nel 1965. \nPi\u00f9 tardi, nel 1965, un memoriale di Churchill, inciso da Reynolds Stone, fu posto nell'Abbazia di Westminster."}
{"id": "6693927", "revid": "767487", "url": "https://it.wikipedia.org/wiki?curid=6693927", "title": "Dasypoda", "text": "Dasypoda \u00e8 un genere di insetti imenotteri simili alle api. Possiede numerose specie, tra cui \"D. altercator\" \u00e8 tra le pi\u00f9 diffuse e presenta esemplari lunghi da 1 a 2 centimetri. Dotati di una lingua molto lunga e prensile, adatta a raschiare la corolla dei fiori, questi insetti trattengono il polline mediante fitte spatole presenti sulle loro zampe. Le specie del genere Dasypoda tendono a nidificare nel terreno, in celle poco profonde."}
{"id": "6693939", "revid": "74173", "url": "https://it.wikipedia.org/wiki?curid=6693939", "title": "Collegio di Kensington", "text": "Kensington \u00e8 un collegio elettorale situato nella Grande Londra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Felicity Buchan del Partito Conservatore, che rappresenta il collegio dal 2019.\nEstensione.\nIl collegio costituito per le elezioni generali nel Regno Unito del 2010 comprende le parti settentrionale e centrale del borgo reale di Kensington e Chelsea all'interno ed intorno a Kensington, ed \u00e8 costituito dai seguenti ward elettorali: Abingdon, Brompton, Campden, Colville, Courtfield, Earls Court, Golborne, Holland, Norland, Notting Dale, Pembridge, Queen's Gate e St Helens\nDal 1974 al 1983 il collegio comprendeva i seguenti ward: Golborne, Holland, Norland, Pembridge, Queen's Gate e St Charles.\nDal 1983 al 1997 il collegio comprendeva i seguenti ward: Avondale, Campden, Colville, Golborne, Holland, Kelfield, Norland, Pembridge, Queen's Gate e St Charles.\nStoria.\nAlle elezioni generali del 2017 Emma Dent Coat conquist\u00f2 il collegio dall'ex deputata Victoria Borwick con il margine pi\u00f9 stretto di tutta l'Inghilterra ed il secondo di tutto il Regno Unito, 20 voti, divenendo il primo deputato laburista del collegio dal 1974 ad oggi. Il risultato pi\u00f9 di misura del 2017 in tutto il Regno Unito fu nel collegio di North East Fife, con soli 2 voti, e il terzo fu nel collegio di Perth and North Perthshire, con 21 voti di distacco."}
{"id": "6693941", "revid": "916580", "url": "https://it.wikipedia.org/wiki?curid=6693941", "title": "Datisca", "text": "Datisca \u00e8 un genere di angiosperme eudicotiledoni, unico genere della famiglia Datiscaceae .\nTassonomia.\nIl Sistema Cronquist (1981) assegnava la famiglia Datiscaceae all'ordine Violales, includendovi anche i generi \"Octomeles\" e \"Tetrameles\"; la Classificazione APG colloca invece la famiglia nell'ordine Cucurbitales, e assegna i generi \"Octomeles\" e \"Tetrameles\" alle Tetramelaceae.\nIl genere \"Datisca\", unico riconosciuto della famiglia, comprende due specie:\nUna terza specie, \"D. nepalensis\", \u00e8 attualmente posta in sinonimia con \"D. cannabina\".\nDescrizione.\nSono piante actinorrize che ospitano nelle loro radici ceppi di attinomiceti azotofissatori del genere \"Frankia\".\n\"Datisca cannabina\" - comunemente detta \"canapuccia\" per la sua somiglianza con la canapa - pu\u00f2 essere alta fino a 2 metri ed \u00e8 strettamente dioica, presenta cio\u00e8 esemplari con infiorescenze maschili ed esemplari con infiorescenze femminili. \"D.\u00a0glomerata\" \u00e8 solo prevalentemente dioica: le piante femmine di tale specie possono infatti avere fiori di entrambi i sessi.\nDistribuzione e habitat.\n\"Datisca cannabina\" \u00e8 diffusa dalla Turchia e dall'isola di Creta, attraverso il Medio Oriente, sino alla catena himalayana. \"D. glomerata\" \u00e8 nativa invece del Messico, della California e del Nevada.\nUsi.\n\"Datisca cannabina\" trova frequentemente impiego come pianta ornamentale.\nContiene un pigmento giallo un tempo molto usato in tintoria.\nSe ne pu\u00f2 ricavare un lassativo.\nDegradandone i fusti si possono ottenere fibre tessili."}
{"id": "6693965", "revid": "767487", "url": "https://it.wikipedia.org/wiki?curid=6693965", "title": "Riccardo Biseo", "text": "Biografia.\nNipote del contrabbassista Sergio Biseo, si accosta al jazz in giovane et\u00e0. Segue gli studi di pianoforte classico con Enrico Pasini e di composizione con Gino Marinuzzi junior, quindi si specializza in piano jazz con Amedeo Tommasi e in arrangiamento jazz presso il Goldsmiths College di Londra.\nRientrato in Italia, si fa strada nell\u2019ambiente jazzistico fino a suonare con alcuni tra i pi\u00f9 grandi solisti italiani e stranieri, come Mi\u00facha, Benny Golson e Gianni Sanjust. Contemporaneamente sviluppa interesse per altre forme espressive quali la commedia musicale, il cinema, la televisione e la canzone d\u2019autore; frequenta quindi questi ambiti in qualit\u00e0 di autore, arrangiatore ed esecutore.\nAttivit\u00e0 jazzistica.\nNegli anni 90 del Novecento, a Roma, costituisce il Biseo Sanjust Quartet, tuttora in attivit\u00e0. La formazione prevede Biseo al pianoforte, Gianni Sanjust al clarinetto, Mauro Battisti al contrabbasso e Carlo Battisti alla batteria. Sul finire degli anni \u201990 il quartetto realizza un album nel quale il repertorio della canzone napoletana \u00e8 reinterpretato in chiave jazzistica; ristampato nel 2009, il CD \u00e8 seguito da altri due della serie \u201cNapoli Jazz Sound\u201d.\n\u00c8 autore dell'opera jazz \"Concerto per un poeta\", dedicata alla figura di Ezra Pound ed eseguita per la prima volta a Roma, presso Villa Celimontana Jazz Festival, nel 2006. La musica \u00e8 composta e diretta da Biseo, il testo \u00e8 di Giorgio Calabrese e l\u2019attore Flavio Bucci interpreta il ruolo di Ezra Pound, affiancato da Maria Laura Baccarini. L\u2019anno successivo il concerto-spettacolo viene ripreso con l\u2019interpretazione di Giorgio Albertazzi.\nBiseo realizza concerti e incisioni discografiche in collaborazione con jazzisti italiani come Gianni Basso, Massimo Moriconi, Eddy Palermo, Rick Pellegrino, Marcello Rosa, Massimo Urbani. Fra le sue partnership musicali di lungo corso si segnalano anche quelle con i cantanti Nicola Arigliano e Bruno Lauzi.\nCollabora inoltre con numerosi musicisti internazionali in tourn\u00e9e in Italia, tra i quali Mi\u00facha, Buddy DeFranco, Benny Golson, Slide Hampton, Dave Pell e Bob Wilber. Collabora lungamente come pianista e arrangiatore anche con il clarinettista Tony Scott, che si era trasferito in Italia negli anni \u201970.\nPartecipa ai maggiori festival italiani (Umbria Jazz, Pescara Jazz, Villa Celimontana) e svolge la sua attivit\u00e0 concertistica nei luoghi deputati al jazz anche all\u2019estero, dove \u00e8 chiamato a rappresentare il jazz italiano: nel 2005 a New York nell\u2019ambito della manifestazione \u201cJazz Italiano New York\u201d, nel 2008 a Londra per l\u2019Italian Jazz Festival e nel 2012 a Tokyo su invito della Italian Chamber of Commerce Japan, con la cantante Amalia Gr\u00e9. Nel 2017 \u00e8 invitato a partecipare alla Festa di Teatro Eco Logico a Stromboli, con una conversazione-concerto dedicata al blues e al jazz.\nOltre che in quartetto, Biseo si esibisce in trio, in duo e come pianista solista. Collabora con diverse istituzioni: Roma Sinfonietta, Istituzione Sinfonica Abruzzese, Orchestra Sinfonica della Provincia di Bari, Nova Amadeus, Parco della Musica Jazz Orchestra. \u00c8 inoltre arrangiatore del Coro della Casa del jazz di Roma.\nAffianca a quella concertistica l\u2019attivit\u00e0 didattica, insegnando pianoforte jazz presso l\u2019Universit\u00e0 della Musica e la St. Louis Music Academy di Roma, e armonia e pianoforte jazz presso lo IALS (Istituto Addestramento Lavoratori dello Spettacolo) di Roma. Ha collaborato con Umbria Jazz anche in occasione dei seminari tenuti a Perugia dalla Duke University e dal Berklee College of Music, e tiene Master di orchestrazione jazz presso i Conservatori di Musica.\nTeatro.\nNel 1983 compone la musica di scena per \"Sei personaggi in cerca d'autore\" di Luigi Pirandello con la regia di Giuseppe Patroni Griffi; \u00e8 inoltre in scena nello spettacolo in qualit\u00e0 di pianista e di attore. L\u2019anno successivo, all\u2019et\u00e0 di 25 anni, dirige l\u2019orchestra nella versione italiana del musical di Cy Coleman \"Barnum\", con Massimo Ranieri.\nRealizza quindi, come direttore musicale, diverse versioni italiane di musical statunitensi: \"Stanno suonando la nostra canzone\" (regia di Gigi Proietti, con Gianluca Guidi e Maria Laura Baccarini), \"Promesse, promesse\" (regia di Johnny Dorelli, rappresentato a Versiliana Festival), \"Chicago\" (con Luca Barbareschi, Lorenza Mario e Maria Laura Baccarini), \"My fair lady\" (con Luca Biagini e Gian), \"Serial killer per signora\" (rappresentato al Festival Teatrale di Borgio Verezzi), e \"Jesus Christ Superstar\" (con Carl Anderson nel ruolo di Giuda).\nSi dedica alla composizione della musica di scena per numerose commedie brillanti, tra le quali \"Regine\" con Sandra Milo, \"Taxi a due piazze\" con Giampiero Ingrassia e Gianluca Guidi, \"A piedi nudi nel parco\" con Anna Falchi. Compone inoltre il musical \"L\u2019isola di Robinson Crusoe\" su testo di Carlo Conversi, e collabora alla strumentazione dell\u2019opera lirica \"Jaquerie\" di Gino Marinuzzi, di cui era andata perduta la partitura originale.\nNella stagione 2014/15 \u00e8 pianista solista del musical \"Cinecitt\u00e0\", con protagonista assoluto Christian De Sica.\nCinema e televisione.\n\u00c8 per lungo tempo collaboratore musicale di Manuel De Sica, in coppia con il quale compone le colonne sonore di film quali \"Dellamorte Dellamore\" e \"Nel continente nero\". \u00c8 direttore e arrangiatore della musica di diversi film americani, tra i quali \"Talos, L\u2019ombra del faraone\", \"Silent Trigger\" e \"Shooter di Stefano Mainetti Attentato a Praga\", e italiani, tra i quali \"Ricky e Barabba\", diretto da Christian De Sica, e \"Vacanze di Natale \u201991\" diretto da Enrico Oldoini.\n\u00c8 inoltre direttore e arrangiatore della musica di serie televisive, tra le quali \"La mia casa in Umbria\", con Maggie Smith e Giancarlo Giannini, nonch\u00e9 \"Un pap\u00e0 quasi perfetto\", con Michele Placido, e \"Orgoglio\", entrambe prodotte da Rai Fiction.\nHa lavorato anche, in qualit\u00e0 di pianista solista, all\u2019interno di trasmissioni televisive di grande popolarit\u00e0, da \"Scommettiamo che?\" a \"Fantastico 6\" a \"Indietro tutta\", dal programma musicale \"International DOC club\" a \"Mille lire al mese\", l\u2019ultima grande produzione della Rai diretta da Gianni Ferrio."}
{"id": "6693966", "revid": "31886", "url": "https://it.wikipedia.org/wiki?curid=6693966", "title": "Michael Madhusudan Dutt", "text": "Convertitosi dall'Induismo al Cristianesimo, inizi\u00f2 a scrivere testi in inglese, poi inizi\u00f2 a scrivere nella lingua madre. \"Sarmistha\" e \"Padmabati\" vennero rappresentati come opere teatrali sulla falsariga delle rappresentazioni europee. I suoi poemi (come \"Tilottamasambhab\") furono spesso attinenti alla tradizione bengalese, ma alcuni (come \"Meghnadbadh\") si distinsero per la forte influenza del classicismo occidentale (specie quello virgiliano e omerico). Alcuni suoi scritti lirici presero spunto dal Romanticismo europeo di alcuni decenni prima; in queste opere, predominante \u00e8 la tematica amorosa. In epoca tarda (dopo un viaggio in Europa) scrisse una raccolta di sonetti, \"Caturdaspadi Kabitabali\", sua prima opera in lingua bengalese."}
{"id": "6693968", "revid": "767487", "url": "https://it.wikipedia.org/wiki?curid=6693968", "title": "Petra Prevezas", "text": "Petra (in greco: \u03a0\u03ad\u03c4\u03c1\u03b1) \u00e8 un villaggio storico nella prefettura di Preveza nella Grecia occidentale, vicino alla citt\u00e0 di Filippiada. Secondo il censimento greco del 2011, aveva 392 abitanti."}
{"id": "6693971", "revid": "767487", "url": "https://it.wikipedia.org/wiki?curid=6693971", "title": "Sudhindranath Dutta", "text": "Si distinse ampiamente dalla poetica di Rabindranath Tagore, pur essendone un estimatore. Fu anche giornalista e cre\u00f2 una rivista, \"Paricay\", la cui stampa fu interrotta nel 1943. Nelle sue poesie Dutta utilizza un registro linguistico ricercato, accompagnato da una sintassi particolarmente complessa, intrisa di arcaismi e al contempo di neologismi.\nDutta esprime, nella sua poetica, una visione disincantata e triste dell'esistenza umana."}
{"id": "6693974", "revid": "124123", "url": "https://it.wikipedia.org/wiki?curid=6693974", "title": "Karl Daub", "text": "Insegn\u00f2 in varie universit\u00e0 tedesche e scrisse alcune opere teologico-filosofiche prendendo spunto soprattutto da Kant, da Schelling e da Hegel. Tali influenze sono visibili, in particolare, in \"Judas Ischariot\" (1816-1818), l'opera pi\u00f9 rappresentativa del pensiero di Daub."}
{"id": "6693975", "revid": "125690326", "url": "https://it.wikipedia.org/wiki?curid=6693975", "title": "Colpo di Stato in Romania del 1944", "text": "Il colpo di Stato del 23 agosto 1944 - chiamato anche atto del 23 agosto - fu l'atto con cui, il 23 agosto 1944, re Michele I di Romania decise la rimozione e l'arresto del Primo ministro Ion Antonescu, ordin\u00f2 l'immediata cessazione della cooperazione tra il Regno di Romania e le potenze dell'Asse e avvi\u00f2 i negoziati per un armistizio con gli alleati e la cooperazione militare con l'Unione Sovietica.\nNominato Primo ministro dal re Carlo II con regio decreto del 4 settembre 1940 e confermato nello stesso incarico da re Michele il 6 settembre 1940, il 23 agosto 1944 Ion Antonescu venne rimosso e arrestato con decreto reale. Questo atto concluse il regime iniziato con il colpo di Stato effettuato da Ion Antonescu del 6 settembre 1940. Il regime di Antonescu era una dittatura militare, alleata in guerra con le potenze dell'Asse e che poco prima si era rifiutata di sottoporre al re il documento di armistizio con l'Unione Sovietica in base al quale gli eserciti degli alleati avrebbero potuto transitare nel paese.\nL'Armata Rossa aveva gi\u00e0 invaso il nord-est del Regno di Romania nel marzo del 1944 e si era arrestata su una linea di fronte che passava per \u010cernivci, Boto\u0219ani, Ia\u0219i, Chi\u0219in\u0103u e Tighina. La separazione delle potenze dell'Asse e la firma immediata dell'armistizio con l'Unione Sovietica divenne dunque una necessit\u00e0 urgente e vitale. Il governo sovietico era gi\u00e0 in trattative con l'opposizione rumena a Stoccolma tramite l'ambasciatrice sovietica Aleksandra Michajlovna Kollontaj e l'inviato romeno Frederic Nanu. I sovietici minacciarono di riprendere l'offensiva nel mese a settembre se esso non avesse lasciato l'alleanza con le potenze dell'Asse. L'atto del 23 agosto 1944 fu programmato dal re stesso e da una coalizione dei partiti democratici attivi tra le due guerre (liberali, contadini e socialdemocratici) e del Partito comunista, che costituivano il blocco nazionale democratico. Al golpe collaborarono funzionari di rango elevato dell'esercito come i generali Constantin S\u0103n\u0103tescu, Aurel Aldea, Ion Negulescu e altri.\nSubito dopo la rimozione e l'arresto di Ion Antonescu il Regno di Romania lasci\u00f2 l'alleanza con le potenze dell'Asse e dichiar\u00f2 guerra alla Germania nazista e all'Ungheria. L'accordo tra i governi di Stati Uniti d'America, Regno Unito e Unione Sovietica, da un lato, e il governo rumeno, dall'altro, venne firmato a Mosca il 12 settembre 1944. Esso stabil\u00ec i modi di governance politica del paese e il pagamento di danni materiali all'Unione Sovietica per un ammontare di 300 milioni di dollari in sei anni sotto forma di merci. Un altro risultato del cambio di alleanza del 23 agosto 1944 fu il ritorno della Transilvania del nord all'interno delle frontiere rumene. La Dobrugia Meridionale venne assegnata al Regno di Bulgaria e la Bessarabia e la Bucovina del Nord, ceduti all'Unione Sovietica nel 1940, rientrarono nel Regno di Romania. Il colpo di Stato del 23 agosto acceler\u00f2 l'avanzata degli alleati - uno dei quali era ora il Regno di Romania - verso i confini della Germania nazista. Dal 1944 alla fine della guerra l'Esercito rumeno partecip\u00f2 alle operazioni contro la Germania nazista e i territori occupati dell'Ungheria e della Cecoslovacchia.\nContesto.\nIl generale Ion Antonescu venne investito dei \"pieni poteri\", quando nel 1940, dopo la dittatura reale di re Carlo II, il Regno di Romania fu costretto sotto la pressione diplomatica dell'Unione Sovietica e della Germania nazista, che un anno prima avevano firmato il patto Molotov-Ribbentrop, a cedere la Transilvania del nord all'Ungheria, la Bessarabia e la Bucovina settentrionale all'Unione Sovietica e la Dobrugia meridionale al Regno di Bulgaria. Il giorno dopo la formazione del governo di Antonescu, re Carlo II venne costretto ad abdicare in favore del suo giovane figlio Michele. La Costituzione venne sospesa, il Parlamento sciolto e alcuni dei poteri costituzionali del re furono assunti da Ion Antonescu che assunse il titolo di conduc\u0103tor, un titolo equivalente a quello italiano di duce. Antonescu aveva quindi poteri discrezionali di capo del governo, rafforzando la sua posizione dopo la soppressione della ribellione dei legionari della Guardia di Ferro. Nel giugno del 1941 il governo Antonescu entr\u00f2 in guerra con le potenze dell'Asse e contro l'Unione Sovietica con lo scopo di riconquistare i territori annessi dai sovietici l'anno precedente. In seguito, tuttavia, nonostante le proteste dei partiti storici, Antonescu continu\u00f2 ad avanzare sul territorio sovietico, a est del fiume Dnestr, occupando il territorio dell'attuale Transnistria, usato per sterminare i nemici politici del regime, intellettuali, artisti e pensatori indesiderati e migliaia di ebrei - sia rumeni espulsi che locali - e rom.\nDopo la battaglia di Stalingrado, tuttavia, l'Armata Rossa cominci\u00f2 ad avanzare e, nel marzo 1944, giunse in Romania. Dal marzo all'agosto del 1944 il fronte si stabilizz\u00f2 sulla linea \u010cernivci-Boto\u0219ani-Ia\u0219i-Chi\u0219in\u0103u-Tighina.\nEventi.\nPianificazione.\nLe parti storiche escluse dal potere, ma che poterono operare anche durante la dittatura di Ion Antonescu, mantennero contatti con gli alleati e discussero con i loro emissari inviati da Iuliu Maniu ad Ankara e Il Cairo. Nel frattempo, dopo la battaglia di Stalingrado, anche il governo di Antonescu tenne alcune trattative con Aleksandra Michajlovna Kollontaj, rappresentante sovietico a Stoccolma, tramite il diplomatico Frederic Nanu. Maniu nei negoziati con i rappresentanti degli alleati accett\u00f2 la richiesta di Stalin di coinvolgere i comunisti in qualsiasi nuovo governo.\nIl 23 marzo 1944, mentre Antonescu si trovava in visita ufficiale in Germania, re Michele incaric\u00f2 il generale Constantin S\u0103n\u0103tescu di sondare se le truppe del Ministero della guerra e dello stato maggiore generale, che riteneva oppositori di Antonescu, fossero disposti ad agire. Il risultato fu deludente ma il giorno dopo ricevette la visita di un generale che sosteneva che era giunto il momento di un colpo di Stato.\nDopo pochi giorni, re Michele incontr\u00f2 Antonescu a pranzo e cap\u00ec che era inutile cercare di convincerlo dell'opportunit\u00e0 del cambiamento dell'orientamento bellico del Paese. Nel contesto dell'ultimatum degli alleati, il re invit\u00f2 i leader politici ad assumersi la responsabilit\u00e0 di decidere per la pace, nel caso avesse esortato pubblicamente Antonescu a dimettersi. Ma questo non accadde.\nNell'agosto del 1944 re Michele ritenne giunto il momento per attuare il colpo di Stato. La Germania nazista si era ritirata dal fronte rumeno e l'Armata Rossa da mesi si stava preparando per iniziare in qualsiasi momento un grande attacco. I servizi segreti e la polizia segreta tedesca divennero sospettosi e la regina madre Elena fu interrogata dalla polizia segreta tedesca per sapere se fosse a conoscenza dei piani del figlio. Per indebolire i sospetti, dal 16 al 18 agosto, il re lasci\u00f2 la capitale per trascorrere alcuni giorni a Sinaia.\nDurante la giornata del 20 agosto, il re ricevette la notizia che i russi avevano lanciato l'attacco sulla parte anteriore del fronte e al volante della sua Lincoln part\u00ec per Bucarest, accompagnato dal segretario Mircea Ionni\u0163iu, dall'aiutante Emil Ionescu e dal generale Gheorghe Mihail, suo consigliere per le questioni militari. Giunto nella capitale, presso la Casa Nou\u0103, una residenza nella tenuta del Palazzo Reale, ci fu un incontro del re con i capi militari che parlarono a favore del colpo di stato. Tra questi vi era il colonnello Dumitru D\u0103m\u0103ceanu, comandante della guarnigione di Bucarest. Alla riunione parteciparono anche Constantin S\u0103n\u0103tescu, Ioan Mocsony-St\u00e2rcea, Grigore Niculescu-Buze\u0219ti, Mircea Ionni\u0163iu, il generale Gheorghe Mihail e Aurel Aldea. A Dumitru D\u0103m\u0103ceanu venne chiesto di quanto tempo aveva bisogno per radunare le truppe per occupare i punti strategici della citt\u00e0 e lui rispose che aveva bisogno di cinque giorni. La data del golpe venne quindi stabilita per il 26 agosto.\nLa sera del 21 agosto si tenne una riunione con i leader politici Iuliu Maniu, Dinu Br\u0103tianu, Constantin Titel Petrescu e Lucre\u021biu P\u0103tr\u0103\u0219canu che approvarono il piano impostato la sera prima. Il re incaric\u00f2 Maniu e Patrascanu di presentare la lista dei ministri per il nuovo governo entro il 23 agosto. Nel corso della riunione, il gruppo dei rappresentanti politici approv\u00f2 il testo di un telegramma che avrebbe dovuto essere inviato al comando alleato a Il Cairo, guidato dal generale britannico Henry Maitland Wilson. Nel telegramma si annunciava un cambiamento di regime e si proponevano bombardamenti simultanei ai danni delle unit\u00e0 tedesche a nord di Bucarest e nei centri ferroviari ai confini con l'Ungheria e la Jugoslavia. Mocsoni-Styrcea, un funzionario del Ministero degli affari esteri, la sera stessa si rec\u00f2 nella sede del ministero e trascorse la notte crittografando i due telegrammi inviati poi da un trasmettitore di propriet\u00e0 di Iuliu Maniu. La mattina del 22 agosto, prima di tornare a Bucarest, decise di fare un bagno nel lago e si incontr\u00f2 con Davidescu, segretario generale del Ministero, che lo inform\u00f2 che Antonescu avrebbe lasciato Bucarest il giorno seguente per liquidare i piani del colpo di Stato. Informato di questo, la data del golpe venne spostata con urgenza al 23 agosto senza aver consultato i leader politici.\nArresto di Antonescu.\nIl 23 agosto 1944 Ion Antonescu chiese al re un'udienza per le 16 dello stesso giorno. Il re comunic\u00f2 al vice primo ministro Mihai Antonescu che aveva concesso l'udienza per le ore 15.30. Nella discussione che segu\u00ec e che dur\u00f2 pi\u00f9 di un'ora, Ion Antonescu present\u00f2 al re la situazione al fronte e disse che la tregua sarebbe finita con il consenso di Adolf Hitler. Rifiut\u00f2 tuttavia di accettare di uscire dalla guerra giustificando di aver dato la sua parola di ufficiale ad Adolf Hitler e che sarebbe andato con lui fino alla fine. Il re us\u00f2 quindi le parole d'ordine \"Se le cose stanno cos\u00ec, allora non c'\u00e8 pi\u00f9 nulla da fare !\" per chiamare il colonnello Emil Ionescu che con un gruppo di quattro soldati arrest\u00f2 il maresciallo Ion Antonescu e il suo vice Mihai Antonescu. I due vennero consegnati a Emil Bodn\u0103ra\u0219, capo di un gruppo armato di lavoratori chiamato \"Guardie patriottiche\", che li trasfer\u00ec in una casa sicura a Bucarest, nel quartiere di Vatra Luminoas\u0103. Nell'edificio vennero scortati altri ministri rimossi: Il generale Constantin Pantazi, ministro della difesa, il generale Dumitru Popescu, ministro degli interni, il generale Constantin Vasiliu, segretario di Stato presso il Ministero degli interni e il colonnello Mircea Elefterescu, capo della polizia di Bucarest. Eugen Cristescuil, capo della sicurezza venne arrestato pochi giorni dopo. Il 31 agosto, dopo l'entrata delle truppe sovietiche a Bucarest, Emil Bodn\u0103ra\u0219 consegn\u00f2 i ministri arrestati al tenente generale Tevcenkov e al maggiore generale Nikolai Burenin, comandante delle truppe sovietiche a Bucarest, per ordine del generale Rodion Jakovlevi\u010d Malinovskij, comandante delle forze sovietiche nel Regno di Romania.\nNel pomeriggio del 23 agosto i leader dei partiti democratici Constantin Bratianu, Iuliu Maniu e Constantin Titel Petrescu vennero convocati a palazzo. Sarebbe stato presente anche Lucre\u0163iu Patrascanu, rappresentante del Partito Comunista Rumeno. Non fu tuttavia possibile rintracciare i primi tre in quanto l'azione si sarebbe dovuta tenere dopo tre giorni. A palazzo giunse solo Lucre\u0163iu Patrascanu dopo che il nuovo governo composto da persone di fiducia di re Michele era stato formato. I leader politici ottennero il titolo di ministri senza portafoglio. Dato che le truppe predisposte dal re e da Iuliu Maniu non erano facilmente disponibili, l'unica milizia che custodiva gli arrestati erano i comunisti organizzati da Emil Bodn\u0103ra\u0219. Questo venne sfruttato in seguito dalla propaganda comunista che sostenne esageratamente che il Partito Comunista svolse un ruolo di primo piano nel colpo di Stato.\nPrima delle 20 il re registr\u00f2 un messaggio per il paese da trasmettere alla radio alle 22. In esso annunciava il cambio di governo e il passaggio dalla parte degli alleati. La solidariet\u00e0 con il re era fu generale e tutti gli ufficiali importanti erano dalla sua parte. Dopo la trasmissione del messaggio scoppiarono dimostrazioni popolari di entusiasmo.\nNegli anni tra il 1980 e il 1990 emerse un documento del capitano della guardia del palazzo reale George Teodorescu, in cui sosteneva di aver ricevuto una lettera di Ion Antonescu il giorno del golpe, subito dopo essere l'arresto. Antonescu gli disse di non opporsi in linea di principio al lasciare la guerra, ma rifiut\u00f2 di sostenere una tregua cos\u00ec ardua con l'Unione Sovietica ovvero la firma di un atto politico con cui si cedevano la Bessarabia e la Bucovina del Nord e si accettava l'occupazione sovietica. Si rifiut\u00f2 soprattutto di dichiarare guerra alla Germania nazista. Il documento venne pubblicato dopo la rivoluzione rumena del 1989.\nReazione dei nazisti.\nIntorno alle 21 del 23 agosto, l'ambasciatore tedesco Manfred von Killinger giunse a palazzo per avere informazioni accurate sugli eventi. Per guadagnare tempo, il re neg\u00f2 il golpe, dicendo che Ion Antonescu era libero. Le forze tedesche lanciarono il giorno successivo un bombardamento su Bucarest, distruggendo parte del Palazzo Reale e l'intera Casa Nou\u0103. Re Michele, tuttavia, era gi\u00e0 fuggito con sua madre nel villaggio di Dobri\u0163a, in Oltenia.\nLe truppe rumene presenti a Bucarest sopravvissero ai bombardamenti tedeschi e agli attacchi con il sostegno della US Air Force, che bombard\u00f2 a sua volta le posizioni tedesche a B\u0103neasa e Otopeni, prendendo di mira le ferrovie e le strade che sarebbero potute essere utilizzate dalla Wehrmacht per l'evacuazione delle truppe.\nL'Esercito rumeno dovette cominciare a combattere contro un ex alleato, la Wehrmacht. Nel frattempo, l'Armata Rossa cominci\u00f2 ad avanzare nel Regno di Romania. Ritenendosi ancora in territorio nemico, si comport\u00f2 di conseguenza. Sequestr\u00f2 di armi, munizioni ed equipaggiamenti pubblici e privati, migliaia di soldati e ufficiali rumeni vennero arrestati. Tuttavia, dal 23 agosto, il territorio rumeno fu esentato dall'essere un teatro di guerra. Formalmente, l'armistizio rumeno-sovietico fu firmato il 12 settembre 1944.\nConseguenze.\nLeadership della Romania.\nDopo la rimozione e l'arresto di Ion Antonescu, il generale Constantin S\u0103n\u0103tescu venne incaricato di formare un governo con i rappresentanti dei partiti democratici, con alcuni politici comunisti e ufficiali dell'esercito. Questo governo negozi\u00f2 l'armistizio con l'Unione Sovietica. L'Armata Rossa occup\u00f2 tutto il paese ed entr\u00f2 a Bucarest il 31 agosto. Anche se in un primo momento i soldati e gli ufficiali rumeni vennero arrestati, essi poi accettarono di collaborare con l'esercito reale rumeno per sconfiggere la Germania nazista. L'Esercito rumeno riconquist\u00f2 la Transilvania settentrionale e collabor\u00f2 a liberare l'Ungheria - occupando Budapest - e la Cecoslovacchia.\nIl destino del maresciallo Antonescu.\nImmediatamente dopo essere stato arrestato e fino a novembre, Ion Antonescu venne custodito con gli altri ministri in una casa della capitale. Il mattino successivo al golpe infatti, dopo che il re aveva lasciato la capitale per rifugiarsi in Oltenia, le guardie comuniste di Emil Bodn\u0103ra\u0219 presero il maresciallo, senza previa approvazione delle nuove autorit\u00e0, e lo portarono nella casa dell'amante dello stesso Bodn\u0103ra\u0219. Pi\u00f9 tardi, il 31 agosto, il giorno in cui l'Armata Rossa entr\u00f2 a Bucarest, l'ex Primo ministro fu consegnato al generale sovietico Burenin. Il maresciallo venne tenuto prigioniero dei sovietici per un anno e mezzo, senza essere processato nel processo di Norimberga. Successivamente, Antonescu fu riportato in Romania e processato dalla Corte popolare di Bucarest, in un processo di matrice stalinista. Anche se avrebbe potuto chiedere clemenza, rifiut\u00f2 di firmare la domanda di grazia fatta dal suo avvocato, al fine di non mettere il sovrano in una situazione politica disperata. Il re sarebbe stato accusato di simpatie naziste se avesse concesso il perdono o mancanza di patriottismo se non l'avesse concesso. Il maresciallo Antonescu fu condannato a morte e giustiziato presso il carcere di Jilava il 1\u00ba giugno 1946.\nRe Michele.\nDopo il 6 marzo 1945 il governo rumeno venne dominato dai comunisti imposti dall'Unione Sovietica con l'Armata Rossa. Re Michele non pot\u00e9 resistere essendo considerato dai sovietici un ostacolo al loro progetto di istituire un regime comunista nel paese. Quindi, anche se l'Unione Sovietica espresse mediante un telegramma la soddisfazione per gli eventi nel Regno di Romania e decor\u00f2 il sovrano con l'Ordine della Vittoria, la pi\u00f9 alta decorazione militare sovietica, il 30 dicembre 1947 re Michele venne costretto ad abdicare con un atto incostituzionale, strappato con la forza e il ricatto, e a lasciare il paese. Poco dopo i comunisti proclamarono la Repubblica popolare.\nStoriografia.\nDurante il periodo comunista, il nome del colpo di Stato del 23 agosto 1944 sub\u00ec varie trasformazioni nella propaganda ufficiale ma fu costantemente promosso come un grande risultato comunista. L'insurrezione armata del 23 agosto 1944 divenne la festa nazionale della Romania durante la dittatura comunista. Verso la fine di questo periodo, su proposta di Nicolae Ceau\u0219escu, il nome del golpe venne mutato in \"Rivoluzione della liberazione sociale e nazionale, antifascista e imperialista\". La storia di questo evento venne per\u00f2 falsificata fin dall'inizio. Il ruolo di Michele e degli altri partiti venne ridotto al minimo. L'evento venne presentato come quasi esclusivamente di matrice comunista anche se in realt\u00e0 era all'epoca era un movimento illegittimo e con un piccolo numero di membri. Questa campagna di falsificazione inizi\u00f2 il 24 agosto 1944, quando la stampa comunista si attribu\u00ec loro tutti i meriti dell'azione.\nLa storiografia occidentale, a sua volta, adott\u00f2 la posizione ufficiale delle Nazioni Unite e della quattro nazioni vincitrici della seconda guerra mondiale vale a dire il Regno Unito, gli Stati Uniti d'America, l'Unione Sovietica e la Francia, anche se c'erano altri paesi che avevano combattuto contro le potenze dell'Asse - ovvero Polonia, Norvegia, Paesi Bassi, Belgio, Jugoslavia e Regno di Grecia -, anche se l'Unione Sovietica aveva stipulato un patto di non aggressione (Patto Molotov-Ribbentrop) con la Germania nazista fino all'estate del 1941, e anche se la Francia, guidata ufficialmente dal maresciallo Philippe P\u00e9tain, aveva combattuto contro gli alleati. La Francia libera del generale Charles de Gaulle aveva inoltre un minor numero di soldati dell'Esercito romeno nel settembre del 1944. Vista la sua posizione ufficiale, il 10 febbraio 1947 il Regno di Romania firm\u00f2 i trattati di Parigi come paese sconfitto. La stessa sorte era toccata all'Italia, che si era schierata con gli alleati un anno prima del Regno di Romania.\nDopo la caduta del comunismo, gli storici rumeni furono in grado di analizzare senza censure il cambiamento di alleanza del Regno di Romania avvenuto il 23 agosto 1944. Le interviste concesse da re Michele a molti giornalisti e storici apparvero sulla stampa del paese portando nuova luce sugli eventi di allora. Alcuni organi politici, tuttavia, assunsero il 23 agosto non solo al ruolo di festa nazionale, come era naturale, e al ruolo di commemorazione ufficiale, ma anche come un tentativo di riabilitare Ion Antonescu. La percezione della comunit\u00e0 internazionale \u00e8 che la Romania vuole cancellare la lotta a fianco degli alleati e ritornare al nazionalismo fascista. Successivamente, per\u00f2, il lavoro della Commissione per il ruolo storico del cambio di alleanza della Romania del 23 agosto 1944 e la restituzione della Transilvania del Nord nelle frontiere della Romania e le pressioni diplomatiche internazionali impedirono la riabilitazione solenne di Ion Antonescu desiderata dai partiti nazionalisti. Il 23 agosto, il giorno che celebra il cambiamento di alleanza del Regno di Romania e l'ingresso tra gli alleati \u00e8 visto da molti politici ed elettori, cresciuti durante il periodo comunista, come il colpo di Stato che inaugur\u00f2 il comunismo in Romania, anche se ci\u00f2 avvenne solo il 6 marzo 1945.\nCollegamenti esterni.\n[[Categoria:Colpi di Stato in Romania|1944]]\n[[Categoria:Romania nella seconda guerra mondiale]]\n[[Categoria:Regno di Romania]]"}
{"id": "6693980", "revid": "2110845", "url": "https://it.wikipedia.org/wiki?curid=6693980", "title": "Fran\u00e7ois Daumas", "text": "Lavor\u00f2 nel sito archeologico egiziano di Dandarah e rese pubblici molti dei manoscritti presenti nel tempio di Hathor. Insegn\u00f2 egittologia alle Universit\u00e0 di Lione e di Montpellier, impegnandosi per le ricerche archeologiche nella regione della Nubia."}
{"id": "6693983", "revid": "109305388", "url": "https://it.wikipedia.org/wiki?curid=6693983", "title": "Davallia", "text": "Davallia \u00e8 un genere di piante pteridofite appartenenti alla famiglia \"Davalliaceae\". Vivono soprattutto in aree tropicali e subtropicali. Alcune delle numerose specie di questo genere trovano impiego ornamentale, ad esempio \"Davallia divaricata\", con foglie lunghe fino a un metro, \"Davallia canariensis\", \"Davallia mariesii\" - presente in Giappone ma anche in Italia - e \"Davallia solida\"."}
{"id": "6693985", "revid": "300067", "url": "https://it.wikipedia.org/wiki?curid=6693985", "title": "Diodio Diouf", "text": "Carriera.\nCon il ha disputato i Giochi olimpici di Rio de Janeiro 2016 e due edizioni dei Campionati mondiali (2006, 2010)."}
{"id": "6693986", "revid": "6923", "url": "https://it.wikipedia.org/wiki?curid=6693986", "title": "Ferencz D\u00e1vid", "text": ""}
{"id": "6693990", "revid": "767487", "url": "https://it.wikipedia.org/wiki?curid=6693990", "title": "David Armeno", "text": "David l'Invincibile nacque nella provincia di Hark, nell'odierna Armenia, e scrisse in greco alcune opere di carattere filosofico, delle quali sono pervenute ai giorni nostri \"Introduzione alla filosofia\", \"Commento all'Isagoge di Porfirio\" e (con varie lacune) \"Commento alle Categorie di Aristotele\"."}
{"id": "6694013", "revid": "830939", "url": "https://it.wikipedia.org/wiki?curid=6694013", "title": "David Disypatos", "text": "Tra gli scritti di Disypatos si trovano spiegazioni dei concetti filosofici di Barlaam Calabro e di Acindino, storicamente avversi alla dottrina esicastica."}
{"id": "6694014", "revid": "300067", "url": "https://it.wikipedia.org/wiki?curid=6694014", "title": "Lala Wane", "text": "Carriera.\nCon il ha disputato i Giochi olimpici di Rio de Janeiro 2016."}
{"id": "6694015", "revid": "110157", "url": "https://it.wikipedia.org/wiki?curid=6694015", "title": "Alessandra Patelli", "text": "Nel 2016 ha partecipato ai Giochi olimpici di Rio de Janeiro nel due senza con Sara Bertolasi classificandosi quinta nella finale B. Nel 2021 ha preso parte ai Giochi olimpici di Tokyo classificandosi nona nella specialit\u00e0 del doppio insieme a Chiara Ondoli.\nCarriera.\nDopo aver provato con la ginnastica artistica, l'atletica e il tennis, la Patelli si avvicina al canottaggio all'et\u00e0 di 18 anni, in America, vicino a New York, dove si trovava per imparare l\u2019inglese. L\u00ec, ha preso per la prima volta i remi in mano grazie alla la ragazza che la ospitava e praticava lo sport a scuola. Tornata in Italia, ha iniziato con la squadra canottieri di Treviso, per poi passare dal 2014 alla Canottieri Padova.\nIl 24 Aprile 2016 ottiene il pass olimpico in coppia con la Bertolasi grazie al terzo posto alle regate di qualificazione svoltesi a Lucerna. . L'avventura a Rio de Janeiro si conclude con l'eliminazione in semifinale e l'undicesimo posto finale in graduatoria.\nDopo aver partecipato alle Olimpiadi di Rio nel 2016, Alessandra ha conseguito la laurea magistrale in medicina presso l'Universit\u00e0 di Padova col massimo dei voti, 110 e lode, iscrivendosi all'Albo dei Medici nel 2017. Dal 2018 \u00e8 specializzanda presso la Scuola di specializzazione in \"Medicina dello Sport e dell'Esercizio Fisico\" dell'Universit\u00e0 di Palermo. Proprio per essersi distinta dal punto di vista formativo e per meriti sportivi, nel 2018 a Roma riceve dalle mani del Presidente del CONI Giovanni Malag\u00f2 e dal Segretario Generale del CONI Carlo Mornati il riconoscimento come \u201cAtleta eccellente, eccellente studente 2017\u201d.\nGrazie ai risultati ottenuti nel 2018, Alessandra entra nel Club Olimpico \u201cTokyo 2020\u201d del CONI, che include e supporta le eccellenze dello sport italiano nel percorso di qualificazione a Tokyo 2020.\nVita privata.\nAppassionata di viaggi, musica, lettura , Patelli \u00e8 stata nominata ambasciatrice del Prosecco, prodotto tipico della sua zona di provenienza. Ha partecipato come testimonial e madrina a diversi eventi di beneficenza come \"Diamo il meglio di noi\", campagna di sensibilizzazione al tema della donazione e del trapianto di organi promosso dal Centro Nazionale Trapianti e il ministero della Salute. "}
{"id": "6694016", "revid": "767487", "url": "https://it.wikipedia.org/wiki?curid=6694016", "title": "David Reubeni", "text": "Biografia.\nNel 1524, asserendo di discendere da Ruben, visit\u00f2 varie corti d'Europa, mosso dall'intento di avviare una crociata contro i Turchi. L'arresto di Reubeni a Ratisbona nel 1532 da parte delle truppe di Carlo V pose fine alla sua attivit\u00e0 predicatoria."}
{"id": "6694020", "revid": "300067", "url": "https://it.wikipedia.org/wiki?curid=6694020", "title": "Oumou Tour\u00e9", "text": "Carriera.\nCon il ha disputato i Giochi olimpici di Rio de Janeiro 2016."}
{"id": "6694022", "revid": "287204", "url": "https://it.wikipedia.org/wiki?curid=6694022", "title": "Oumou Toure", "text": ""}
{"id": "6694023", "revid": "72396", "url": "https://it.wikipedia.org/wiki?curid=6694023", "title": "Davide di Augusta", "text": "Fu tra i primi predicatori ad evitare l'uso della lingua latina, in quanto poco intelligibile dal popolo non colto. Incaricato di formare i novizi presso il convento francescano di Ratisbona, attu\u00f2 ampie opere di evangelizzazione."}
{"id": "6694027", "revid": "124123", "url": "https://it.wikipedia.org/wiki?curid=6694027", "title": "Nicolae Davidescu", "text": "Si ispir\u00f2 dapprima alla tradizione latina, scrivendo \"Revolta fondului nostru latin\"; in seguito si diresse verso il Simbolismo/Decadentismo, con il poema ciclico \"Cintecul omului\". Scrisse anche alcuni romanzi, tra cui \"Vioara muta\" e \"Fintina cu chipuri\"."}
{"id": "6694029", "revid": "110157", "url": "https://it.wikipedia.org/wiki?curid=6694029", "title": "Sara Bertolasi", "text": "Carriera sportiva.\nSara Bertolasi si innamora dello sport a 15 anni, sognando di partecipare alle Olimpiadi. Per realizzare il suo sogno, sceglie inizialmente il ciclismo, cominciando nel 2003 la sua carriera agonistica nello sport. Dopo quattro anni, nel 2007, capisce che le due ruote non le avrebbero permesso di raggiungere i Cinque Cerchi e questo ha portato la Bertolasi a cambiare sport facendola approdare al canottaggio. Un percorso forse ancora pi\u00f9 difficile poich\u00e9 poche donne italiane erano riuscite a qualificarsi per le Olimpiadi in questa disciplina. \nGli esordi avvengono nella Canottieri Varese, sotto la guida di Renato Gaeta e, due anni pi\u00f9 tardi, arriva la prima convocazione in maglia azzurra. Dopo essere passata alla Canottieri Lario, il sogno si realizza e la Bertolasi si qualifica per le Olimpiadi di Londra 2012, un risultato storico per il canottaggio e lo sport italiano, che per la prima volta nella storia qualifica una barca nel \u201cdue senza\u201d femminile.\nL'avventura ai Giochi Olimpici di Londra nel due senza con Claudia Wurzel si conclude con l'uscita ai ripescaggi e la quarta posizione la finale B.&lt;br&gt;\nNel 2016, grazie al terzo posto alle regate di qualificazione svoltesi a Lucerna, arriva la seconda qualificazione e partecipazione ai Giochi. A Rio de Janeiro, sempre nel due senza, insieme alla compagna di voga Alessandra Patelli raggiunge l'undicesimo posto finale in graduatoria.\nDopo Rio 2016, nel settembre 2016, Bertolasi annuncia il suo addio all'attivit\u00e0 agonistica.\nDopo un paio di anni di stop, l'atleta bustocca torna a vogare per i colori della Canottieri Milano con l'obiettivo di centrare la qualificazione per Tokyo 2020, che potrebbe proiettarla nella leggenda, diventando la prima atleta azzurra a prendere parte a tre Olimpiadi nel canottaggio. Tornata in barca con la Patelli, Sara Bertolasi raggiunge immediatamente grandi risultati come il bronzo agli Europei di Glasgow 2018 e il quarto posto ai Mondiali di Plovdiv 2018. Proprio grazie a questi risultati, Sara entra nel Club Olimpico \u201cTokyo 2020\u201d del CONI, che include e supporta le eccellenze dello sport italiano nel percorso di qualificazione ai Giochi Olimpici di Tokyo 2020.\nLa Bertolasi vanta anche una medaglia d'oro alle Universiadi del 2013, otto partecipazioni ai Mondiali, cinque agli Europei (con un argento e due bronzi) e diverse regate di Coppa del Mondo oltre a 16 titoli di Campione d'Italia nelle varie categorie e specialit\u00e0. \nAltre attivit\u00e0.\nAl suo percorso sportivo ha associato anche quello universitario, conseguendo una laurea triennale in Scienze della Comunicazione con il massimo dei voti, una laurea specialistica in Management delle Imprese Sportive e un Master in Diritto e Management dello Sport. \nAttualmente \u00e8 consigliere e Direttore Sportivo della Canottieri Lario di Como, societ\u00e0 con la quale ha condiviso due Olimpiadi e riconosciuta con il Collare d'Oro, massima onorificenza assegnata dal CONI. \nNel quadriennio Olimpico di Rio de Janeiro \u00e8 stata consigliere Nazionale della Federazione Italiana Canottaggio."}
{"id": "6694030", "revid": "124123", "url": "https://it.wikipedia.org/wiki?curid=6694030", "title": "Alexandru Davila", "text": "La sua principale opera fu un dramma pubblicato nel 1902 dal titolo \"Vlaicu-Voda\" (\"Il principe Vlaicu\")."}
{"id": "6694033", "revid": "767487", "url": "https://it.wikipedia.org/wiki?curid=6694033", "title": "Marie Rosch\u00e9", "text": "Carriera.\nCon il ha disputato i Giochi olimpici di Rio de Janeiro 2016."}
{"id": "6694034", "revid": "287204", "url": "https://it.wikipedia.org/wiki?curid=6694034", "title": "Marie Rosche", "text": ""}
{"id": "6694039", "revid": "1347902", "url": "https://it.wikipedia.org/wiki?curid=6694039", "title": "Fratellanza e Unit\u00e0", "text": "Fratellenza e Unit\u00e0 (in serbocroato \"Bratstvo i jedinstvo / \u0411\u0440\u0430\u0442\u0441\u0442\u0432\u043e \u0438 \u0458\u0435\u0434\u0438\u043d\u0441\u0442\u0432\u043e\", in macedone \"\u0411\u0440\u0430\u0442\u0441\u0442\u0432\u043e \u0438 \u0435\u0434\u0438\u043d\u0441\u0442\u0432\u043e\", in sloveno \"Bratstvo in enotnost\", in albanese \"Bashkim dhe V\u00ebllaz\u00ebrim\") fu il motto della Repubblica Federativa Popolare di Jugoslavia e della Repubblica Socialista Federale di Jugoslavia; indicava il sentimento che univa i popoli della Federazione, lo spirito laico, interetnico e tollerante sulla base del quale, secondo Tito, andava rifondata la Jugoslavia. Fu coniato da Josip Broz Tito nel 1941, all'inizio del movimento partigiano:\n\u201e\u010cuvajmo bratstvo i jedinstvo, kao zjenicu oka svog.\u201c\nOrdine della Fratellanza e Unit\u00e0.\nL'ordine della Fratellanza e Unit\u00e0 fu un ordine al merito e al valore della Repubblica Socialista Federale di Jugoslavia istituito nel giugno del 1943 in seno al movimento partigiano.\nV'erano due gradi:\nNe fu insignita la Divisione italiana partigiana Garibaldi (Montenegro) che, dopo l'8 settembre si aggreg\u00f2 all'Esercito Popolare di Liberazione della Jugoslavia.\nAutostrada della Fratellanza e Unit\u00e0.\nFu chiamata Autostrada della Fratellanza e dell'Unit\u00e0 l'autostrada che unisce Lubiana, Zagabria, Belgrado e Skopje.\nAttentato e cospirazione contro la Fratellanza e Unit\u00e0.\nCon questa dizione si intendeva, nella Repubblica Socialista Federale di Jugoslavia, un vero e proprio reato, punito con una detenzione che variava da qualche mese a qualche anno, contro lo Stato Jugoslavo e la sua stabilit\u00e0 interna.\nCon questa accusa vennero incriminati e incarcerati alcuni esponenti dei nazionalismi iugoslavi, fra i quali Franjo Tu\u0111man, poi presidente della Croazia, e Alija Izetbegovi\u0107, successivamente Presidente della Bosnia ed Erzegovina."}
{"id": "6694044", "revid": "300067", "url": "https://it.wikipedia.org/wiki?curid=6694044", "title": "A\u00efda Fall", "text": "Carriera.\nCon il ha disputato i Giochi olimpici di Rio de Janeiro 2016."}
{"id": "6694046", "revid": "287204", "url": "https://it.wikipedia.org/wiki?curid=6694046", "title": "Aida Fall", "text": ""}
{"id": "6694048", "revid": "277526", "url": "https://it.wikipedia.org/wiki?curid=6694048", "title": "Medina of Sfax", "text": ""}
{"id": "6694049", "revid": "729795", "url": "https://it.wikipedia.org/wiki?curid=6694049", "title": "Gruppo artiglieria montagna &quot;Aosta&quot;", "text": ""}
{"id": "6694050", "revid": "93476073", "url": "https://it.wikipedia.org/wiki?curid=6694050", "title": "Enrico Caterino Davila", "text": ""}
{"id": "6694052", "revid": "212348", "url": "https://it.wikipedia.org/wiki?curid=6694052", "title": "Marco Di Costanzo", "text": ""}
{"id": "6694054", "revid": "124123", "url": "https://it.wikipedia.org/wiki?curid=6694054", "title": "Michael Davitt", "text": "Ader\u00ec alla Irish Republican Brotherhood dopo un periodo di prigionia durato sette anni. Si allontan\u00f2 progressivamente da Charles Stewart Parnell, del quale aveva condiviso molte ideologie. Davitt si oppose sempre a qualsiasi ampliamento dei rapporti politici tra Irlanda e Inghilterra."}
{"id": "6694055", "revid": "1158985", "url": "https://it.wikipedia.org/wiki?curid=6694055", "title": "James Stuart Gilmore III", "text": ""}
{"id": "6694056", "revid": "657000", "url": "https://it.wikipedia.org/wiki?curid=6694056", "title": "A Place Further Than the Universe", "text": " \u00e8 una serie televisiva anime prodotta da Madhouse, trasmessa in Giappone dal 2 gennaio al 27 marzo 2018. Dalla serie \u00e8 stato tratto un omonimo manga serializzato in tre volumi.\nTrama.\nLa madre di Shirase \u00e8 scomparsa durante una spedizione in Antartide. La ragazza, ora al secondo anno delle superiori, non ha mai accettato il lutto e sogna di poterla andare a ritrovare di persona, in quello che lei chiamava \u00abil posto pi\u00f9 lontano dell'universo\u00bb. Il sogno sta per realizzarsi quando guadagna la somma di un milione di yen dopo molto lavoro part-time, ma perde tutto quanto per una semplice distrazione. Fortunatamente i soldi le vengono restituiti da una sua coetanea, Kimari, che siccome condivide lo stesso spirito di avventura di Shirase, viene invitata ad unirsi al suo viaggio. Nel gruppo entreranno anche Hinata e Yuzuki, e tutte e quattro prenderanno parte alla spedizione civile verso l'Antartide.\nProduzione.\nAnnunciato il 2 luglio 2017 da Kadokawa all'Anime Expo, il progetto televisivo anime originale, prodotto da Madhouse e diretto da Atsuko Ishizuka, \u00e8 andato in onda dal 2 gennaio al 27 marzo 2018. La composizione della serie \u00e8 stata affidata a Jukki Hanada, mentre la colonna sonora \u00e8 stata composta da Yoshiaki Fujisawa. Le sigle di apertura e chiusura sono rispettivamente \"The Girls Are Alright!\" di Saya e \"Koko kara, koko kara\" di Inori Minase, Kana Hanazawa, Yuka Iguchi e Saori Hayami. Gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll."}
{"id": "6694057", "revid": "287204", "url": "https://it.wikipedia.org/wiki?curid=6694057", "title": "Orogenesi eburniana", "text": "L\u2019orogenesi eburniana o ciclo eburniano fu una serie di eventi tettonici, metamorfici e plutonici avvenuti in quella che \u00e8 oggi l'Africa occidentale durante il Paleoproterozoico, tra 2200 e 2000 milioni di anni fa.\nDurante questo periodo si stabil\u00ec e struttur\u00f2 il dominio Birimiano nell'Africa Occidentale.\nCaratteristiche.\nFaglie eburniane si trovano nello Scudo di Eglab a nord del cratone dell'Africa occidentale e nello scudo di Leo-Man a sud del cratone.\nCi sono evidenze di tre grandi eventi magmatici eburniani nello scudo di Eglab. Tra 2210 e 2180 milioni di anni fa si formarono batoliti metamorfosate nel Lower Reguibat Complex (LRC). Attorno a 2090 milioni di anni fa un plutone trondhjemitico intruse all'interno di relitti della serie di Chegga risalenti all'Archeano. Circa 2070 milioni di anni fa un sollevamento dell'astenosfera rilasci\u00f2 un grande volume di magma post-orogenici.\nI trend eburniani nello scudo di Eglab si riattivarono ripetitivamente dal Neoproterozoico al Mesozoico."}
{"id": "6694059", "revid": "124123", "url": "https://it.wikipedia.org/wiki?curid=6694059", "title": "Georges-Ambroise Davy", "text": "Rimase all'interno della dottrina di Durkheim, pur non condividendo alcuni punti teorici di quest'ultimo: per Davy infatti, il \"milieu\" non \u00e8 pi\u00f9 l'unico elemento fondante della personalit\u00e0 di ciascun individuo, bens\u00ec \u00e8 un substrato inalienabile per ciascuno, che per\u00f2 non \u00e8 considerato l'unica cornice all'interno della quale si risolve un individuo nella sua interezza. Per esprimere l'origine di ciascuna individualit\u00e0, Davy parl\u00f2 di \"nodi di causalit\u00e0 individuale\" - insieme alle \"causalit\u00e0 sociali\", determinate appunto dal \"milieu\"."}
{"id": "6694074", "revid": "93476329", "url": "https://it.wikipedia.org/wiki?curid=6694074", "title": "Christopher Henry Dawson", "text": ""}
{"id": "6694075", "revid": "124123", "url": "https://it.wikipedia.org/wiki?curid=6694075", "title": "John William Dawson", "text": "A lui si deve la costituzione, nel 1881, della Royal Society of Canada. Fu rettore della McGill University. Dawson addusse delle prove (posteriormente smentite) secondo le quali le teorie evoluzionistiche avrebbero dovuto cadere. Importante studioso di antropologia, in campo geologico si bas\u00f2 invece su tesi \"uniformitarie\", secondo le quali la geologia terrestre \u00e8 da milioni di anni modellata da forze endogene che, fatta eccezione per immani catastrofi, sortiscono effetti che restano in sostanza uniformi in macroperiodi. Le opere principali di Dawson furono \"Archaia\", \"Facts and Fancies in Modern Science\", \"Modern Ideas of Evolution\" e la sua autobiografia \"Fifty Years of Work in Canada\", pubblicata postuma."}
{"id": "6694077", "revid": "74801", "url": "https://it.wikipedia.org/wiki?curid=6694077", "title": "Girolamo d'Adda", "text": "Biografia.\nNato a Milano nel 1815, Girolamo era figlio di Gioacchino d'Adda, pronipote del IV marchese d'Adda, e di sua moglie Elisabetta Pallavicino Trivulzio.\nNel 1824 il padre lo invi\u00f2 a studiare nel collegio dei gesuiti di Novara da cui il giovane tent\u00f2 di fuggire per ben due volte. Alla morte di suo padre e dopo breve della madre, suo tutore venne nominato il nobile Antonio De Barzi che lo fece trasferire nel 1830 al Collegio Longone presso l'Imperial Regio Liceo di Porta Nuova dove ebbe tra i propri compagni di classe anche Cesare Correnti e Giulio Carcano. Successivamente si port\u00f2 all'Universit\u00e0 di Pavia per studiare diritto sotto la guida del prof. Cotta Morandini, ma dopo due anni abbandon\u00f2 l'ateneo. Nel 1835 part\u00ec per un \"Grand Tour\" in Europa nel quale ebbe l'occasione tra le altre cose di conoscere a Lubiana suo zio materno, Giorgio, il quale era appena uscito dalle carceri austriache locali.\nNel 1837 venne dichiarato maggiorenne e pot\u00e9 disporre delle ricche sostanze della sua famiglia, ancor pi\u00f9 dopo la morte di sua nonna Virginia Nava che gli lasci\u00f2 un patrimonio personale di 920.000 lire austriache e fu in quell'occasione che divise l'eredit\u00e0 dei suoi genitori con suo fratello minore Luigi, il quale eredit\u00f2 sostanzialmente i beni di sua madre coi possedimenti lasciatele dai Trivulzio, sua famiglia d'origine.\nSposatosi nel frattempo con Ippolita Pallavicino, cugina di sua madre, di sentimenti apertamente antiliberali e austricanti, sebbene il rapporto tra i due non si fosse mai spezzato, Girolamo inizi\u00f2 sempre pi\u00f9 progressivamente a rifugiarsi nel suo collezionismo, dimettendosi anche dalle associazioni di cui da decenni faceva parte.\nNel 1848, ne corso delle Cinque giornate di Milano, sottoscrisse con Carlo Tenca e Cesare Cant\u00f9 il cosiddetto \"Saluto ai fratelli genovesi\", un documento per l'esaltazione delle \"piccole patrie\" per inneggiare all'unit\u00e0 nazionale e, nel contempo, si avvicin\u00f2 agli ambienti monarchici-unitari di cui la capofila, Cristina Trivulzio di Belgiojoso, risiedeva proprio a Milano, pur distaccandosene ad ogni modo poco dopo per dedicarsi ad una visione politica pi\u00f9 tendente al liberalismo. Questo non gli imped\u00ec ad ogni modo nel 1853, dopo il tentativo fallito di attentato ai danni di Francesco Giuseppe d'Austria, di sottoscrivere un atto di vicinanza all'imperatore.\nCon il raggiungimento dell'unificazione della penisola, divenne una delle personalit\u00e0 di spicco della societ\u00e0 milanese nonch\u00e9 fervente sostenitore del neonato regno al punto che nel 1873 (in occasione del rinnovo del consiglio comunale di Milano a seguito dell'aggregazione dei Corpi Santi) venne inserito nel novero dei consiglieri cittadini. Il d'Adda, che gi\u00e0 era stato consigliere comunale di Pregnana Milanese e di Agrate Brianza come estimato locale, si dedic\u00f2 con passione al suo impegno per il capoluogo lombardo, pur mantenendo un giudizio sostanzialmente negativo nei confronti della politica del suo tempo.\nDal 1863 al 1869 fu inoltre membro del consiglio direttivo del Conservatorio di Milano, occupandosi attivamente di teatro. Nel 1873, assieme a Cesare Cant\u00f9, fu tra i fondatori della Societ\u00e0 Storica Lombarda.\nNel 1877 divenne vicepresidente della Commissione per la conservazione dei monumenti della provincia di Milano, da cui si dimise l'anno seguente.\nLa visione politica.\nCon l'unit\u00e0 nazionale, divenne un fedele servitore della corona tanto da meritarsi il cavalierato dell'Ordine dei Santi Maurizio e Lazzaro, per quanto la sua politica divenne sempre pi\u00f9 estrema passando dapprima al conservatorismo ed infine al pessimismo totale, ritenendo sempre pi\u00f9 che una vera unificazione sarebbe stata impossibile a livello dell'intera penisola dal momento che al suo interno sussistevano differenze invalicabili. Egli critic\u00f2 anche l'eccessiva liberalit\u00e0 lasciata ai nuovi politici ed agli statisti i quali, in nome della libert\u00e0, avevano favorito un eccessi di libert\u00e0 stessa, premesse che espresse anche con la penna come introduzione alla versione italiana di un noto saggio sull'educazione per il popolo del francese Fran\u00e7ois-Auguste Mignet.\nAntindustrialista convinto, legato ad una concezione statica dei rapporti fra i vari ceti della societ\u00e0, trovandosi di fronte ad un mondo che egli criticava sempre pi\u00f9 per il suo materialismo ed ateismo, realizz\u00f2 una premessa per una biografia di Benjamin Franklin nella quale riassunse tutti questi dubbi, lodando come uno degli uomini pi\u00f9 noti degli Stati Uniti, pur da filosofo, non avesse mai rinnegato il proprio spirito religioso e, pur da repubblicano, non si fosse mai dimenticato di tenere una certa moderazione nel definire le proprie posizioni.\nGirolamo d'Adda era ad ogni modo tra coloro che ritenevano che il processo di \"educazione\" dei nuovi italiani non fosse impossibile, ma richiedesse davvero moltissimo tempo e pertanto non si potevano bruciare le tappe come molti a suo parere stavano facendo, soprattutto in ambito politico, rischiando di sollevare le masse contro la classe politica corrotta e complice di questa corsa verso il baratro. Il suo pessimismo si concretizz\u00f2 al fine quando ne concluse di non vedere alcuna forza, n\u00e9 sociale n\u00e9 politica, in grado di arginare questo proseguire delle cose dal momento che anche il terzo stato si era autodelegittimato con atti di \"feroce egoismo\". Di conseguenza, diceva il d'Adda, la decadenza della societ\u00e0 era naturale che si riflettesse anche nelle arti e nelle lettere e per questo egli prefer\u00ec stampare molte delle proprie opere per il pubblico straniero, soprattutto quello francese, che sin dalla sua corrispondenza col \"Bulletin de bibliophile et du biblioth\u00e9caire\" (1859) aveva avuto modo di esaltare le profonde differenze che in Italia albergavano anche in campo letterario, sottolineando ancor di pi\u00f9 l'abisso culturale che si apriva tra l'\"Alta Italia\" e lo Stato Pontificio col Regno delle due Sicilie.\nLa rivalutazione della \"cultura milanese\".\nIl d'Adda, pi\u00f9 per passione personale che per collegamenti col proprio pensiero politico, fu sicuramente uno dei personaggi chiave che nella met\u00e0 dell'Ottocento operarono per rivalutare profondamente l'importanza della cultura della Milano ducale viscontea e soprattutto sforzesca come polo culturale fondamentale nell'ambito rinascimentale italiano, paragonabile sicuramente a quello fiorentino gi\u00e0 tardomedievale. Egli fu tra i primi a rivalutare il governo di Ludovico il Moro come l'ultimo momento di grande splendore della Milano indipendente, non solo come capitale di un ducato, ma capofila di una raffinata cultura locale che certamente traeva le medesime radici dalla cultura rinascimentale toscana, ma che nel contempo aveva saputo distinguersi da essa.\nOltre ai prodotti della letteratura, che riguardavano prettamente il mondo \"istruito\" della Milano viscontea e sforzesca, il d'Adda si dedic\u00f2 attentamente all'analisi dei prodotti artigianali dell'epoca, alla loro commercializzazione ed alla loro diffusione in Europa e presso altri mercati, alle lavorazioni dei prodotti come pure alle eccellenze della produzione milanese.\nGirolamo d'Adda, artista e bibliofilo.\nNella sua vita privata fu pittore, esponendo diverse volte all'Accademia di Brera, divenendo anche collezionista (in particolare di stampe ed incisioni), tanto da venire nominato membro nel 1821 della Societ\u00e0 di incoraggiamento delle scienze e delle arti di Milano. Si dedic\u00f2 anche al collezionismo di libri e documenti antichi nella propria preziosa biblioteca, oltre a codici miniati, incunaboli, rare prime edizioni e rilegature di pregio, in particolare del Rinascimento (confluiti una ventina d'anni dopo la sua morte nella collezione del pittore e collezionista inglese Charles Fairfax Murray).\nUno dei suoi maggiori meriti (che gli valse riconoscimenti anche a livello internazionale) fu la pubblicazione per la prima volta nel 1866 della lettera in lingua spagnola scritta da Cristoforo Colombo ed indirizzata a Luis de Santangel (15 febbraio-14 marzo 1493), da lui riprodotta in facsimile dall'unico esemplare a stampa sino ad oggi conosciuto e conservato presso la Biblioteca Ambrosiana. Nel 1878 concluse la sua opera pubblicando un breve scritto sui ritratti di Cristoforo Colombo conosciuti su \"La Perseveranza\". Dedic\u00f2 anche alcune pagine alla figura di Leonardo da Vinci che pubblic\u00f2 nella \"Gazette des beauxarts\". che perfezion\u00f2 alcuni anni dopo con la pubblicazione di \"Note di un bibliofilo\" nelle quali riportava un suo personale e lungo lavoro di decifrazione di alcune annotazioni del Codice Atlantico.\nPer il suo impegno storiografico divenne dal 1879 socio corrispondente dell\u2019\"Institut de France\" nonch\u00e9 membro dell'Istituto lombardo di scienze e lettere.\nMor\u00ec a Milano nel 1881.\nMatrimonio e figli.\nGirolamo spos\u00f2 il 4 maggio 1837 la nobildonna Ippolita Pallavicino Clavello (1817-1895), figlia del marchese Muzio Pallavicino Clavello, patrizio veneto, e di sua moglie la marchesa Fulvia Maggi. Da questo matrimonio nacque un solo figlio:"}
{"id": "6694078", "revid": "1305772", "url": "https://it.wikipedia.org/wiki?curid=6694078", "title": "Kehinde Wiley", "text": " \u00c8 noto per i suoi ritratti di persone nere contemporanee fortemente realistici in pose eroiche, derivate dall'arte antica. \nBiografia.\n\u00c8 cresciuto a Los Angeles in California assieme a sua madre ed ai suoi cinque fratelli. Suo padre \u00e8 di etnia Yoruba ed \u00e8 originario della Nigeria, mentre sua madre \u00e8 afroamericana. Sin da bambino, sua madre ha sempre sostenuto il suo interesse per l'arte e lo ha iscritto a corsi d'arte dopo la scuola. All'et\u00e0 di dodici anni ha frequentato per un breve periodo una scuola d'arte in Russia.\nWiley non \u00e8 cresciuto con suo padre e all'et\u00e0 di vent'anni si \u00e8 recato in Nigeria per ricercare le sue radici ed incontrarlo. \nE' apertamente gay. Ha conseguito il Bachelor of Fine Arts (BFA) al San Francisco Art Institute nel 1999 ed il MAE alla Yale University School of Art nel 2001.\nLa sua carriera artistica \u00e8 iniziata ritraendo uomini afro-americani della strada riprendendo le pose di modelli degli artisti classici. In seguito ha dipinto numerosi personaggi famosi, sempre di colore, mischiando storia dell'arte e contemporaneit\u00e0. I suoi soggetti sono spesso rappresentati su sfondi con temi decorativi dalle tinte molto sgargianti.\nNell'ottobre 2017 \u00e8 stato incaricato di ritrarre Barack Obama per la \"Smithsonian National Gallery of Portraits\", il museo di Washington ove sono conservati i ritratti ufficiali dei presidenti statunitensi. Sar\u00e0 il primo pittore afroamericano ad esporre una propria opera nella galleria."}
{"id": "6694080", "revid": "47767", "url": "https://it.wikipedia.org/wiki?curid=6694080", "title": "Barlaam Calabro", "text": ""}
{"id": "6694081", "revid": "466539", "url": "https://it.wikipedia.org/wiki?curid=6694081", "title": "Daiacchi", "text": "I Daiacchi, o Daiachi (\"Dayak\" in lingua originale) sono una popolazione abitante essenzialmente il Kalimantan e Sarawak nel Borneo. Ebbero un ruolo essenziale nella storia del Regno di Sambas.\nStoria.\nQuesto popolo ha origini paleoindonesiane e parla lingue di origini asiatiche e oceaniane. Hanno una religione animistica o induista, vivono sovente in gruppi di palafitte e sono dediti alla caccia, alla pesca e all'agricoltura, praticate con attrezzi rudimentali. In alcuni casi estraggono in autonomia oro, antimonio, diamanti e altri minerali preziosi (ad esempio in Landak e Sarawak). Un tempo i Dayak erano feroci guerrieri e conservavano la testa dei nemici uccisi quale prova di forza (da qui il soprannome \"tagliatori di teste\"). Vivono in grandi case costruite su palafitte.\nOrigine del nome.\nL'origine di questi popoli non \u00e8 nota, ma sembra che fossero discesi da antiche trib\u00f9 seminomadi provenienti persino dall\u2019Indonesia. Alcune di esse erano gi\u00e0 presenti in Sarawak e Kalimantan ma successivamente alcune popolazioni migrarono in zone pi\u00f9 favorevoli. In particolare, prima dell'XI secolo d.C., molti di loro si insediarono sulla parte alta del fiume Sambas. Il nome Dayak significa infatti \"coloro che vivono sulla parte alta / sulla costa\". Successivamente, a partire dal XVII secolo, si \u00e8 usato questo termine per distinguere i nativi che conservavano la fede ind\u00f9 o animista dai musulmani (i Malesi).\nIn Kalimantan.\nLe trib\u00f9 Dayak stabilite in Kalimantan si integrarono perfettamente con le popolazioni gi\u00e0 presenti, anche grazie alla fede comune. Si formarono numerose comunit\u00e0 in diciotto stati entro il XIII secolo, legate dalla tradizione ma ognuna con le sue peculiarit\u00e0. Esempi di trib\u00f9 possono essere i Dayak Lara, i Dayak bakati Utara, i Dayak Mualang, ... ognuna retta da un capotrib\u00f9 locale. Salvo rarissime eccezioni, non veniva nominato un re. Tra le regioni di insediamento principali si possono citare Kutai, Sambas e la vastissima Dayak Besar, un territorio enorme ma poco popolato che vide la fortuna di questi popoli.\nIn Sambas.\nUn caso davvero particolare in cui i Dayak emigrati costituirono una societ\u00e0 insieme ai popoli originari (i Malesi) fu il Regno di Sambas. Essi formarono uno stato all\u2019inizio piccolo ma successivamente espanso dove prima sorgeva il regno Wijayapura, tra il XIII e il XIV secolo, nominando un sovrano chiamato Nek. Era il cosiddetto \u201cregno di Nek Riuh\u201d. Si sa infatti che il re pi\u00f9 importante, se non il fondatore, di questo regno, proveniva dai Dayak stessi e si chiamava Patih Riuh. Il regno apparentemente fu travolto da una massiccia emigrazione dei Dayak Mualang nel XIV secolo. Non si sa se la dinastia dei Nek sia continuata, ma nel XV secolo si svilupp\u00f2 il \u201cregno di Tan Unggal\u201d, integrato con i Giavanesi e con altre trib\u00f9 Dayak.\nSecondo la tradizione il trono di Paloh fu acquisito da Raden Janur, forse un esponente della nobilt\u00e0 Majapahit, nel 1364. Poich\u00e9 egli non aveva figli, il trono pass\u00f2 al suo unico figlio adottivo, Raja Tan Unggal, proveniente dai popoli locali (Dayak o Malesi). Su di lui non si hanno molte notizie certe ma \u00e8 ricordato come un sovrano crudele e malvagio (si veda la leggenda di Bujang Nadi e Dare Nandung). Nel XV secolo il popolo insorse e Tan Unggal mor\u00ec in modo cruento. Da quel momento i Dayak nella regione del fiume Sambas rifiutarono di incoronare nuovi sovrani per oltre un secolo, e la memoria di Tan Unggal continu\u00f2 a perseguitarli.\nSuccessivamente, i Dayak e gli altri locali si integrarono con l'arrivo di oltre 500 nobili Majapahit di Giava nel 1530, anche perch\u00e9 questi non avevano un re. Alla fine del secolo le trib\u00f9 Dayak, Malesi e tutti gli altri popoli vennero unificati in un unico regno, sotto un sovrano chiamato Ratu. Il nome del primo Ratu \u00e8 ignoto, ma si sa che nel XVII il trono fu assunto dal suo discendente, Ratu Timbang Paseban. Fu lui a spostare la maggior parte della popolazione sulle fertili rive del fiume Sambas, in una zona pi\u00f9 sicura, inclusi molti Dayak. Alcune fonti dicono poi che l'unione ufficiale tra le trib\u00f9 sotto l'autorit\u00e0 del Ratu avvenne gi\u00e0 dal 1605 con il padre di Timbang Paseban, Saboa Tangan Pengiran Adypati.\nCon il successore e fratello di Ratu Timbang Paseban, Sapudak, Sambas si un\u00ec al sultanato di Sarawak di Tengah, e si espanse in Dayak Besar. Questo fece s\u00ec che molti altri popoli Dayak furono inclusi nel nuovo impero. Tuttavia, la propagazione della fede islamica da parte di Tengah si fece sentire, soprattutto dopo la morte di Ratu Sapudak. Alla fine anche la nobilt\u00e0 di Sambas, restia al cambiamento di fede, si convert\u00ec, e la popolazione si divise: da un lato i Dayak che conservavano l'antica fede animista o ind\u00f9 (ed eventualmente il buddhismo) dall'altro i Malesi di fede islamica.\nCon Muhammad Saifuddin I nacque nel 1671 il sultanato di Sambas, che si espanse in Borneo e Indonesia fino a costituire il pi\u00f9 vasto impero mai visto in quei territori. Molte altre trib\u00f9 Dayak vennero incluse e la loro fede rimase, ma il sultanato ufficializz\u00f2 la fede islamica a discapito dei nativi. Anzi, di frequente i popoli locali persero la possibilit\u00e0 di estrarre in autonomia i minerali (oro, antimonio, diamanti, argento, ...) e vennero sfruttati nelle miniere di propriet\u00e0 della famiglia reale di Sambas o dei loro conoscenti. La situazione peggior\u00f2 con i contratti con gli Olandesi, da VOC 1609 al protettorato del 1812.\nAlcuni discendenti dei Dayak vivono in villaggi nella reggenza di Sambas (la regione originaria privata di tutte le sue conquiste dopo la caduta del sultanato nel 1956).\nIn Sarawak.\nI Dayak erano storicamente presenti in Sarawak sia sotto il governo del Brunei (sempre eccetto nel 1619-41) che sotto quello di Sambas con Sultan Tengah e Ratu Sapudak. Si sostentavano estraendo in autonomia l'antimonio dalle miniere in cambio di tributi, come facevano molte trib\u00f9 Dayak di Sambas, oltre ad attivit\u00e0 essenziali (caccia e pesca).\nDurante il regno di Raja Pengiran Indera Mahkota Shahbandar Mohammed Salleh, per\u00f2, i Dayak furono duramente saccheggiati e depredati, a tal punto che il loro signore \"li aveva derubati fino all'ultima pentola dell'acqua\". Impiegati come schiavi nelle miniere di antimonio, finirono per unirsi alla ribellione dei Malesi di Datu Patinggi Ali del 1835-41. Apparentemente Raja Mahkota, che fin dalla fondazione di Kuching si era impossessato di molte miniere nel 1824-30, oppure le aveva concesse ad amici a prezzo di favore, era coinvolto nella ribellione. Infatti nelle sue lettere a Saifuddin II spingeva per un intervento del sultano di Sambas (interessato all'antimonio in quanto gi\u00e0 possessore di enormi giacimenti) o delle armate olandesi.\nFallita la rivolta, la posizione sociale dei Dayak cambi\u00f2 molto nella storia successiva. Lord James Brooke, Rajah di Sarawak e governatore di Labuan, massimo rappresentante della Gran Bretagna in Borneo, fu il primo ad incorporarli nell'esercito vista la loro abilit\u00e0 e conoscenza del territorio. Molti Daiacchi andarono a costituire il gruppo scelto dei Ranger di Sarawak dal 1862. La loro integrazione nel regno fu ottima e rapida, ma non mancarono le rivolte, come il fallito colpo di Stato del 1852, e i contrasti con la minoranza cinese."}
{"id": "6694082", "revid": "47767", "url": "https://it.wikipedia.org/wiki?curid=6694082", "title": "Davide Disipato", "text": ""}
{"id": "6694084", "revid": "47767", "url": "https://it.wikipedia.org/wiki?curid=6694084", "title": "David Disipato", "text": ""}
{"id": "6694086", "revid": "1305772", "url": "https://it.wikipedia.org/wiki?curid=6694086", "title": "Roots of Evil", "text": "Roots of Evil \u00e8 il secondo album solista del rapper statunitense Kool G Rap, pubblicato il 20 ottobre del 1998. L'album \u00e8 prodotto dalla label di breve durata di Kool G Rap Illstreet/Downlow. \"Roots of Evil\" \u00e8 commercializzato per il mercato europeo e britannico da Eagle nel 1999.\nL'album vede la collaborazione di un giovane Papoose e raggiunge la posizione numero 43 nella chart statunitense dedicata alle produzioni hip hop.\nRicezione.\nIl secondo prodotto solista di Kool G Rap riceve recensioni miste. Matt Conaway, per AllMusic, scrive: \u00abDal suo ultimo album, Kool G Rap ha preso due decisioni molto critiche nella sua vita che avrebbero avuto un grande impatto nella sua carriera. Primo, si lascia l'attivit\u00e0 frenetica del Queens alle spalle e si trasferisce nel calore del deserto dell'Arizona. Secondo, stancatosi dei fastidi delle major discografiche e della scarsa promozione, rompe tutti i legami con la Cold Chillin' e crea una sua etichetta, Ill Street. Dopo quattro anni di pausa, era finalmente tempo per l'auto-dichiaratosi Padrino dello Street Rap di sfogare il proprio feroce appetito per le rime sopra la sua ignara preda. [...] le sue abilit\u00e0 rimangono completamente intatte. Tuttavia, proprio come la produzione ha fallito al fine di portare il suo album d'esordio, \"4,5,6\", al livello superiore, lo stesso pu\u00f2 essere detto qui.\u00bb"}
{"id": "6694091", "revid": "1538923", "url": "https://it.wikipedia.org/wiki?curid=6694091", "title": "Vogesite", "text": "La vogesite \u00e8 una roccia magmatica filoniana appartenente al gruppo dei lamprofiri, a tessitura solitamente porfirica e colore grigio o grigio-verdastro. \nEtimologia.\n\"Vogesite\" viene da \"Vosges\", nome francese della catena dei Vosgi, dove questa roccia affiora in filoni. \nComposizione.\nL'aspetto pi\u00f9 significativo \u00e8 dato dai fenocristalli di anfibolo (solitamente orneblenda) pi\u00f9 abbondanti di quelli di biotite. Entrambi i minerali si trovano anche nella pasta di fondo, a grana fine o afanitica, associati ad abbondante ortoclasio e minore plagioclasio. Pu\u00f2 essere presente anche l'augite.\nDistribuzione.\nLe vogesiti sono diffuse come filoni nella regione dei Vosgi (Francia)."}
{"id": "6694092", "revid": "1573940", "url": "https://it.wikipedia.org/wiki?curid=6694092", "title": "Crax alberti", "text": "L'hocco beccazzurro (Crax alberti ) \u00e8 un uccello galliforme della famiglia dei Cracidi endemico della Colombia settentrionale.\nDescrizione.\nDimensioni.\nMisura 82,5-92,5 cm di lunghezza.\nAspetto.\nCome la maggior parte degli altri hocco, questo uccello presenta un piumaggio prevalentemente nero. A differenza dei suoi congeneri, ha la cera e le caruncole di colore blu, caratteristica alla quale la specie deve il nome comune. La parte superiore del becco, per\u00f2, non presenta una vera e propria protuberanza; al massimo, in alcuni individui, la cera \u00e8 solo leggermente rigonfia, creando una piccola sporgenza appena prominente. Il maschio presenta una livrea nera, fatta eccezione per la parte bassa del ventre, le sotto-caudali e la parte terminale delle rettrici, che sono bianche. Le piume del vertice, piegate in avanti, formano una sorta di cresta arruffata. Le zampe sono rosate. Nelle femmine, le piume della cresta sono assai fortemente barrate di bianco. Esse presentano inoltre delle sottili striature bianche sulle ali e sulla coda. Le femmine si distinguono principalmente dai loro \"partner\" per il ventre e le sotto-caudali di colore rosso. Sul versante settentrionale delle montagne di Santa Marta \u00e8 stata osservata una forma striata, piuttosto rara, di femmine: queste ultime presentano delle barre bianche e nere sul petto e sulla parte alta del ventre e mostrano pi\u00f9 bianco sulla cresta. Esiste inoltre una fase intermedia tra la fase normale rossa e la fase striata.\nVoce.\nTra novembre e aprile, i maschi vengono pi\u00f9 facilmente individuati grazie ai forti muggiti che emettono da un posto elevato. Le femmine sono meno comunicative, ma sempre in grado di produrre dei suoni simili a bassi brusii. Il richiamo completo \u00e8 costituito da nove sillabe e pu\u00f2 essere percepito solo a breve distanza. Quando viene udito da lontano (da 50 ad 80 metri), si sentono solo le prime cinque sillabe.\nBiologia.\nL'hocco beccazzurro \u00e8 un uccello per lo pi\u00f9 terrestre, che trascorre la maggior parte del tempo a nutrirsi a terra. \u00c8 una specie gregaria che forma dei piccoli gruppi familiari di 4-5 individui. Tuttavia questo uccello pu\u00f2 essere osservato anche da solo. L'hocco beccazzurro stabilisce dormitori comunitari sulle chiome degli alberi, ad altezze differenti. Questi luoghi di riposo in genere non sono molto lontani dai siti di foraggiamento e vengono occupati per diversi giorni di seguito. L'hocco beccazzurro scende regolarmente lungo le strade, dove fa bagni di polvere per pulire e disinfettare il suo piumaggio.\nAlimentazione.\nLa sua dieta consiste principalmente di frutta, ma anche di altre sostanze vegetali, lombrichi, artropodi, rifiuti e, forse, anche di carogne. Inghiotte inoltre della sabbia, probabilmente per ricavare sali minerali o per facilitare la digestione.\nRiproduzione.\nGli hocco beccazzurro si riproducono durante la stagione secca. La stagione di nidificazione ha luogo tra il mese di dicembre e il mese di marzo. Come la maggior parte dei cracidi, questi uccelli adottano una modalit\u00e0 di riproduzione monogama, ma ci\u00f2 non impedisce ad alcuni maschi di avere 2 o 3 femmine. Il maschio si occupa della costruzione del nido, una piattaforma rudimentale fatta di liane e foderata all'interno con foglie. La covata comprende 2 o 3 uova che vengono covate dalla sola femmina per circa 32 giorni. Alla schiusa, i pulcini sono gi\u00e0 completamente ricoperti di piume. Sono nidifughi e abbandonano il nido pochi giorni dopo la schiusa. Gli hocco producono una sola covata all'anno e solamente uno o due giovani raggiungono l'et\u00e0 dell'involo; il loro tasso di riproduzione \u00e8 quindi particolarmente basso.\nDistribuzione e habitat.\nIn passato l'hocco beccazzurro era diffuso nelle regioni settentrionali della Colombia. Oggi il suo areale si estende dalla Sierra Nevada de Santa Marta in direzione ovest fino alla valle del Sin\u00f9 e in direzione sud fino alla valle media e inferiore del Magdalena. Questi uccelli vivono prevalentemente nelle province di Antioquia, di C\u00f3rdoba e di Boyac\u00e1, dove si trovano tratti di foresta ancora relativamente estesi.\nGli hocco beccazzurro frequentano le foreste umide di pianura e di collina, nonch\u00e9 le pendici meno elevate delle montagne della zona tropicale. Questi uccelli possono spingersi fino a 1200 metri sul livello del mare, ma si trovano pi\u00f9 comunemente sotto i 600 metri. Le zone frequentate dalla specie sono varie: essa \u00e8 stata segnalata nel cuore delle foreste primarie, nelle zone di foresta secondaria e ai loro margini.\nConservazione.\nL'hocco beccazzurro \u00e8 il pi\u00f9 minacciato di estinzione tra tutti i cracidi. In tutto il mondo, \u00e8 una delle specie pi\u00f9 a rischio. A causa delle sue grandi dimensioni, grosso modo equivalenti a quelle di un tacchino, questo hocco costituisce un ottimo bersaglio per i cacciatori. Inoltre, per sopravvivere, dipende strettamente dalle foreste primarie residue della valle del Magdalena e della costa caraibica. Tuttavia, il suo \"habitat\" \u00e8 stato quasi completamente distrutto, e quel poco che ne rimane \u00e8 frammentato e altamente minacciato, principalmente dall'abbattimento illegale degli alberi e dalle piantagioni di coca.\nTra il 2003 e il 2007, sono stati realizzati degli studi nei dipartimenti dove la specie sopravvive (Antioquia, C\u00f3rdoba, Boyac\u00e1 e Santander) con lo scopo di raccogliere dati sull'ecologia della specie, la sua densit\u00e0 di popolazione, le sue preferenze in materia di \"habitat\", le minacce che gravano su di essa o la struttura della sua popolazione. Queste diverse analisi hanno portato alla creazione di una riserva ornitologica nella Serran\u00eda de las Quinchas, una catena montuosa nell'est della Colombia. Questa riserva, gradualmente estesa fino a 1200 ettari, consente a poco a poco la ripresa della specie. Oltre all'hocco beccazzurro, la riserva ospita anche altri cracidi, come il guan crestato (\"Penelope purpurascens\"), il ciacialaca minore (\"Ortalis motmot\") e il guan dal bargiglio (\"Aburria aburri\")."}
{"id": "6694093", "revid": "287204", "url": "https://it.wikipedia.org/wiki?curid=6694093", "title": "Salvatore Scarpitta", "text": " famoso per la sua \"arte del movimento\".\nBiografia.\nScarpitta \u00e8 nato a New York nel 1919 da padre siciliano e madre polacco-russa. La sua famiglia si \u00e8 trasferita a Los Angeles quando aveva sei mesi.\nSi \u00e8 diplomato alla Hollywood High School e successivamente ha frequentato l'Accademia di Belle Arti di Roma.\nDurante la seconda guerra mondiale si \u00e8 arruolato nella Marina degli Stati Uniti dove \u00e8 stato incaricato di ritrovare e catalogare le opere trafugate dai nazisti.\nPrima di dedicarsi alla sua \"arte del movimento\", opere scultoree di parti di macchinari e slittini, ma soprattutto automobili (amava le auto e il mondo delle corse) si fece conoscere per le sue tecniche miste realizzate con bende e fasce (Alberto Moravia lo ha definito \u201cil pittore dal braccio rotto\u201d), dal 1959 al 1992 ha preso parte a svariate mostre organizzate dal gallerista Leo Castelli che comprendevano artisti come Andy Warhol, Robert Rauschenberg, James Rosenquist e Julian Schnabel.\nAlcune sue opere fanno parte della collezione permanente del Museum of Modern Art di New York.\nDurante la sua carriera artistica, espose anche a numerose edizioni della Biennale di Venezia.\nScarpitta \u00e8 morto a Manhattan per complicazioni dovute al diabete.\nCuriosit\u00e0.\nDa ragazzino, per non dover aiutare suo padre, Scarpitta si arrampic\u00f2 su un albero. Un vicino che vide la scena gli domand\u00f2 incuriosito la ragione della sua salita, al che il bambino di undici anni rispose semplicemente di voler battere un record di permanenza. Il vicino, essendo un giornalista, diffuse la storia di Scarpitta e dopo qualche giorno in molti conoscevano lo strano aneddoto. Il giovane ragazzo rimase circa 600 ore sull'albero e grazie alla sua perfomance, ricevette un dono di 1500 dollari, che gli permisero di regalare un viaggio in Italia alla sua famiglia. La storia ispir\u00f2 Italo Calvino per il suo romanzo \"Il barone rampante\" pubblicato nel 1957.\nBibliografia.\nSalvatore Scarpitta, \"Salvatore Scarpitta: Opere 1957-1991\", Mazzotta, 1998, \n(EN) Gaylen C. Hansen, Claire Moore e Salvatore Scarpitta, \"Sustained visions\" [exhibition] the New Museum April 23-June 23, 1979, The Museum, 1979\nSalvatore Scarpitta, \"Scarpitta: opere su carta\", Mazzotta, 2003, "}
{"id": "6694096", "revid": "1543377", "url": "https://it.wikipedia.org/wiki?curid=6694096", "title": "Alberto Servidei", "text": "Carriera.\nDebutta il 12 marzo del 1999 sconfiggendo Anton Vontszemu per KO tecnico al primo round.\nCampione italiano dilettanti nel 1997 partecipa agli europei di Minsk nel 1998 perdendo ai quarti.\nDiverse le presenze in nazionale nei 54/57 kg dove disputa 112 incontri da dilettante con la societ\u00e0 locale di Ravenna e nel gruppo sportivo dell'esercito.\nPassa al professionismo nel dicembre 1999, diventando campione italiano, europeo ed intercontinentale.\nNella prima difesa del titolo di Campione italiano sostenuta da Davide Dieli nel 2010, lo sconfigge vincendo l'incontro ai punti (98-92, 96-94, 99-91) al Carisport di Cesena. \nIl 1\u00ba marzo del 2002 conquista per la prima volta il titolo italiano sconfiggendo ai punti Angelo Iodice.\nIl 20 settembre del 2002 si batte per il titolo italiano nella categoria pesi piuma contro Domenico Urbano, vincendo il match per squalifica dello sfidante al quinto round.\nIl 25 maggio del 2007 conquista il titolo europeo di categoria al Pala de Andr\u00e9 di Ravenna.\nDisputa il campionato mondiale perdendo a Sydney contro l'australiano Billy Dib.\nTermina la carriera agonistica nel 2011 con 31 vittorie 2 pareggi e una sola sconfitta e si dedica all'insegnamento presso la Ravenna Boxe.\nTerminata la carriera agonistica fonda la societ\u00e0 sportiva dilettantistica Ravenna Boxe a Ravenna dove \u00e8 cresciuto e vive"}
{"id": "6694097", "revid": "1573940", "url": "https://it.wikipedia.org/wiki?curid=6694097", "title": "Peltops blainvillii", "text": "Il peltope di pianura (Peltops blainvillii ()) \u00e8 un uccello passeriforme della famiglia Artamidae.\nEtimologia.\nIl nome scientifico della specie, \"blainvillii\", venne scelto in omaggio allo zoologo francese Henri Marie Ducrotay de Blainville.\nDescrizione.\nDimensioni.\nMisura 18\u201319\u00a0cm di lunghezza, per 30 g di peso.\nAspetto.\nSi tratta di uccelli dall'aspetto massiccio, muniti di grossa testa squadrata, ali appuntite, lunga coda con punta lievemente forcuta e becco forte munito inoltre di vibrisse alla base e dalla mandibola superiore dalla punta ricurva verso il basso.\nIl piumaggio si presenta di colore nero-bluastro sulla maggior parte del corpo: fanno eccezione le guance, che sono di colore bianco, cos\u00ec come bianche sono una banda longitudinale che percorre la nuca e la parte superiore del dorso e l'area sotto l'attaccatura dell'ala, mentre il codione, il sottocoda ed il basso ventre sono di colore rosso scuro. I due sessi sono simili, con le femmine dal piumaggio meno brillante, con aree bianche meno estese e senza riflessi metallizzati bluastri, presenti nei maschi specialmente su testa e petto.\nIn ambedue i sessi il becco e le zampe sono di colore nerastro, mentre gli occhi sono di colore bruno-rossiccio.\nBiologia.\nIl peltope di pianura \u00e8 un uccello dalle abitudini diurne e moderatamente gregarie, il quale passa la maggior parte della giornata da solo, in coppie o in gruppetti familiari di 3-4 individui appollaiato su di un ramo osservando i dintorni, allontanandosi silenziosamente in caso di pericolo o lanciandosi in picchiata su eventuali prede, in maniera paragonabile a quella dei pigliamosche.\nSebbene siano piuttosto silenti, questi uccelli emettono un richiamo che ricorda quello di un orologio che viene caricato.\nAlimentazione.\nSi tratta di uccelli dalla dieta insettivora, che si nutrono in massima parte di insetti catturati in volo, fra cui anche libellule.\nRiproduzione.\nLa riproduzione di questi uccelli non \u00e8 stata ancora studiata in maniera approfondita: in base ai dati finora raccolti, si desume che essa abbia luogo durante la seconda met\u00e0 della stagione secca: il nido \u00e8 piccolo e a forma di coppa, e probabilmente (come accade negli artamidi in generale) tutto il gruppo coopera all'allevamento della prole.\nDistribuzione e habitat.\nIl peltope di pianura \u00e8 endemico della Nuova Guinea, della quale abita l'intera fascia pianeggiante costiera, risultando invece assente dalle zone montuose centrali e anche dall'area a sud del fiume Fly: questi uccelli vivono inoltre anche sulle isole di Waigeo, Salawati e Misool.\nL\"'habitat\" di questi uccelli \u00e8 rappresentato dalla canopia della foresta pluviale di pianura, specialmente laddove quest'ultima lascia il posto a spazi aperti, come radure, spiazzi in corrispondenza di grossi alberi caduti, fiumi o strade."}
{"id": "6694098", "revid": "799790", "url": "https://it.wikipedia.org/wiki?curid=6694098", "title": "While Waiting for the Red Spectacles", "text": " \u00e8 un radiodramma del 1987 scritto e condotto da Mamoru Oshii, con musica composta ed eseguita da Kenji Kawai.\nTrasmesso dalla Radio Nihon nel gennaio 1987, venne pensato come introduzione alla \"Kerberos saga\" ed in particolare, come sottolinea il titolo stesso, alla prima opera ambientata in questo universo narrativo, ovvero \"The Red Spectacles\", realizzata da Oshii lo stesso anno e uscita nelle sale cinematografiche un mese dopo il radiodramma.\nNel 2000, venne stampato su CD e pubblicato come allegato all'edizione limitata di \"Kerberos Panzer Cop: Complete Book [Zen]\".\nTrama.\nIl radiodramma \u00e8 incentrato sugli eventi accaduti a Koichi Todome durante il suo esilio dal Giappone dopo la rivolta dei Kerberos, prima che Inui arrivasse a Taiwan in cerca di lui. Cronologicamente le vicende sono ambientati tra i due film \" The Red Spectacles\" e \"\" (che ne \u00e8 il prequel).\nManga.\nNel 1999, il capitolo \"3rd night: Story of the incident of Fast Food Grifter Cold Badger Masa's clubbing to death\" venne adattato come manga e pubblicato come sesto atto della serie \"Kerberos Panzer Cop\".\nColonna sonora.\nCuriosit\u00e0.\nI due temi principali vennero pubblicati nel 2003 nell'antologia di Kenji Kawai \"Cinema Anthology\"."}
{"id": "6694101", "revid": "1272592", "url": "https://it.wikipedia.org/wiki?curid=6694101", "title": "Ex chiesa di San Giuda Taddeo", "text": ""}
{"id": "6694120", "revid": "47767", "url": "https://it.wikipedia.org/wiki?curid=6694120", "title": "Daiachi", "text": ""}
{"id": "6694121", "revid": "47767", "url": "https://it.wikipedia.org/wiki?curid=6694121", "title": "Dayak", "text": ""}
{"id": "6694122", "revid": "228587", "url": "https://it.wikipedia.org/wiki?curid=6694122", "title": "Buckman", "text": ""}
{"id": "6694124", "revid": "104458", "url": "https://it.wikipedia.org/wiki?curid=6694124", "title": "Sciatore di velocit\u00e0", "text": ""}
{"id": "6694125", "revid": "47767", "url": "https://it.wikipedia.org/wiki?curid=6694125", "title": "Georges Davy", "text": ""}
{"id": "6694127", "revid": "1226", "url": "https://it.wikipedia.org/wiki?curid=6694127", "title": "Legami di sangue (Gabaldon)", "text": ""}
{"id": "6694128", "revid": "119735517", "url": "https://it.wikipedia.org/wiki?curid=6694128", "title": "Carnismo", "text": "Carnismo \u00e8 un termine utilizzato dagli attivisti animalisti sulla relazione tra gli esseri umani e gli animali in risposta alle critiche da parte di persone estranee all'animalismo. La sociopsicologa ed attivista animalista Melanie Joy introduce al carnismo con una serie di domande sul modo di rapportarsi con chi consideriamo cibo e chi no parlando di una diffusa ideologia che porta le persone a supportare l'utilizzo e il consumo di prodotti animali. Il carnismo secondo vari attivisti dei diritti degli animali viene rappresentato come un sistema di idee dominanti supportate da diversi meccanismi di difesa e da ipotesi per lo pi\u00f9 indiscusse sull'uso e consumo di prodotti animali nella societ\u00e0 attuale. . Il termine carnismo \u00e8 stato coniato nel 2001 dalla sociopsicologa e attivista animalista Melanie Joy in vari suoi libri \nUn punto centrale dell'ideologia carnista il paradosso nell'accettazione dell'atto di mangiare carne, giudicato \"naturale\", \"normale\" e \"necessario\". Un'importante caratteristica del carnismo \u00e8 il fatto di etichettare solo alcune categorie di animali come cibo, e l'accettazione di pratiche verso questi animali che verrebbero respinte in quanto ritenute una forma di tortura inaccettabile se applicate ad altre specie. Questo processo varia in diverse culture, cos\u00ec che per esempio i cani vengono mangiati in Asia ma sono considerati animali domestici in Occidente, mentre le vacche sono consumate in Occidente ma considerate sacre in buona parte dell'India.\nStoria.\nL'autrice Melanie Joy descrive ed introduce nei suoi libri il significato del termine Carnismo associandolo spesso allo specismo. \nAnalizzando la storia del vegetarianismo e l'opposizione ad essa dall'antica Grecia fino ai giorni nostri, lo studioso letterario Renan Larue trov\u00f2 alcuni punti in comune in ci\u00f2 che descriveva come argomenti dei carnisti. Secondo lui, i carnisti sostenevano che il vegetarianismo \u00e8 un'assurda idea indegna di attenzione, che l'umanit\u00e0 \u00e8 investita del dominio sugli animali dall'autorit\u00e0 divina e che l'astensione dalla violenza contro gli animali costituirebbe una minaccia per gli umani. Scopr\u00ec che le opinioni che gli animali da allevamento non soffrono, e che il massacro \u00e8 preferibile alla morte per malattia o predazione, acquistarono valuta nel diciannovesimo secolo, ma che il primo aveva precedenti negli scritti di Porfirio, un vegetariano che sosteneva la produzione umana di prodotti animali che non richiedono la macellazione di animali, come la lana .\nNegli anni '70 le opinioni tradizionali sulla posizione morale degli animali furono messe in discussione da difensori dei diritti degli animali, tra cui lo psicologo Richard Ryder, che nel 1971 introdusse la nozione di specismo. Questo \u00e8 definito come l'assegnazione di valore e diritti alle persone unicamente sulla base della loro appartenenza a una specie . Nel 2001 la psicologa e sostenitrice dei diritti degli animali Melanie Joy ha coniato il termine carnismo per una forma di specismo che sostiene le sottostanti usando gli animali come cibo, e in particolare uccidendoli per la carne. La Joy paragona il carnismo al patriarcato, sostenendo che entrambe sono ideologie normative dominanti che non vengono riconosciute a causa della loro ubiquit\u00e0:\nSandra Mahlke sostiene che il carnismo \u00e8 il \"nodo centrale dello specismo\", perch\u00e9 il consumo di carne motiva la giustificazione ideologica di altre forme di sfruttamento degli animali.\nIl concetto del Carnismo in correlazione al movimento per la sostenibilit\u00e0 ambientale secondo Melanie Joy ha generato un secondo termime, l'ecocarnismo. tale teoria viene supportata in seguono all'applicazione delle tre N al mangiare la carne (Normale, Naturale, Necessario). \nCritiche.\nUn articolo pubblicato nella rivista Drovers Cattle Network sull'industria della carne bovina ha criticato l'uso del termine, affermando che implicava che mangiare cibi animali fosse una \"malattia psicologica\"."}
{"id": "6694130", "revid": "47767", "url": "https://it.wikipedia.org/wiki?curid=6694130", "title": "William John Dawson", "text": ""}
{"id": "6694132", "revid": "124488157", "url": "https://it.wikipedia.org/wiki?curid=6694132", "title": "Scandalo Forteto", "text": "Lo Scandalo Forteto \u00e8 relativo a casi di molestie sessuali e pedofilia accaduti all'interno del Forteto, una comunit\u00e0 fondata da Rodolfo Fiesoli e Luigi Goffredi nel 1977. Secondo quanto emerso dalle vicende giudiziarie e da tre commissioni di inchiesta regionale e nazionale, all'interno della struttura si commisero abusi psicologici e sessuali nei confronti di minori e disabili che erano stati dati in affidamento dal Tribunale dei minori alla comunit\u00e0. La comunit\u00e0 \u00e8 operante nel comune di Vicchio, nella citt\u00e0 metropolitana di Firenze, e nel 2018 la cooperativa che ne gestiva le attivit\u00e0 produttive \u00e8 stata commissariata dal governo italiano.\nStoria.\nLa comunit\u00e0.\nNel 1977 Rodolfo Fiesoli e Luigi Goffredi fondarono una comunit\u00e0 composta da 33 membri presso Farneto e, poco dopo, il 4 ottobre si spostano a Barberino di Mugello prendendo il definitivo nome di Forteto; successivamente la sede si trasfer\u00ec definitivamente a Vicchio, dopo l'acquisizione di una fattoria di 500 ettari, divenendo una cooperativa agricola. Concetto cardine della comunit\u00e0 \u00e8 \u00abla famiglia funzionale\u00bb. I minori accolti nella comunit\u00e0 erano \u00absolo nominalmente affidati dal tribunale dei minori a una coppia che \u00e8 tale solo sulla carta\u00bb; nel caso in cui arrivino fratelli, \u00abvengono subito divisi e i loro rapporti disapprovati\u00bb. Si usava la tecnica della messinscena: \u00abQuando venivano gli assistenti sociali bisognava fare finta che tutto fosse perfetto, si andava negli appartamenti dove c'erano le foto di noi insieme con la coppia affidataria, tutti felici\u00bb, racconta uno dei testimoni.\nPrimi processi.\nA seguito di una denuncia, il 29 novembre 1978 Fiesoli e Goffredi vennero arrestati perch\u00e9 accusati di abusi sessuali e atti osceni; finite le esigenze cautelari, vennero poi scarcerati il 1\u00ba giugno 1979. Dopo sei mesi dall'arresto, e con il processo in corso, Giampaolo Meucci, presidente del tribunale dei minori, continu\u00f2 ad affidare minori alla comunit\u00e0 in quanto non credeva alle accuse, convinto invece fosse un complotto ordito per motivi politici; Goffredi, l'ideologo del gruppo, riuscir\u00e0 persino ad avere due bimbi in adozione dopo la propria condanna. Dopo la scarcerazione Fiesoli torn\u00f2 nella comunit\u00e0 e nello stesso giorno Meucci affid\u00f2 alla comunit\u00e0 un bambino down; un altro magistrato, Piero Tony, ricorda che \u00ab\"Nel 1984 Meucci mi disse che niente poteva impedirgli di pensare al Forteto come a una comunit\u00e0 accogliente e idonea\"\u00bb.\nNel frattempo si arriva al processo con una dozzina di capi d'imputazione che vanno dagli atti di libidine violenta, ai maltrattamenti, alla violenza privata, alla corruzione di minorenne, all'usurpazione di titolo (Fiesoli e Goffredi all'inizio millantarono di essere medici o psicologi), agli atti osceni in luogo pubblico. Nel primo grado di giudizio venne emessa il 6 ottobre 1981 una sentenza di condanna per Fiesoli a tre anni di reclusione, per Goffredi a un anno e nove mesi; a una parte civile verr\u00e0 riconosciuto un risarcimento di 2 milioni di lire. Il 19 maggio 1982 la sentenza di appello assolse gli imputati per insufficienza di prove per gran parte dei capi d'imputazione, mentre dichiar\u00f2 che il fatto non sussisteva per l'accusa di sottrazione di un minore. In appello venne ribaltata la sentenza ma poi la Corte di Cassazione, il 15 febbraio 1984, annull\u00f2 \u00ab\"per difetto di motivazione\"\u00bb l'assoluzione della corte di Appello. La nuova sentenza di secondo grado verr\u00e0 emessa a gennaio 1985, condannando a due anni di reclusione Fiesoli per atti di libidine violenta, corruzione di minorenne e maltrattamenti e a dieci mesi Goffredi per le accuse di sottrazione consensuale di minorenne e corruzione di minorenne mentre l'usurpazione di titolo venne amnistiata. La sentenza verr\u00e0 confermata l'8 maggio 1985 dalla Cassazione. Fiesoli fu invece assolto dall'accusa di atti osceni in luogo pubblico per le sue esibizioni di genitali, ma non perch\u00e9 non li avesse commessi, conferm\u00f2 la Cassazione, ma perch\u00e9 era avvenuto in un luogo privato, il Forteto appunto.\nNonostante la sentenza definitiva di condanna, il tribunale dei minorenni, allora ancora guidato da Meucci, affid\u00f2 un bambino con la sindrome di Down alla comunit\u00e0; lo stesso giudice istruttore scrisse che \u00ab\"Poich\u00e9 gli imputati adducono a loro difesa l'affidamento di minori o di psicolabili da parte del Tribunale per i minori e di vari Consorzi sociosanitari, questo giudice istruttore non pu\u00f2 non rilevare, cos\u00ec come del resto hanno fatto i periti psichiatrici, la leggerezza con cui sono stati effettuati tali affidamenti, senza adeguata informativa e successivi controlli\"\u00bb. Nonostante le condanne, continu\u00f2 l'affidamento di bambini da parte del Tribunale dei minori di Firenze e, in trenta anni, saranno almeno 86 i minori affidati all'associazione.\nLa condanna della corte europea.\nA seguito di una denuncia di una madre cui era stato impedito di vedere i due figli in affidamento al Forteto, il 13 luglio 2000 la Corte europea dei diritti dell'uomo condann\u00f2 lo Stato italiano a pagare un risarcimento. Nel 1998, la Corte aveva ricevuto la richiesta di due ricorsi (39221/98 e 41963/98 - riuniti) contro l'Italia, e in particolare contro l'operato del Tribunale dei minori di Firenze. La prima ricorrente era una cittadina belga e italiana, la seconda una cittadina italiana residente a Bruxelles e madre della prima ricorrente. Il Tribunale per i minorenni di Firenze aveva imposto l'interruzione di ogni relazione della madre con i figli che vennero collocati presso Il Forteto. La Corte giudic\u00f2 come una violazione dei diritti della madre l'aver ostacolato il mantenimento dei rapporti tra i bambini inseriti nel Forteto, la madre e la nonna. Il 13 luglio del 2000, la Corte condann\u00f2 quindi l'Italia a una multa di 200 milioni di lire per danni morali in quanto nella comunit\u00e0 i minori avrebbero dovuto ritrovare serenit\u00e0 ed essere reinseriti in famiglia mentre invece la madre non riusciva pi\u00f9 a vederli e in tre anni aveva potuto ottenere solo due brevi incontri. Nell'istanza presentata alla Corte la donna ipotizz\u00f2 il plagio verso i suoi figli oltre a denunciare pratiche violente e maltrattamenti fisici e psicologici che sarebbero avvenuti all'interno della comunit\u00e0. La Corte sanzion\u00f2 il comportamento delle autorit\u00e0 italiane, stabilendo che non si pu\u00f2 impedire sine die a una madre di vedere i propri figli. Nonostante questo non cambi\u00f2 molto e negli anni la donna present\u00f2 pi\u00f9 volte denunce, l'ultima nel 2011 dal Belgio, dove si era trasferita. Nonostante l'ulteriore pronunciamento di condanna e nonostante l'esplicito richiamo all'obbligo delle autorit\u00e0 a eseguire le sentenze, gli incontri con i figli continuarono a essere ostacolati. Anche il figlio maggiore, nel frattempo diventato maggiorenne e uscito dalla comunit\u00e0, querel\u00f2 Fiesoli a gennaio 2011 e da qui part\u00ec un'indagine e Fiesoli venne arrestato il 20 dicembre 2011.\nSecondo processo.\nOltre a Fiesoli l'accusa riguard\u00f2 anche Goffredi insieme ad altri 22 membri della comunit\u00e0, indagati a vario titolo per maltrattamenti. A seguito di questo, gli affidamenti di minori al Forteto si interromperanno nel 2012. La denuncia venne presentata anche da altri ragazzi che vivevano nella comunit\u00e0. Il primo a denunciarlo \u00e8 il figlio della donna protagonista della sentenza della Corte europea. Il giovane parl\u00f2 di un clima di terrore, di abusi e di plagio. Raccont\u00f2 anche di essere stato costretto a scrivere un libro contro la madre e a recidere i rapporti con la donna. Del suo caso si era occupata anche la televisione belga, ma la comunit\u00e0 aveva sempre respinto le accuse.\nNel febbraio 2014 Edoardo Martinelli, ex allievo di don Milani, sindacalista e soprattutto tra i fondatori del Forteto, depose al processo. Martinelli fugg\u00ec dal Forteto gi\u00e0 nel 1978, ai tempi della prima inchiesta. In un momento di crisi familiare era andato a vivere nella comunit\u00e0. Dopo pochi giorni, nottetempo, Fiesoli penetr\u00f2 nella sua camera facendogli proposte sessuali che vennero rifiutate da Martinelli e che lo spinsero ad andarsene dalla comunit\u00e0. Martinelli raccont\u00f2 anche che: La sentenza di primo grado venne emessa il 17 giugno 2015 con la condanna di Fiesoli a 17 anni e sei mesi di reclusione, Goffredi a otto anni, Daniela Tardani a 7 anni e altre condanne meno pesanti per altri 14 coimputati con pene minori. Vennero riconosciuti anche cospicui risarcimenti, cui era tenuto in solido anche la stessa cooperativa. Con la nuova inchiesta emerse il profilo di una \u201csetta\u201d governata da \u201cregole maltrattanti, crudeli e incomprensibili\u201d. Nella sentenza si parla di \u201cun'esperienza drammatica, per molti aspetti criminale\u201d, di \u201cun martellante e sistematico lavaggio del cervello\u201d. Per venti anni al Forteto non sono nati bambini perch\u00e9 i rapporti fra uomo e donna erano ritenuti impuri, mentre venivano promossi quelli omosessuali. Il Forteto \u2013 hanno scritto i giudici \u2013 era il \u201cterritorio di caccia di Rodolfo Fiesoli\u201d, che ha avuto rapporti sessuali con quasi tutti gli uomini della comunit\u00e0 e con molti adolescenti, sostenendo che in tal modo gli \u201cliberava la materialit\u00e0\u201d. Con le tecniche messe in pratica nella comunit\u00e0, i minori erano costretti a rievocare pubblicamente gli abusi a cui erano stati sottoposti prima di essere affidati al Forteto e a volte a inventarseli insieme ad accuse ai propri genitori che venivano sistematicamente denigrati diversamente dalle finalit\u00e0 dell'affido, un istituto temporaneo, il quale dovrebbe aiutare a ricomporre il rapporto familiare.\nLa Corte di Cassazione ha confermato 2 dicembre 2017 in buona parte la sentenza della corte di appello di Firenze che il 15 luglio 2016 aveva condannato a 15 anni e 10 mesi per abusi su minori e maltrattamenti Fiesoli ma l'ha annullata con rinvio limitatamente a uno degli episodi di violenza sessuale contestati all'imputato e a una donna della comunit\u00e0, per cui venne richiesto un processo di appello. Per alcuni degli altri nove imputati, condannati in appello per maltrattamenti a pene comprese fra 6 anni e 1 anno e 8 mesi, \u00e8 intervenuta la prescrizione, che fra l'altro ha annullato interamente la condanna a 6 anni dell'ideologo e braccio destro di Fiesoli, Luigi Goffredi ma vengono confermati i risarcimenti alle parti civili. Sabato 23 dicembre 2017 Fiesoli venne arrestato e condotto in carcere, ma poi rilasciato perch\u00e9 la condanna non era ancora definitiva. Il 6 novembre 2019 la Cassazione rigetta il ricorso di Fiesoli contro la condanna di appello bis, condannandolo definitivamente a 14 anni e 10 mesi di reclusione. Daniela Tardani, una delle madri affidatarie, \u00e8 condannata a 6 anni e 4 mesi.\nA febbraio 2017, la procura di Firenze, a seguito delle dichiarazioni di un testimone durante il processo contro Fiesoli e suoi collaboratori per maltrattamenti e violenze sessuali sui minori affidati dal tribunale alla comunit\u00e0, apr\u00ec poi un'inchiesta per subornazione di testimone; a seguito di minacce, rifer\u00ec il testimone, che arriv\u00f2 quando era undicenne al Forteto, diede falsa testimonianza circa il periodo che trascorse nella comunit\u00e0.\nTerzo processo.\nIn un altro processo, cosiddetto Forteto bis un ragazzo era stato collocato al Forteto dai servizi sociali all'et\u00e0 di 11 anni; ne fugg\u00ec quando ne aveva 15. Il 14 aprile 2014 raccont\u00f2 il periodo nella comunit\u00e0, segnati da costrizioni reiterate a compiere atti sessuali da parte di Fiesoli. La cooperativa Il Forteto si \u00e8 costituita parte civile contro Fiesoli.\nCommissioni di inchiesta.\nPrima commissione regionale.\nIl 1\u00ba giugno 2012 la regione Toscana crea una commissione d'inchiesta sul Forteto con presidente Stefano Mugnai del PDL e con vicepresidente Paolo Bambagioni del PD. La commissione di inchiesta riguarda \"L'attivit\u00e0 di affidamento dei minori a comunit\u00e0 e centri alla luce della vicenda Il Forteto, finalizzata a conoscere la congruit\u00e0 della stessa rispetto agli obiettivi perseguiti dalla legislazione regionale in materia di tutela dei minori\".\nStefano Mugnai, consigliere regionale di Forza Italia, presidente della commissione, alla fine del 2011, qualche giorno dopo l'arresto di Fiesoli, venne chiamato da Bambagioni nella stanza di Carraresi, rivelando che Monaci avesse fatto pressioni affinch\u00e9 l'inchiesta non \"venisse approfondita troppo\". La commissione ha ascoltato il presidente del Consiglio regionale in carica fino alle ultime elezioni, Alberto Monaci. A lui i commissari hanno chiesto se la Commissione istituita in Regione tra il 2012 e il 2013 aveva potuto lavorare in serenit\u00e0 o meno. Monaci risponde che, anche in assenza di pressioni, vi era una maggioranza all'interno dei gruppi consiliari che mirava a coprire lo scandalo.\nL'8 gennaio 2013 una commissione d'inchiesta istituita dalla Regione Toscana e presieduta da Stefano Mugnai approva una dura relazione sull'associazione definita come \u00abUna setta al cui interno gli abusi sessuali, psicologici e affettivi sui minori rappresentavano la consuetudine\u00bb e trasmette gli atti alla Procura di Firenze.\nIl 15 gennaio 2013 mentre si attendono gli sviluppi giudiziari, la commissione regionale d'inchiesta pubblica la sua relazione sul Forteto, approvata all'unanimit\u00e0. Il suo testo integrale \u00e8 nel sito della Regione Toscana. Nella relazione della commissione di inchiesta regionale si legge:\nSeconda commissione regionale.\nIl 23 giugno 2016 una seconda commissione regionale d'inchiesta, istituita nel 2015 per indagare sulle responsabilit\u00e0 istituzionali e presieduta da Paolo Bambagioni, dopo un anno di lavoro approva una nuova relazione, anche questa poi trasmessa alla Procura di Firenze, che si concentra sulle responsabilit\u00e0 politiche e istituzionali della vicenda condannando l'usanza di organizzare cene elettorali e iniziative culturali al Forteto creando cos\u00ec facendo un'aura di rispettabilit\u00e0 e riconoscendo autorevolezza all'associazione nonostante le condanne definitive e le continue denunce di maltrattamenti, oltre alla condanna della corte di Strasburgo del 2000; ci si chiede inoltre nella relazione anche come sia stato possibile, nonostante le condanne definitive gi\u00e0 subite dai due fondatori nel 1985, sempre per abusi e maltrattamenti, continuare a ottenere minori in affidamento e finanziamenti dalla Regione.\nLa nuova commissione regionale d'inchiesta si proponeva invece di verificare come tutto ci\u00f2 sia potuto accadere dal momento che il Forteto:\nLa commissione d'inchiesta bis del Consiglio regionale della Toscana sul Forteto ha approvato all'unanimit\u00e0 la relazione finale con \"un invito al Parlamento e al Governo a rivalutare l'ipotesi di commissariare la cooperativa agricola\" \"e \"di riconsiderare la possibilit\u00e0 di istituire una commissione di inchiesta parlamentare su quanto avvenuto nella comunit\u00e0\". La relazione invita anche il \"ministero della Giustizia a inviare ispettori al tribunale dei Minori fiorentino\" e \"la Regione Toscana a togliere il patrocinio alla Fondazione omonima\", oltre a chiedere alla grande distribuzione di \"valutare l'opportunit\u00e0 di commercializzare prodotti a marchio Forteto\"\". Inoltre, la commissione ha individuato alcuni responsabili fra i dipendenti pubblici e ha inviato agli enti preposti una richiesta di valutare provvedimenti disciplinari che potranno anche portare al licenziamento degli stessi. Nelle conclusioni della relazione si parla delle responsabilit\u00e0 del tribunale per i minorenni e di una generale superficialit\u00e0 della politica e del mondo dell'economia, del lavoro e dell'informazione su un caso molto grave.\nTra operatori della sanit\u00e0, operatori sociali e tribunale dei minori c'\u00e8 un rimpallo di responsabilit\u00e0 che fa scrivere nero su bianco ai commissari: \u00abPar di capire da quanto acquisito durante le audizioni, supponeva che qualcun altro avesse controllato\u00bb. Non sfugge che - scrive ancora la commissione -, mentre il Tribunale per i Minorenni ci ha riferito di individuare le famiglie ove collocare i minori fidandosi in tutto e per tutto delle valutazioni stilate dai servizi sociali, questi ultimi ribaltano completamente gli equilibri e le responsabilit\u00e0. Cos\u00ec gli allarmi non scattavano, fino ai 23 avvisi di garanzia per maltrattamenti e altri reati. Tra cui l'abuso sessuale del 2011.\nAugusta Gaiarin, ex maestra di Dicomano, ha raccontato di essersi resa conto di un rapporto difficile fra alcuni bambini e i loro genitori affidatari. \u00abSi sentivano controllati, spiati\u00bb. Prov\u00f2 a parlarne con il sindaco, chiese un colloquio, ma \u00abnella stanza trovai Fiesoli\u00bb. Ne nacque un dissidio, si vide ritirare tutti gli alunni dalla scuola.\nCommissione d'inchiesta parlamentare.\nNell'estate 2015, una mozione della deputata Deborah Bergamini chiese un'inchiesta parlamentare e il commissariamento dell'azienda per il presunto intreccio con la comunit\u00e0. Il PD, partito di maggioranza che sosteneva l'allora governo Renzi, interviene e riesce a bloccare la mozione. Il disegno di legge presentato il 9 ottobre 2015 propose l'istituzione di una commissione di inchiesta voluta dalla senatrice del Movimento 5 Stelle Laura Bottici, la quale avrebbe dovuto essere dotata di specifici poteri ispettivi e \u201c\"accertare i fatti e le ragioni per cui le pubbliche amministrazioni e le autorit\u00e0 giudiziarie interessate, comprese quelle investite di poteri di vigilanza, abbiano proseguito ad accreditare come interlocutore istituzionale la comunit\u00e0 Il Forteto, anche a seguito di provvedimenti giudiziari riguardanti abusi sessuali e maltrattamenti riferiti a condotte all'interno della comunit\u00e0\"\u201d.\nNell'audizione del 22 giugno 2020, il pubblico ministero della Procura di Firenze Ornella Galeotti ha dichiarato:\nIl comitato \"Vittime del Forteto\".\nIl 27 dicembre 2011 si costituisce il comitato Vittime del Forteto, con presidente Sergio Pietracito, una delle vittime degli abusi.\n\u00abEro stata abusata dal mio genitore naturale - racconta Marika - sono arrivata l\u00ec a 8 anni, nel 1983, dopo qualche anno il mio padre affidatario comincia a dirmi che per superare il trauma serviva che io lo rivivessi. Si abbass\u00f2 i pantaloni e mi costrinse a fare sesso orale. \"Hai visto, mi disse, non \u00e8 nulla di che..\"\u00bb.\nCasi analoghi.\nCasi analoghi a quelli di Forteto si sono presentati a Bibbiano. In quest'ultimo caso a partire dall'inchiesta \"Angeli e Demoni\", nel rito abbreviato si \u00e8 giunti alla condanna dello psicoterapeuta Claudio Foti."}
{"id": "6694137", "revid": "104458", "url": "https://it.wikipedia.org/wiki?curid=6694137", "title": "Campionato mondiale di sci di velocit\u00e0", "text": ""}
{"id": "6694140", "revid": "1573940", "url": "https://it.wikipedia.org/wiki?curid=6694140", "title": "Peltops montanus", "text": "Il peltope di montagna (Peltops montanus ) \u00e8 un uccello passeriforme della famiglia Artamidae.\nEtimologia.\nIl nome scientifico della specie, \"montanus\", \u00e8 un chiaro riferimento alle abitudini di vita di questi uccelli: il nome comune altro non \u00e8 che una traduzione di quello scientifico.\nDescrizione.\nDimensioni.\nMisura 20\u00a0cm di lunghezza, per 27-36 g di peso.\nAspetto.\nSi tratta di uccelli dall'aspetto massiccio, muniti di grossa testa squadrata, ali appuntite, lunga coda con punta lievemente forcuta e becco forte munito inoltre di vibrisse alla base e dalla mandibola superiore dalla punta ricurva verso il basso.\nIl piumaggio si presenta di colore nero-bluastro sulla maggior parte del corpo: fanno eccezione le guance, che sono di colore bianco, cos\u00ec come bianche sono due bande trasversali che percorrono la nuca e il dorso da spalla a spalla oltre all'area sotto l'attaccatura dell'ala, mentre il codione ed il sottocoda sono di colore rosso scuro. I due sessi sono simili, con le femmine pi\u00f9 massicce e dal piumaggio meno brillante, con aree bianche e rosso ventrale meno estesi e senza riflessi metallizzati bluastri, presenti nei maschi specialmente su testa e petto.\nIn ambedue i sessi il becco e le zampe sono di colore nerastro, mentre gli occhi sono di colore bruno-rossiccio.\nBiologia.\nSi tratta di uccelli dalle abitudini diurne e moderatamente gregarie, i quali passano la maggior parte della giornata da soli, in coppie o in gruppetti familiari di 3-4 individui appollaiati su di un ramo osservando i dintorni, allontanandosi silenziosamente in caso di pericolo o lanciandosi in picchiata su eventuali prede, in maniera paragonabile a quella dei pigliamosche.\nAlimentazione.\nSi tratta di uccelli dalla dieta insettivora, che si nutrono in massima parte di grossi insetti (coleotteri, emitteri e lepidotteri) catturati planando su di essi dall'alto.\nRiproduzione.\nLa riproduzione di questi uccelli non \u00e8 stata ancora studiata in maniera approfondita: in base ai dati finora raccolti, si desume che essa abbia luogo durante la fine della stagione secca e l'inizio della stagione delle piogge: il nido \u00e8 piccolo e a forma di coppa, e probabilmente (come accade negli artamidi in generale) tutto il gruppo coopera all'allevamento della prole.\nDistribuzione e habitat.\nIl peltope di montagna \u00e8 endemico della Nuova Guinea, della quale abita le zone montuose centrali (Cordigliera Centrale dai monti Weyland alla penisola di Huon), settentrionali (montagne Foja, monti Adelbert) e nord-occidentali (monti Tamrau e monti Arfak sulla penisola di Doberai)\nL\"'habitat\" di questi uccelli \u00e8 rappresentato dalla canopia della foresta pluviale montana e della foresta nebulosa, specialmente laddove quest'ultima lascia il posto a spazi aperti, come radure, spiazzi in corrispondenza di grossi alberi caduti, fiumi o strade."}
{"id": "6694141", "revid": "938", "url": "https://it.wikipedia.org/wiki?curid=6694141", "title": "Marco Lorenzi (atleta)", "text": "Biografia.\nHa iniziato a praticare l'atletica leggera quando frequentava la terza media per essere indirizzato verso la velocit\u00e0 prolungata quando militava nella categoria cadetti. Nel 2010 ha fatto registrare la migliore prestazione italiana allievi nei 400 metri piani con il tempo di 47\"05 durante i Trials europei per i primi Giochi olimpici giovanili, abbassando di 31 centesimi la precedente prestazione di Donato Sabia del 1980.\nNel 2011 \u00e8 stato campione europeo juniores della staffetta 4\u00d7400 metri, mentre nel 2013 ha conquistato la medaglia di bronzo nella medesima specialit\u00e0 ai campionati europei under 23 di Tampere.\nA livello nazionale ha al suo attivo cinque medaglie d'oro nella staffetta 4\u00d7400 metri, una nei 400 metri piani e due nella staffetta 4\u00d71 giro al coperto."}
{"id": "6694147", "revid": "2056951", "url": "https://it.wikipedia.org/wiki?curid=6694147", "title": "Bilstein", "text": "Bilstein, nota anche come ThyssenKrupp Bilstein, \u00e8 azienda tedesca fondata nel 1873 con sede a Ennepetal che produce sospensioni e ammortizzatori per veicoli, con un fatturato di circa 700 milioni di euro. L'azienda ha circa 4000 dipendenti che lavorano in vari siti di produzione quali in Germania (Mandern ed Ennepetal), Romania (Sibiu), Stati Uniti (Hamilton e Poway) e Cina ( Shanghai ).\nLe sospensioni della Bilstein sono utilizzate da vetture da competizione e da Formula 1 che hanno vinto campionati del mondo. Negli anni 80 la Bilstein era fornitrice delle maggiori vetture che hanno vinto i rally."}
{"id": "6694167", "revid": "799790", "url": "https://it.wikipedia.org/wiki?curid=6694167", "title": "Hiroyuki Okiura", "text": "Carriera.\nOkiura lasci\u00f2 la scuola superiore all'et\u00e0 di sedici anni per entrare nel mondo dell'animazione, iniziando a lavorare per lo studio Anime R, dove gli insegn\u00f2 Moriyasu Taniguchi. Si distinse per la sua grande capacit\u00e0 di animare in modo dettagliato e fluido, dimostrando enorme abilit\u00e0 nella scena dell'attacco dei chopper in \"\" e nella sequenza d'apertura di \"Cowboy Bebop - Il film\", in cui riusc\u00ec a conferire ai personaggi movimenti estremamente realistici (cosa che si sarebbe ritrovata in molte altre produzioni della Production I.G., per la quale tuttora lavora). Debutt\u00f2 come regista nel 1999, realizzando \"Jin-Roh - Uomini e lupi\", scritto appositamente per lui dal mentore Mamoru Oshii e che vinse il Minami Toshiko Award all'undicesima edizione dello Yubari International Fantastic Film Festival nel febbraio 2000. A distanza di dodici anni da quest'opera, diresse il suo secondo lungometraggio, \"A Letter to Momo\", che venne presentato, dopo sette anni di produzione, al 2011 Toronto International Film Festival.\nVita privata.\nOkiura \u00e8 sposato con la doppiatrice Sumi Mutoh, che diede la voce a Kei Amemiya in \"Jin-Roh\"."}
{"id": "6694168", "revid": "486946", "url": "https://it.wikipedia.org/wiki?curid=6694168", "title": "Ferencz David", "text": ""}
{"id": "6694179", "revid": "22356", "url": "https://it.wikipedia.org/wiki?curid=6694179", "title": "Kurrartapu johnnguyeni", "text": "Kurrartapu johnnguyeni \"et al.\", 2013 \u00e8 un uccello passeriforme estinto della famiglia degli Artamidae.\nEtimologia.\nIl nome scientifico del genere, \"Kurrartapu\", deriva dal termine utilizzato per indicare la gazza australiana in lingua kalkutung: il nome della specie, \"johnnguyeni\", rappresenta invece una dedica dello scopritore a suo padre, per l'appunto John Nguyen.\nDescrizione.\nL'unico resto ascrivibile alla specie finora scoperto \u00e8 rappresentato da un tarsometatarso prossimale, dal quale si evince che questi uccelli dovevano avere grossomodo dimensioni e aspetto simili all'attuale uccello beccaio nero.\nDistribuzione e habitat.\nI resti di \"Kurrartapu\" sono stati scoperti a Riversleigh, nel Queensland nord-occidentale, area caratterizzata nel basso Miocene (quando vissero questi uccelli) da clima tropicale con ampie porzioni di foresta pluviale e numerose pozze d'acqua dolce."}
{"id": "6694183", "revid": "1391549", "url": "https://it.wikipedia.org/wiki?curid=6694183", "title": "Buckman (Nuovo Messico)", "text": "Buckman \u00e8 una citt\u00e0 fantasma della contea di Santa Fe nel Nuovo Messico, negli Stati Uniti, a circa 8,0 km a sud di San Ildefonso Pueblo, sulla sponda orientale del Rio Grande nel White Rock Canyon.\nStoria.\nIntorno al 1888, Henry F. (o Henry S, a seconda della fonte) Buckman, un boscaiolo dell'Oregon, costru\u00ec un ponte di assi di legno attraverso il Rio Grande nel punto in cui il ramo di Santa Fe, popolarmente conosciuto come Chili Line, della ferrovia a scartamento ridotto della D&amp;RG, si dirigeva verso sud-est di Santa Fe dal suo percorso lungo la riva del fiume. Buckman aveva stipulato un contratto per far saltare in aria una strada su un canyon laterale dell'altopiano di Pajarito, costruendo una segheria per raccogliere il legno di pini gialli. Una piccola comunit\u00e0 nacque alla fermata della ferrovia, sostenuta dalla raccolta del legname, e il 22 luglio 1888 fu istituito un ufficio postale con il signor Buckman come direttore postale. Nel 1903 le segherie del signor Buckman avevano spogliato tutto il pino per il quale era stato autorizzato (e presumibilmente molto di pi\u00f9) e se ne and\u00f2, con la chiusura dell'ufficio postale il 5 gennaio 1903 e il declino della comunit\u00e0. L'ufficio postale torn\u00f2 in funzione tra il 1913 e il 1925. \nLa fermata della ferrovia, il ponte, i recinti per il bestiame e la strada rimasero per diversi anni e continuarono a servire un certo numero di fattorie sull'altopiano, cos\u00ec come la Los Alamos Ranch School e il Bandelier National Monument. Dopo che un ponte stradale fu costruito nel 1924 a Otowi, circa 3 miglia a nord, il ponte di Buckman e la sua strada divennero inutilizzati. La ferrovia chiuse nel 1941 e i binari di essa furono rimossi durante l'anno successivo.\nOggi.\nAi giorni nostri non rimane nessuna traccia della comunit\u00e0 o del ponte.\nNel 2001 il sito \u00e8 stato scelto per il Buckman Direct Diversion Project, uno sviluppo di approvvigionamento idrico di propriet\u00e0 e al servizio della citt\u00e0 e della contea di Santa Fe. Il BDDP \u00e8 diventato operativo nel 2011."}
{"id": "6694187", "revid": "122315", "url": "https://it.wikipedia.org/wiki?curid=6694187", "title": "Kurrartapu", "text": ""}
{"id": "6694189", "revid": "767487", "url": "https://it.wikipedia.org/wiki?curid=6694189", "title": "Andrea Keszler", "text": "Biografia.\nHa rappresentato la nazionale ungherese ai Giochi olimpici di e .\nHa vinto la medaglia d'argento ai Campionati mondiali di short track di Rotterdam 2017 nel concorso della staffetta 3000 metri, con le compagne di nazionale Bernadett Heidum, S\u00e1ra B\u00e1cskai e Petra J\u00e1szap\u00e1ti."}
{"id": "6694191", "revid": "599013", "url": "https://it.wikipedia.org/wiki?curid=6694191", "title": "S\u00e1ra B\u00e1cskai", "text": "Biografia.\nAll'et\u00e0 di diciassette anni, ha vinto la medaglia d'argento ai Campionati mondiali di short track di Rotterdam 2017 nel concorso della staffetta 3000 metri, con le compagne di nazionale Bernadett Heidum, Andrea Keszler e Petra J\u00e1szap\u00e1ti.\nHa rappresentato l' ai Giochi olimpici invernali di , dove \u00e8 stata squalificata nei 1500 metri ed ha ottenuto il quarto posto nella staffetta 3000 metri."}
{"id": "6694192", "revid": "767487", "url": "https://it.wikipedia.org/wiki?curid=6694192", "title": "Oberhofen bei Kreuzlingen", "text": "Oberhofen bei Kreuzlingen \u00e8 una frazione del comune svizzero di Lengwil, nel Canton Turgovia (distretto di Kreuzlingen).\nStoria.\nGi\u00e0 comune autonomo (\"Ortsgemeinde\") che comprendeva anche le frazioni di Dettighofen e Lengwil, nel 1998 \u00e8 stato aggregato all'altro comune soppresso di Illighausen per formare il nuovo comune di Lengwil.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6694205", "revid": "287204", "url": "https://it.wikipedia.org/wiki?curid=6694205", "title": "Munsterlingen", "text": ""}
{"id": "6694206", "revid": "104458", "url": "https://it.wikipedia.org/wiki?curid=6694206", "title": "Muensterlingen", "text": ""}
{"id": "6694209", "revid": "287204", "url": "https://it.wikipedia.org/wiki?curid=6694209", "title": "Sara Luca Bacskai", "text": ""}
{"id": "6694210", "revid": "287204", "url": "https://it.wikipedia.org/wiki?curid=6694210", "title": "Sara Bacskai", "text": ""}
{"id": "6694212", "revid": "1851848", "url": "https://it.wikipedia.org/wiki?curid=6694212", "title": "Petra J\u00e1szap\u00e1ti", "text": "Biografia.\nE' sorella di P\u00e9ter J\u00e1szap\u00e1ti.\nSi \u00e8 messa in mostra ai Giochi olimpici giovanili di vincendo due medaglie d'argento nei 500 m e nella staffetta 3000 m mista.\nAll'et\u00e0 di diciotto anni, ha vinto la medaglia d'argento ai Campionati mondiali di short track di Rotterdam 2017 nel concorso della staffetta 3000 metri, con le compagne di nazionale Bernadett Heidum, Andrea Keszler e S\u00e1ra B\u00e1cskai.\nAll'Olimpiade di si \u00e8 classificato 13\u00aa nei 500 metri, 24\u00aa nei 1000 metri, 6\u00aa nei 1500 metri e 4\u00aa nella staffetta 3000 metri.\nHa rappresentato l' ai Giochi olimpici di , dove ha vinto la medaglia di bronzo nella staffetta 2000 m mista, assieme a Zs\u00f3fia K\u00f3nya, Shaoang Liu, Shaolin S\u00e1ndor Liu e John-Henry Krueger."}
{"id": "6694218", "revid": "287204", "url": "https://it.wikipedia.org/wiki?curid=6694218", "title": "Petra Jaszapati", "text": ""}
{"id": "6694219", "revid": "110157", "url": "https://it.wikipedia.org/wiki?curid=6694219", "title": "Episodi di Lastman", "text": "La prima stagione della serie televisiva Lastman, composta da 26 episodi, \u00e8 stata trasmessa in Francia, da France 4, dal 22 novembre al 13 dicembre 2016. In Italia la serie \u00e8 stata divisa in due stagioni da 13 episodi ciascuna ed \u00e8 stata resa disponibile interamente su TIMvision."}
{"id": "6694244", "revid": "767487", "url": "https://it.wikipedia.org/wiki?curid=6694244", "title": "Landschlacht", "text": "Landschlacht \u00e8 una frazione del comune svizzero di M\u00fcnsterlingen, nel Canton Turgovia (distretto di Kreuzlingen).\nGeografia fisica.\nLandschlacht si affaccia sul lago di Costanza.\nStoria.\nGi\u00e0 comune autonomo (\"Ortsgemeinde\") che comprendeva anche le frazioni di Hinterdorf, Seedorf e Vorderdorf, nel 1994 \u00e8 stato aggregato all'altro comune soppresso di Scherzingen per formare il nuovo comune di M\u00fcnsterlingen.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6694245", "revid": "1305772", "url": "https://it.wikipedia.org/wiki?curid=6694245", "title": "Auguste Metg\u00e9", "text": "Biografia.\nErede di una famiglia di falegnami attiva sin dal 1754, Augusto Metg\u00e9 frequent\u00f2 il corso di scultura presso l'Ecole des Beaux-Arts di Tolosa, tra il 1899 e il 1903, ove si distinse vincendo una borsa di studio che gli permise di continuare i suoi studi artistici. Terminati gli studi torn\u00f2 a Sor\u00e8ze per lavorare presso il laboratorio di falegnameria paterno, rilanciandolo con il nome di \u201cVert-Vert\u201d, specializzandosi ben presto nella produzione di mobili d\u2019arte da lui disegnati e firmati a fuoco.\nParallelamente, continuando a coltivare il suo interesse per la scultura ed il disegno, nel 1910 pot\u00e9 esporre a Parigi le sue sculture e dipinti presso il prestigioso Salon des artistes fran\u00e7ais organizzato dalla Soci\u00e9t\u00e9 des Artistes Fran\u00e7ais.\nPer la sua riconosciuta esperienza operer\u00e0, oltre che nella natia Sor\u00e9ze, a Tolosa, Montpellier, Marsiglia, Lilla ed a Parigi, ove lavorer\u00e0 in collaborazione con il designer Georg Jansen.\nFerito durante la Grande Guerra e segnato da quella esperienza, Metg\u00e9 si ritir\u00f2 gradualmente dalla attivit\u00e0 creativa, dedicandosi ad essa solo per opere particolari in ambito scultoreo , tra cui il monumento ai caduti di Sor\u00e8ze e Durfort ed il Cristo per l'abbazia benedettina di En Calcat (Tarn), ed insegnando il mestiere presso il liceo di Revel fino al 1929.\nFu nominato membro della giuria del concorso nazionale tri/quadriennale \u201cMeilleur Ouvrier de France\u201d che assegnava tale riconoscimento ad ognuno dei vari mestieri rappresentati, a lui stesso gi\u00e0 precedentemente conferito nella sua categoria. Nel secondo dopoguerra fu insignito del titolo di cavaliere dell\u2019Ordre du M\u00e9rite artisanal.\nIl lavoratorio di ebanisteria della famiglia Metg\u00e9 \u00e8 tutt\u2019oggi attivo, intitolato a nome degli eredi Prom.\nIl suo stile.\nMetg\u00e9, fedele all'idea del mobile d'arte, curava personalmente le opere create su suo disegno, di cui controllava la perfetta realizzazione, l\u2019ebanisteria e l'intaglio, mentre la moglie si occupava dell'esecuzione degli intarsi.\nNella sua visione il lavoro di ebanista era nobile come la scultura, rifiutando di stabilire una gerarchia tra le arti, per cui un oggetto di arredamento ben fatto era da considerarsi un'opera d'arte.\nI mobili del suo atelier erano, per volont\u00e0 di Metg\u00e9, di alta qualit\u00e0 costruttiva e di stile conforme alla tradizione, rifiutando egli i contenuti dell'arte moderna in una sorta di accanito accademismo, pur se numerosi suoi mobili esprimono riferimenti al gusto art nouveau."}
{"id": "6694249", "revid": "125476326", "url": "https://it.wikipedia.org/wiki?curid=6694249", "title": "Il mondo di Quest", "text": "Il mondo di Quest (\"World of Quest\") \u00e8 una serie animata statunitense-canadese del 2008, prodotta da Cookie Jar Entertainment e basata sul fumetto di Jason Kruse. La serie \u00e8 andata in onda negli Stati Uniti il 15 marzo 2008 su Kids' WB e in Canada il 10 agosto dello stesso anno su Teletoon. In Italia arriv\u00f2 a giugno 2009 su Jetix.\nTrama.\nQuesta serie presenta il principe Nestore, un principe che ha la missione di salvare i suoi genitori con il suo protettore Quest (un guerriero di 1900 anni) e il suo equipaggio. La serie \u00e8 una parodia del genere fantasy, sulla falsariga di serie come He-Man e i dominatori dell'universo."}
{"id": "6694253", "revid": "1488558", "url": "https://it.wikipedia.org/wiki?curid=6694253", "title": "Salvatore Scarp\u00edtta", "text": ""}
{"id": "6694255", "revid": "1652635", "url": "https://it.wikipedia.org/wiki?curid=6694255", "title": "Petra Kelly", "text": "Biografia.\nVisse e studi\u00f2 negli Stati Uniti d'America fino al suo ritorno in Germania Ovest nel 1970. Dopo aver lavorato per un paio di anni nella commissione europea, pass\u00f2 a un incarico amministrativo presso il comitato economico e sociale europeo, dove sostenne i diritti delle donne. Nel 1979 fu tra le fondatrici de I Verdi (Die Gr\u00fcnen) e nel 1983 fu eletta al Bundestag come membro rappresentante della Baviera. Nel 1982 ricevette il Right Livelihood Award \u00abper aver inventato e implementato una nuova visione che unisce preoccupazioni ecologiche e disarmo, giustizia sociale e diritti umani.\u00bb\nNel 1984, Petra Kelly scrisse il libro \"Fighting for Hope\", edito dalla South End Press. Nell'ottobre del 1992 i corpi decomposti di Petra Kelly e del compagno Gert Bastian vennero trovati nella loro abitazione a Bonn dalla polizia, che successivamente determin\u00f2 la data della morte attorno al primo ottobre 1992. Gli inquirenti stabilirono che fu Bastian ad uccidere la Kelly, per poi togliersi la vita.\nIl corpo di Kelly venne sepolto nel cimitero di W\u00fcrzburg."}
{"id": "6694262", "revid": "1005847", "url": "https://it.wikipedia.org/wiki?curid=6694262", "title": "Elezioni parlamentari a Cuba del 1918", "text": "Le elezioni parlamentari a Cuba del 1918 si tennero il 1\u00ba novembre per eleggere la met\u00e0 dei parlamentari della Camera dei Rappresentanti. Le elezioni furono vinte dal Partito Nazionale Conservatore, che ottenne 31 seggi su 61."}
{"id": "6694263", "revid": "729019", "url": "https://it.wikipedia.org/wiki?curid=6694263", "title": "Volo Turkish Airlines 278", "text": "Il volo Turkish Airlines 278, operato dal vettore aereo di bandiera della Turchia con un Boeing 737-4Y0, con registrazione TC-JES e battezzato \"Mersin\", era un volo di linea da Ankara a Van Ferit (Est della Turchia) che si schiant\u00f2 il 29 dicembre 1994 durante la fase finale di avvicinamento alla pista innevata dell'aeroporto. Cinque dei sette membri dell'equipaggio e 52 dei 69 passeggeri morirono mentre due membri dell'equipaggio e 19 passeggeri sopravvissero ma con ferite gravi.\nAeromobile.\nL'aeromobile, un Boeing 737-4Y0 equipaggiato con due motori CFMI CFM56-3C1, fu costruito dalla Boeing con numero di serie 26074/2376 e fece il suo primo volo il 25 settembre 1992.\nL'incidente.\nAlle 15:30 (ore locali), il volo TK278 si schiant\u00f2 contro una collina vicino ad Edremit, un distretto della provincia di Van, ad una quota di a circa 4\u00a0km dall'aeroporto durante una avvicinamento VOR-DME alla pista 03 in condizioni meteo avverse (tempesta di neve) nonostante dalla torre di controllo gli fu suggerito di non tentare l'atterraggio. La visibilit\u00e0 era di circa 300 metri.\nFu il primo incidente a veder coinvolto un Boeing 737-400 al tempo; segu\u00ec l'incidente del volo Adam Air 574 che si schiant\u00f2 il primo gennaio 2007 causando 102 vittime.\nEquipaggio e passeggeri.\nL'aeromobile aveva a bordo 7 membri dell'equipaggio e 69 passeggeri inclusi due neonati."}
{"id": "6694281", "revid": "6923", "url": "https://it.wikipedia.org/wiki?curid=6694281", "title": "Washington Lindsey", "text": ""}
{"id": "6694287", "revid": "74801", "url": "https://it.wikipedia.org/wiki?curid=6694287", "title": "Armstrongs Mills", "text": "Armstrongs Mills \u00e8 una comunit\u00e0 non incorporata degli Stati Uniti d'America della contea di Belmont nello Stato dell'Ohio.\nStoria.\nArmstrongs Mills originariamente si chiamava Captina Creek e sotto quest'ultimo nome fu pianificata nel 1816. Un ufficio postale chiamato Armstrongs Mills fu creato nel 1840 e rimase operativo fino al 1986. La comunit\u00e0 deve il suo nome a un mulino per cereali costruito da Thomas Armstrong nel 1828."}
{"id": "6694289", "revid": "1005847", "url": "https://it.wikipedia.org/wiki?curid=6694289", "title": "Elezioni generali a Cuba del 1916", "text": "Le elezioni generali a Cuba del 1916 si tennero il 1\u00ba novembre. Le elezioni presidenziali furono vinte da Mario Garc\u00eda Menocal, candidato del Partito Nazionale Conservatore, che ottenne la maggioranza dei seggi sia al Senato (8 su 12), sia alla Camera dei Rappresentanti (27 su 60)."}
{"id": "6694290", "revid": "767487", "url": "https://it.wikipedia.org/wiki?curid=6694290", "title": "Stradivari (film)", "text": "Stradivari \u00e8 un film del 1988 diretto da Giacomo Battiato.\nTrama.\nSeconda met\u00e0 del Seicento, a Cremona, nasce Antonio Stradivari. Ancora ragazzo viene messo a bottega dal liutaio Nicola Amati, Il ragazzo riveler\u00e0 subito un'innata capacit\u00e0 nell'arte di fabbricare strumenti ad arco che lo rende ben presto il costruttore di strumenti pi\u00f9 rinomato in tutta Europa. Conosciuta una vedova pi\u00f9 anziana di lui, Stradivari se ne innamora e la sposa nonostante l'opposizione delle famiglie. Conquistata una certa tranquillit\u00e0 domestica il lavoro di Stradivari prospera bench\u00e9 numerose guerre mettano in subbuglio il paese e procurino invasioni di ogni sorta.\nDistribuzione.\nIl film \u00e8 uscito in Italia il 28 settembre 1988."}
{"id": "6694292", "revid": "1347902", "url": "https://it.wikipedia.org/wiki?curid=6694292", "title": "Volo Aeroflot 3519", "text": "Il volo Aeroflot 3519 era un volo di linea operato con un Tupolev Tu-154B-2 dall'aeroporto di Krasnojarsk-Emel'janovo all'aeroporto di Irkutsk il 23 dicembre 1984. Pochi istanti dopo il decollo il motore numero 3 prese fuoco, l'aeromobile si schiant\u00f2 durante il tentativo di eseguire un atterraggio d'emergenza. Le vittime furono 110, un solo superstite. L'aeromobile venne distrutto nell'incidente.\nL'incidente \u00e8 classificato come il nono peggiore incidente aereo nella storia della Russia ed \u00e8 uno dei pi\u00f9 gravi che vede coinvolto un Tupolev 154.\nDettagli dell'incidente.\nIl 23 dicembre 1984, alle 2:08 ore locali, il volo decoll\u00f2 dall'aeroporto di Krasnojarsk diretto verso l'aeroporto di Irkutsk, distante circa 880 km. Le condizioni meteo erano buone. Dopo il decollo l'aeromobile vir\u00f2 e sal\u00ec ad una quota di 4900 piedi (1500 m). Venne autorizzato ad una quota di 18700 piedi (5700 m). Due minuti dopo il decollo, ad una velocit\u00e0 di 480 km/h ad un'altezza di 6690 piedi (2040 m), il motore numero 3 sub\u00ec un'avaria e prese fuoco a causa di un problema di produzione del compressore. L'ingegnere di volo per errore spense il motore numero 2 accorgendosi solo 10 secondi dopo dell'errore commesso cercando di riaccenderlo. L'equipaggio inizi\u00f2 a virare per prepararsi per un atterraggio d'emergenza nel mentre il motore numero 3 venne spento ma prese fuoco. All'improvviso il motore 2 si riaccese ed entr\u00f2 in pieno regime (potenza massima) senza che l'equipaggio potesse far nulla per riportarlo ad una condizione normale. L'equipaggio fu in grado di spegnere il motore 2 ma la valvola del carburante rimase aperta. L'incendio creatosi sul motore 3 si espanse e raggiunse l'APU per poi raggiungere il motore 2. L'incendio caus\u00f2 danni seri ai sistemi elettrici causando un'avaria al sistema idraulico.\nQuando il velivolo pass\u00f2 sull'outer marker della pista dell'aeroporto di Krasnojarsk aveva una velocit\u00e0 di 420 km/h ed un'altezza di 574 piedi (175 m) con un rateo di discesa di 33 ft/s (10 m/s). A causa del fuoco l'aereo rimase con un solo motore, si inclin\u00f2 a destra e si schiant\u00f2 sulla pista alle 02:15 (locali) con un angolo di bank pari a 50\u00b0. Il tempo che trascorse tra l'accensione del fuoco e l'impatto fu di 4 minuti e 30 secondi. L'unico sopravvissuto fu un ragazzo di 27 anni che rimase severamente ferito. Le restanti 103 persone a bordo vennero uccise. L'aeromobile fu distrutto nell'impatto.\nDati tecnici e statistiche.\nLa rotta venne inaugurata nel 1979.\nLa visibilit\u00e0 al momento del decollo era buona (pi\u00f9 di 3,5 km) con nubi sparse ed una temperatura di -18 \u00b0C. Le condizioni meteo non ebbero effetto sull'incidente.\nDelle 104 persone a bordo, cinque erano bambini. Vi erano sette membri dell'equipaggio. Non ci furono vittime esterne all'aeromobile."}
{"id": "6694293", "revid": "1856513", "url": "https://it.wikipedia.org/wiki?curid=6694293", "title": "Buta Airways", "text": "Buta Airways \u00e8 una compagnia aerea a basso costo (in\u00a0inglese,\u00a0low-cost airline) dell'Azerbaigian, un reparto strutturale all'interno del \"Azerbaijan Airlines\" (societ\u00e0 a ristretta partecipazione azionaria), con sede all'aeroporto di Baku, Heydar Aliyev.\nStoria.\nA dicembre di 2016, in una riunione del consiglio di amministrazione dell'Azerbaijan Airlines (AZAL), \u00e8 stato deciso di istituire un proprio vettore aereo a basso budget in Azerbaigian.\nIl 2 giugno 2017, al pubblico \u00e8 stato presentato il logo e la livrea della compagnia aerea azera. Il logo di Buta Airways unisce i simboli del mitologico uccello sacro Simurg, rappresentato nella forma dell'ornamento azerbaigiano di buta (chiamato anche \"paisley)\". Nella sezione a poppa ed anteriore dell'aereo, vengono disegnati dei motivi di \"buta\" in blu che rappresentano i legami della compagnia aerea con le \"Azerbaijan Airlines\" e anche in un rosso brillante che si riferisce alla bandiera dell'Azerbaigian. Questa livrea sar\u00e0 presentata sulla flotta della compagnia aerea nei moderni aerei Embraer.\nA seguito dell'intervento finanziario della Gadaleta Investments &amp; Partners LLC nel capitale del vettore azero, il rinnovato consiglio di amministrazione della Buta Airways ha proposto la ridenominazione della compagnia aerea in \"Fly Gadaleta!\". Il logo preserva il mitologico uccello sacro ma aggiunge il fringuello delle Murge simbolo della Gadaleta Investments &amp; Partners LLC.\nBiglietti e servizi a bordo.\nIl costo dei biglietti per Buta Airways parte da 29 euro per il volo di sola andata. Tuttavia, la tariffa pi\u00f9 economica \"Budget\" non include il bagaglio a mano. Per quanto riguarda il cibo durante il volo, nella pratica mondiale, le compagnie a basso costo offrono ai passeggeri l'opportunit\u00e0 di mangiare con un pagamento extra, tuttavia, a bordo degli aerei di Buta Airways i panini e l'acqua vengono distribuiti gratuitamente."}
{"id": "6694294", "revid": "1226", "url": "https://it.wikipedia.org/wiki?curid=6694294", "title": "Paul J. McAuley", "text": "Biografia.\nNato nel 1955 a Stroud, nel Gloucestershire, vive e lavora in Scozia.\nRicercatore in biologia specializzato in botanica, ha pubblicato, a partire dal suo esordio nel 1988, svariati romanzi e racconti combinando elementi della space opera e della fantascienza hard con incursioni nell'ucronia e nello steampunk.\nI suoi romanzi hanno ricevuto numerosi riconoscimenti tra i quali il Premio Philip K. Dick per \"La torre aliena\", il Premio Arthur C. Clarke e il John Wood Campbell Memorial per \"Fairyland\" e il Premio Sidewise per la storia alternativa per \"Pasquale's Angel\"."}
{"id": "6694295", "revid": "1005847", "url": "https://it.wikipedia.org/wiki?curid=6694295", "title": "Elezioni parlamentari a Cuba del 1914", "text": "Le elezioni parlamentari a Cuba del 1914 si tennero il 1\u00ba novembre per eleggere la met\u00e0 dei parlamentari della Camera dei Rappresentanti. Le elezioni furono vinte dal Partito Nazionale Conservatore, che ottenne 22 seggi su 49."}
{"id": "6694307", "revid": "1272592", "url": "https://it.wikipedia.org/wiki?curid=6694307", "title": "Chiesa dei Santi Simone e Giuda (Venezia)", "text": ""}
{"id": "6694338", "revid": "991694", "url": "https://it.wikipedia.org/wiki?curid=6694338", "title": "Sequestro di Co2", "text": ""}
{"id": "6694339", "revid": "1005847", "url": "https://it.wikipedia.org/wiki?curid=6694339", "title": "Dipartimento del Nord-Ovest", "text": ""}
{"id": "6694358", "revid": "287204", "url": "https://it.wikipedia.org/wiki?curid=6694358", "title": "Carbonera (disambigua)", "text": ""}
{"id": "6694367", "revid": "767487", "url": "https://it.wikipedia.org/wiki?curid=6694367", "title": "L'affaire Bronswik", "text": "L'affaire Bronswik \u00e8 un cortometraggio d'animazione del 1978 diretto da Robert Awad e Andr\u00e9 Leduc, e presentato in concorso al Festival di Cannes 1978."}
{"id": "6694369", "revid": "767487", "url": "https://it.wikipedia.org/wiki?curid=6694369", "title": "Los restos del naufragio", "text": "Los restos del naufragio \u00e8 un film del 1978 diretto da Ricardo Franco."}
{"id": "6694378", "revid": "169529", "url": "https://it.wikipedia.org/wiki?curid=6694378", "title": "Stato di mafia", "text": "Il termine stato di mafia o stato mafioso (in inglese \"mafia state\") \u00e8 un'espressione per descrivere un sistema statale in cui il governo \u00e8 legato alla criminalit\u00e0 organizzata o quando funzionari governativi, polizia e militari prendono parte alle attivit\u00e0 illegali. Il termine \"mafia\" viene utilizzato riferendosi a un qualsiasi gruppo di criminalit\u00e0 organizzata fortemente legato alle autorit\u00e0.\nSecondo i critici del concetto di stato di mafia il termine \"\u00e8 stato cos\u00ec usato e abusato nelle descrizioni divulgative dell'attivit\u00e0 criminale organizzata che ha perso molto del suo valore analitico\".\nSecondo i diplomatici statunitensi la definizione \"stato di mafia\" sarebbe stata coniata dal dissidente russo Alexander Litvinenko."}
{"id": "6694379", "revid": "184755", "url": "https://it.wikipedia.org/wiki?curid=6694379", "title": "Universit\u00e0 di tecnologia Chalmers", "text": "La Chalmers tekniska h\u00f6gskola (Universit\u00e0 di tecnologia \"Chalmers\"; citata in inglese come \"Chalmers University of Technology\") \u00e8 una universit\u00e0 tecnica svedese con sede a G\u00f6teborg, fondata nel 1829 e divenuta universit\u00e0 nel 1937.\nI nomi ufficiali della scuola sono stati: \"Chalmersska sl\u00f6jdskolan\" (1829-1882), \"Chalmers tekniska l\u00e4roanstalt\" (1882-1914), \"Chalmers tekniska institut\" (1914-1937) e \"Chalmers tekniska h\u00f6gskola\" dal 1937.\nStoria.\nL'universit\u00e0 fu fondata nel 1829 a seguito di una donazione da parte di William Chalmers, direttore della Compagnia svedese delle Indie orientali, che don\u00f2 parte della sua ricchezza per l'istituzione di una \"scuola industriale\". La Chalmers fu gestita come un'istituzione privata fino al 1937, quando l'istituto divenne un'universit\u00e0 statale. Nel 1994, la scuola fu incorporata come \"aktiebolag\" (un tipo di societ\u00e0) sotto il controllo del governo svedese, della facolt\u00e0 e dell'Unione degli studenti. La Chalmers \u00e8 una delle sole tre universit\u00e0 in Svezia che prendono il nome da una persona, mentre le altre due sono il Istituto Karolinska e la Linn\u00e9universitetet.\nDipartimenti.\nL'universit\u00e0 \u00e8 organizzata nei seguenti tredici dipartimenti:"}
{"id": "6694380", "revid": "339392", "url": "https://it.wikipedia.org/wiki?curid=6694380", "title": "Chalmers University of Technology", "text": ""}
{"id": "6694387", "revid": "799790", "url": "https://it.wikipedia.org/wiki?curid=6694387", "title": "Kerberos saga", "text": "La \u00e8 un franchise di fantascienza militaresca e storia alternativa creato dal cineasta e scrittore giapponese Mamoru Oshii nel 1986 e incentrato sulle vicende di un'unit\u00e0 di polizia speciale di Tokyo chiamata \"Special Armed Garrison\" e soprannominata Kerberos (cio\u00e8 Cerbero, il mitico cane da guardia dell'Inferno). Prima della definizione di \"Kerberos Saga\", assegnatagli circa nel 2004, questo universo narrativo era noto in precedenza come o .\nIl franchise \u00e8 tuttora di paternit\u00e0 di Mamoru Oshii e della compagnia Barque ed \u00e8 costituito da svariate opere originali ideate dal regista che vanno da film (sia in live-action che animati) ai radiodrammi, passando per fumetti e monografie. Il merchandising si compone di action figures e garage kit degli esoscheletri della Special Armed Garrison, chiamati Protect Gears, colonne sonore degli episodi, storyboards, posters, ventagli, mousepads, statuette, busti, t-shirts e addirittura bottiglie di vino.\n20\u00ba anniversario.\nPer celebrare il ventesimo anniversario della realizzazione di \"The Red Spectacles\" (e non della sua uscita nelle sale cinematografiche, avvenuta nel 1987), nel 2006 venne progettata da Jun Suemi una nuova Protect Gear armour (Spezial Panzer Anzug Typ 34 \"Wolfpelz\") come parte di un nuovo progetto per la saga, l'episodio \"Kerberos Panzer J\u00e4ger\", una serie di radiodrammi sulla creazione della Protect Gear negli anni Quaranta nella guerra germano-sovietica.\nLo stesso anno venne aperto il sito web ufficiale della serie. Il proprietario Raiden (Nippon Cultural Broadcasting Media Bridge Inc.) rilasci\u00f2 una serie di bottiglie di vino tedesco, Riesling attraverso il negozio online.\nNel marzo 2009 invece, un nuovo manga intitolato \"\", venne pubblicato come capitolo aggiuntivo della monografia \"Kerberos Panzer Cops: Tokyo War\", volta ad anticipare l'uscita della \"revised edition\" di \"Kerberos Panzer Cop\".\nNel 2010 quindi, per il ventennale dell'edizione originale di \"Kerberos Panzer Cop\" (pubblicata nel 1990 dalla Nihon Shuppan Sha), la nuova casa editrice della Kerberos saga Gakken pubblic\u00f2 \"Kerberos Panzer Cop a Revision: 20th edition\" (\u72ac\u72fc\u4f1d\u8aac 20\u5468\u5e74\u30a8\u30c7\u30a3\u30b7\u30e7\u30f3), un boxset contenente i due volumi del manga nella versione originale cartacea in formato B5 \"digitalmente rifinita\", i disegni di Kamui Fujiwara, un pamphlet ed una nuova statuina Revoltech Yamaguchi Protect Gear."}
{"id": "6694391", "revid": "124123", "url": "https://it.wikipedia.org/wiki?curid=6694391", "title": "Francesco Vacc\u00e0 Berlinghieri", "text": "Biografia.\nFrancesco Vacc\u00e0 Berlinghieri era figlio di Giovanni Andrea Vacc\u00e0 medico condotto e di Costanza Berlinghieri, nobildonna e proprietaria terriera.\nLaureatosi a Pisa alla facolt\u00e0 di Medicina, nel 1766 divenne docente di Istituzioni chirurgiche nell'Ateneo pisano. Nello stesso periodo gli fu offerta la carica di medico personale del Re di Polonia ma fu costretto a rinunciare per assistere il padre ottuagenario. \nFu padre di Leopoldo Vacc\u00e0 Berlinghieri, Giuseppe Vacc\u00e0 Berlinghieri, ed Andrea Vacc\u00e0 Berlinghieri.\nNel 1799, poich\u00e9 aveva da sempre manifestato posizioni filo-francesi, fu posto sotto processo e fu costretto a lasciare Montefoscoli ottenendo di risiedere a Pisa presso la famiglia Bernardi, senza, per\u00f2, poter uscire di casa.\nNella sua residenza in Montefoscoli \u00e8 stata realizzata una casa-museo dove sono esposti, oltre a trattati di medicina in varie lingue, gli antichi ferri chirurgici appartenuti alla famiglia Vacc\u00e0.\nBibliografia.\nL. Vacca' Giusti, Andrea Vacc\u00e0 e la sua famiglia, Pisa Mariotti, 1878\nL. Zampieri, La chirurgia pisana di fine Settecento: Andrea Vacc\u00e0 Berlinghieri e suo padre Francesco, in \"Strutture sanitarie a Pisa. Contributo alla storia di una citt\u00e0, sec. XIII-XIX\", comune di Pisa, 1986\nStoria dell'Universit\u00e0 di Pisa, a cura della Commissione Rettorale per la Storia dell'Universit\u00e0 di Pisa, Ed. Plus Universit\u00e0 di Pisa, voll. 1-5, 2000, passim"}
{"id": "6694393", "revid": "61051", "url": "https://it.wikipedia.org/wiki?curid=6694393", "title": "Federica Chinello", "text": "Per anni nel reparto offensivo del , ha terminato l'attivit\u00e0 agonistica con il Fimauto (gi\u00e0 ) prima di creare una sua azienda e dedicarsi al settore dell'abbigliamento. Inoltre \u00e8 dirigente del .\nCarriera.\nFederica Chinello si avvicina al gioco del calcio fin da giovanissima, iniziando a giocare con i maschietti nelle formazioni giovanili miste fino al raggiungimento dell'et\u00e0 massima prevista dai regolamenti federali (14 anni).\nNei primi anni duemila si tessera con il dove riesce a continuare l'attivit\u00e0 in una formazione interamente femminile e dove in breve approda alla prima squadra impegnata nel campionato di Serie A2, l'allora secondo livello del campionato italiano.\nNel 2007 la societ\u00e0 muta denominazione in Venezia 1984 ma mantiene sostanzialmente il proprio organico e al termine della stagione di Serie A2 2007-2008 conquista la prima posizione e il diritto di giocare in Serie A dalla stagione successiva. Chinello rimane con la societ\u00e0 arancioneroverde fino al termine della stagione 2011-2012, quando il 26 maggio 2012 \u00e8 costretta ad affrontare la nei play-off, riuscendo a ottenere la salvezza grazie alla vittoria per 1-0 sulle biancocelesti. Ci\u00f2 nonostante la societ\u00e0 dichiara la sua inattivit\u00e0 e il titolo sportivo conquistato sul campo viene perso; non iscrivendosi ad alcun campionato per la stagione successiva, la societ\u00e0 svincola tutte le proprie tesserate.\nDurante il calciomercato estivo 2012 Chinello riesce ad accordarsi con il per continuare l'attivit\u00e0 agonistica con la nuova squadra, tornando a disputare il campionato di Serie A2 per la stagione 2012-2013. Anche grazie ai rinforzi provenienti dal Venezia 1984, come il difensore Lara Laterza, le centrocampiste Lisa Galvan, Giulia Lotto e Irene Tombola e l'attaccante Sara Capovilla, la squadra si rivela in grado di disputare un campionato di vertice, riuscendo al suo termine ad aggiudicarsi con 16 vittorie, 4 pareggi e nessuna sconfitta il primo posto in classifica del girone B e la conseguente promozione in Serie A per la stagione entrante. Chinello ha cos\u00ec l'occasione per tornare a giocare nel campionato italiano di vertice per la seconda volta in carriera."}
{"id": "6694394", "revid": "184755", "url": "https://it.wikipedia.org/wiki?curid=6694394", "title": "Universit\u00e0 norvegese di scienza e tecnologia", "text": "L'Universit\u00e0 norvegese di scienza e tecnologia (in norvegese: Norges teknisk-naturvitenskapelige universitet, abbreviata NTNU) \u00e8 un'universit\u00e0 pubblica di ricerca con sedi nelle citt\u00e0 di Trondheim, Gj\u00f8vik e \u00c5lesund in Norvegia, ed \u00e8 diventata la pi\u00f9 grande universit\u00e0 norvegese, in seguito alla fusione nel 2016 delle universit\u00e0 di \u00c5lesund, Gj\u00f8vik e S\u00f8r-Tr\u00f8ndelag con l'NTNU.\nStoria.\nLe origini dell'ateneo risalgono alla Reale societ\u00e0 scientifica norvegese, fondata nel 1760 con il nome di \"Det Trondhiemske Selskab\". Nel 1900, il Parlamento norvegese, seguendo l'esempio delle universit\u00e0 tecniche tedesche, decise di fondare un'universit\u00e0 tecnica. Dieci anni dopo, nel 1910, fu aperta la NTH (Norges Tekniske H\u00f8gskole) a Trondheim; questo diede inizio alla storia dell'ente. Nel corso del novecento fu oggetto di ulteriori trasformazioni sino ad assumere, nel 1968, la denominazione di Universit\u00e0 di Trondheim, in concomitanza con l'estensione dell'attivit\u00e0 didattica alle scienze umane, sociali e mediche. Il 1\u00ba gennaio 1996 l'Universit\u00e0 di Trondheim prese il nome di Universit\u00e0 norvegese di scienza e tecnologia, successivamente assorb\u00ec, nel 2016, gli istituti universitari di \u00c5lesund, Gj\u00f8vik e S\u00f8r-Tr\u00f8ndelag, divenendo la maggiore universit\u00e0 norvegese.\nStruttura.\nL'universit\u00e0 \u00e8 organizzata nelle seguenti facolt\u00e0:\nRicerca.\nLe attivit\u00e0 di ricerca dell'NTNU spaziano su tutte le scienze, con una predilezione per quelle di natura tecnica.\nIn particolare, l'NTNU \u00e8 riconosciuto a livello internazionale per le sue attivit\u00e0 di ricerca in quattro macro-settori:\nSport.\nL'universit\u00e0 ha una sezione sportiva (NTNUI, Norges Teknisk-naturvitenskapelige Universitets Idrettsforening) impegnata nella ricerca sugli sport d'\u00e9lite norvegesi (come sci di fondo, combinata nordica, biathlon e ciclismo). La squadra di football americano, i NTNUI Nidaros Domers, partecipa ai campionati nazionali."}
{"id": "6694408", "revid": "8660", "url": "https://it.wikipedia.org/wiki?curid=6694408", "title": "Sankt Petersburg M\u010cS University Team", "text": "Il Sankt Petersburg M\u010cS University Team ( \u041c\u0427\u0421 University Team) \u00e8 una squadra di football americano di San Pietroburgo, in Russia, fondata il 27 gennaio 2013 come rappresentativa dell'\"Universit\u00e0 di San Pietroburgo del servizio antincendio statale del ministero delle situazioni di emergenza della Russia\" ( \u0421\u0430\u043d\u043a\u0442-\u041f\u0435\u0442\u0435\u0440\u0431\u0443\u0440\u0433\u0441\u043a\u0438\u0439 \u0443\u043d\u0438\u0432\u0435\u0440\u0441\u0438\u0442\u0435\u0442 \u0413\u041f\u0421 \u041c\u0427\u0421 \u0420\u043e\u0441\u0441\u0438\u0438).\nA partire dal 2015 \u00e8 attiva anche la squadra femminile di flag football."}
{"id": "6694409", "revid": "599013", "url": "https://it.wikipedia.org/wiki?curid=6694409", "title": "Beni Baningime", "text": "Biografia.\nNato a Kinshasa, \u00e8 in possesso della cittadinanza inglese.\nCaratteristiche tecniche.\nCentrocampista centrale abile nel controllo palla e nella costruzione del gioco, \u00e8 stato paragonato al francese N'Golo Kant\u00e9.\nCarriera.\nCresciuto nel settore giovanile dell', il 13 ottobre 2016 firma il primo contratto professionistico, legandosi ai \"Toffees\" fino al 2018; un anno dopo prolunga il precedente accordo fino al 2020. Esordisce con la squadra di Liverpool il 25 ottobre 2017, nella partita di Carabao Cup persa per 2-1 contro il , disputando da titolare l'intero match. Il 3 maggio 2018 rinnova fino al 2022 con la squadra di Liverpool.\nIl 31 gennaio 2019 si trasferisce a titolo temporaneo al . Rientrato all'Everton, non viene mai impiegato con la prima squadra; il 1\u00ba febbraio 2021 viene ceduto in prestito al , ritrovando come allenatore Wayne Rooney, con cui aveva condiviso la precedente esperienza a Liverpool.\nStatistiche.\nPresenze e reti nei club.\n\"Statistiche aggiornate al 24 febbraio 2021.\""}
{"id": "6694410", "revid": "1573940", "url": "https://it.wikipedia.org/wiki?curid=6694410", "title": "Aquila africana", "text": "L'aquila minore di Cassin (Aquila africana ()) \u00e8 un uccello rapace della famiglia degli Accipitridi."}
{"id": "6694415", "revid": "93481799", "url": "https://it.wikipedia.org/wiki?curid=6694415", "title": "NTNU", "text": ""}
{"id": "6694426", "revid": "8660", "url": "https://it.wikipedia.org/wiki?curid=6694426", "title": "Rhinos Cherepovets", "text": "I Rhinos Cherepovets ( \u041d\u043e\u0441\u043e\u0440\u043e\u0433\u0438) sono una squadra di football americano di \u010cerepovec, in Russia, rappresentativa dell'Universit\u00e0 di \u010cerepovec.\nFondati a Vologda, si sono trasferiti a \u010cerepovec nel corso del 2017."}
{"id": "6694427", "revid": "1573940", "url": "https://it.wikipedia.org/wiki?curid=6694427", "title": "Cariama cristata", "text": "Il seriema crestato (Cariama cristata ()) \u00e8 un uccello della famiglia Cariamidae, diffuso in Sud America. \u00c8 l'unica specie nota del genere Cariama."}
{"id": "6694428", "revid": "21880", "url": "https://it.wikipedia.org/wiki?curid=6694428", "title": "Cariama", "text": ""}
{"id": "6694431", "revid": "287204", "url": "https://it.wikipedia.org/wiki?curid=6694431", "title": "Cultura dell'Azerbaigian", "text": "La cultura dell'Azerbaigian \u00e8 una cultura di popoli e nazionalit\u00e0 che hanno vissuto e vivono oggigiorno sul territorio dell'Azerbaigian e degli stati che esistevano sul territorio dell'Azerbaigian moderno. Lo sviluppo della cultura nel territorio dell'Azerbaigian riflette la sua storia satura di incidenti politici e militari e la sua posizione sulle vie che sin dall'antichit\u00e0 collegava l'Oriente con l'Occidente. \nCultura dell'Azerbaigian (in azero: Az\u0259rbaycan m\u0259d\u0259niyy\u0259ti) \u00e8 la cultura della Repubblica dell'Azerbaigian e dell'Azerbaigian del sud(persiano). Si \u00e8 sviluppato sotto l'influenza dell'eredit\u00e0 iraniana, turca e caucasica cos\u00ec come le influenze russe a causa del suo precedente status di repubblica sovietica.\nNel XV secolo si formarono due centri di cultura azera: l'Azerbaigian del sud(persiano) e il Karabakh, che finiscono formarsi completamente nei XVI-XVIII secoli. Parlando dell'origine della cultura azerbaigiana precisamente nel quattordicesimo e quindicesimo secolo, si dovrebbe tenere a mente principalmente la letteratura e altre parti della cultura organicamente collegate alla lingua. \nReperti archeologici e monumenti materiali conservati testimoniano lo sviluppo culturale dei popoli che vivevano sul territorio dell'Azerbaigian, sia quelli preistorici (reperti di Qobustan) che albanesi (templi nei villaggi di Kum e Lekit).\nCon la diffusione dell'Islam nel corso di molti secoli, la cultura musulmana si sta sviluppando, si stanno costruendo moschee, madrase, mausolei e si stanno sviluppando forme ornamentali di arte decorativa. Essendo una parte dell'Impero russo agli inizi del XIX secolo ha permesso ai popoli che vivevano sul territorio dell'Azerbaigian per la introduzione alla cultura russa, e attraverso di essa - alla cultura mondiale. Un cambiamento fondamentale \u00e8 previsto nello sviluppo culturale dell'Azerbaigian nel periodo sovietico. Il XXI secolo \u00e8 segnato con la modernizzazione dell'Azerbaigian nella sfera culturale.\nStoria dello sviluppo delle culture nel territorio dell'Azerbaigian.\nCultura preistorica.\nNell'VIII-V millennio aC, risalgono i primi incisioni rupestri (scene di lavoro, vita, cerimonie rituali) a Gobustan (datati fino allo sviluppo del Medioevo). Le immagini conservate sulle rocce di Gobustan, che riflettono le rappresentazioni magiche e totemiche degli antichi popoli, i loro riti religiosi, le scene di caccia ai vari animali selvatici, ecc., testimoniano l'arte primitiva nell'epoca mesolitica nel territorio dell'Azerbaigian. Le incisioni raffigurano uomini e donne, scene di pesca, vari animali selvatici ecc. \u00c8 anche possibile trovare immagini di cavalieri a cavallo, una figura eroica solitaria di una mietitore con una falce, girotondo di figure delle persone danzanti, che ricordano la danza popolare azera \"yall\u0131\" (detto anche come halay), barche con vogatori e segni solari. \u00c8 possibile inoltre vedere i disegni di animali che vivevano qui negli ultimi 25.000 anni: gazzelle, caprioli, cervi, cinghiali, cavalli, leoni, ecc. Immagini di uccelli, pesci, serpenti, lucertole e vari insetti si trovano anche sulle rocce.\nIl gavaldash \u00e8 un tamburo di pietra originario della riserva di Gobustan, grazie al quale \u00e8 possibile estrarre un motivo ritmicamente chiaro toccando la lastra di pietra, accompagnando danze rituali e cerimonie. A proposito dei riti testimoniano le cavit\u00e0 nei blocchi di pietra, che servivano a drenare il sangue degli animali sacrificali. Dall'era dell'Eneolitico e del Bronzo Antico, sono sopravvissuti numerosi menhir, dolmen, cromlech, vasi di ceramica zoomorfiche, gioielli, figure di argilla e pietra di persone e animali.\nCultura dell'Albania caucasica.\nAll'inizio della nostra era, \u00e8 sorto lo stato dell'Albania caucasica con la capitale della citt\u00e0 di Kabala, nella parte nord-orientale dell'attuale Azerbaigian. A cavallo del Medioevo nel nord-est del moderno Azerbaigian - la riva sinistra del fiume Kura era abitata principalmente da albanesi caucasici, un'alleanza di trib\u00f9, legata al gruppo di lingue Nakh-Daghestan (dette anche \"lingue caucasiche nordorientali\") che parlavano in tante lingue (almeno 26) e non capivano l'un l'altro.\nIl re Urnayr, il sovrano caucasico dell'Albania, adott\u00f2 ufficialmente il cristianesimo come religione di stato nel IV secolo dC, e l'Albania rimase uno stato cristiano fino all'8 \u00b0 secolo. Il controllo sasanide si concluse con la sconfitta degli arabi musulmani nel 642 dell'era Cristiana, attraverso la conquista musulmana della regione. \nTra i monumenti del patrimonio culturale dell'architettura albanese si pu\u00f2 notare la basilica di Kum, il tempio rotondo in Lekit, il Monastero di Yeddi Kilse, il Monastero di Khudaveng, il Monastero di Aghoghlan, la Moschea di Kurmuk, le costruzioni di difesa come Fortezza del Derbent, la Fortezza Javanshir, Fortezza Chiragqala ecc.\nCultura musulmana.\nDopo la conquista araba dell'Albania Caucasica e dell'Armenia (VII secolo) e la diffusione dell'Islam nel territorio dell'attuale Azerbaigian, la cultura musulmana iniziarono a svilupparsi. Furono costruite moschee, minareti, madrase e mausolei che erano popolari principalmente forme ornamentali di arte decorativa. Nei IX-X secoli con l'indebolimento del califfato arabo nel territorio dell'attuale Azerbaigian, abitato da popoli di lingua iranica, trib\u00f9 nomadi turche, curdi, albanesi caucasici, emersero un certo numero di piccoli stati, nelle citt\u00e0 di cui (Barda, Shamakhi, Balakan, Ganja, Nax\u00e7\u0131van) si formarono scuole di architettura e d'arte locali tra questi - quella di Nakhichevan, caratterizzata dalla magnificenza della decorazione ceramica degli edifici, Shirvan-Absheron, che differisce in contrasto con la levigatezza delle pareti in pietra e lo sviluppo plastico degli elementi architettonici.\nNell'XI-inizio del XIII secolo, il territorio dell'Azerbaigian moderno faceva parte dell'Impero selgiuchide. La dinastia dei Ildegizidi, che governava la regione, sviluppava la civilt\u00e0 persiano-islamica. Gli eccezionali monumenti musulmani dell'arte di quest'epoca sono i mausolei di Nakhichevan (\"Momina-khatun\", \"Yusuf ibn Kuseyir\"), la Torre della Vergine di Baku ecc. \nNel primo quarto del XIII secolo queste terre furono conquistate dai mongoli. Durante il XIII-XIV secolo, all'epoca delle Kesranidi, risalgono il castello rotondo a Mardakan, la fortezza , Khanqa sul fiume Pirsagat, le \"pietre Bayil\" (rilievo del fregio epigrafico del castello del 13 \u00b0 secolo affondato nella baia di Baku). Allo stesso tempo, vari prodotti in metallo Nakhichevan, le ceramiche dipinte di Balakan e Ganja. Nei secoli XIV-XVI con la crescita delle citt\u00e0, si sviluppa l'architettura del mattone e pietra, uno dei quali \u00e8 il palazzo degli Shirvanshah a Baku, eretto a met\u00e0 del XV secolo. Le tradizioni delle scuole locali continuarono nei mausolei del periodo mongolo del XIV secolo, come nel mausoleo di Barda e nel mausoleo di Karabaglar, nel mausoleo Khachin-Turbetli (1314), nell'architettura della fortezza del castello del XIV secolo nel villaggio di Ramana. Interessante \u00e8 il sepolcro a cupola a due livelli di Diri Baba nella citt\u00e0 di Maraza (1402). Nel XVIII secolo, a Sheki fu costruito \"Il Palazzo del Khan\", il gioiello di architettura orientale.\nCultura nei tempi moderni.\nEssendo una parte dell'Impero russo all'inizio del XIX secolo apr\u00ec la strada per l'Azerbaigian per introdursi alla cultura russa e, tramite quella, alla cultura mondiale. ll vero fondatore, capostipite di questa cultura era un illuminista Mirza Fatali Akhundov(1812-1878). Akhundov \u00e8 il fondatore della drammaturgia nazionale azerbaigiana. Tra gli autori che hanno creato nella terra dell'Azerbaigian, bisogna menzionare il poeta-satirico famoso Mirza Alakbar Sabir (1862-1911), lo scrittore e satirico Jalil Mammadguluzade, che era direttore della famosa rivista satirica \"Molla Nasreddin\".\nTra gli autori del XX secolo, il rappresentante del realismo socialista in Azerbaigian \u00e8 il drammaturgo Jaffar Jabbarly (1899-1934), i poeti sovietici Samad Vurgun, Suleiman Rustam, Rasul Rza, cos\u00ec come lo scrittore nativo di Baku, Leonid Zorin.\nIl fondatore dell'opera nazionale dell'Azerbaigian \u00e8 \"Uzeyir Hajibeyov\", due volte vincitore del Premio Stalin che ha composto opere come \"Leyli e Mejnun\" (1908), \"Arshin Mal Alan\" (1913), \"Korogly\" (1936). Uzeyir Hajibeyov \u00e8 anche l'autore della musica dell'inno nazionale dell'Azerbaigian. Nel 1940 Afrasiyab Badalbeyli cre\u00f2 il primo balletto azerbaigiano e il primo balletto nell'oriente musulmano - \"La torre della vergine\"."}
{"id": "6694452", "revid": "287204", "url": "https://it.wikipedia.org/wiki?curid=6694452", "title": "National Industrial Basketball League", "text": "La National Industrial Basketball League, nota anche con l'acronimo NIBL, \u00e8 stata una lega di pallacanestro degli Stati Uniti, attiva dal 1947 fino al 1963. \nStoria.\nLa NIBL nacque nel 1947 come lega dilettantistica, e vi partecipavano squadre sponsorizzate da grandi industrie statunitensi. Il carattere amatoriale, riconosciuto dalla FIBA, permise ai giocatori della NIBL di partecipare ai Giochi olimpici, atteso che all'epoca potevano prendervi parte solamente atleti non professionisti. Nella NIBL militavano anche atleti diplomati al college, che avevano nella NIBL una alternativa al professionismo: le aziende che sponsorizzavano le squadre offrivano loro, infatti, la possibilit\u00e0 di intraprendere una carriera manageriale una volta terminata l'esperienza cestistica. Tra i giocatori di college che militarono nella NIBL, il nome pi\u00f9 noto \u00e8 quello di Bob Kurland, giocatore dei Phillips 66ers e due volte medaglia d'oro olimpica con la Nazionale statunitense.\nLa prima stagione vide la presenza di cinque squadre: Milwaukee Harnischfegers, Peoria Cats, Milwaukee Allen-Bradleys, Akron Goodyear Wingfoots, e Fort Wayne General Electrics. A vincere furono gli Harnischfegers, che conclusero senza sconfitte. \nProgressivamente la lega si espanse e crebbe di importanza: la squadra che rappresent\u00f2 gli Stati Uniti al Mondiale 1950 era composta esclusivamente da giocatori dei Denver Chevvies (squadra proprio della NIBL), incluso l'allenatore Gordon Carpenter. Nella stagione 1951-1952 furono 11 le squadre della NIBL, finch\u00e9 nel 1955-1956 si torn\u00f2 nuovamente a 5 squadre partecipanti. La NIBL cess\u00f2 di esistere nel 1961, quando si trasform\u00f2 e mut\u00f2 denominazione in National Alliance of Basketball Leagues (NABL)."}
{"id": "6694467", "revid": "287451", "url": "https://it.wikipedia.org/wiki?curid=6694467", "title": "Unione Sportiva Peloro 1931-1932", "text": "Questa pagina raccoglie i dati riguardanti l'Unione Sportiva Peloro nelle competizioni ufficiali della stagione 1931-1932."}
{"id": "6694473", "revid": "8660", "url": "https://it.wikipedia.org/wiki?curid=6694473", "title": "Cyborgs Obninsk", "text": "I Cyborgs Obninsk ( \u041a\u0438\u0431\u043e\u0440\u0433\u0438) sono una squadra di football americano di Obninsk, in Russia, fondata il 12 aprile 2015.\nHanno una seconda squadra nella citt\u00e0 di Mosca, chiamata \"Cyborgs Moscow\""}
{"id": "6694475", "revid": "57342", "url": "https://it.wikipedia.org/wiki?curid=6694475", "title": "Margherita Palli", "text": "Biografia.\nLa sua formazione avviene tra la Svizzera e l\u2019Italia, nel 1976 si diploma in scenografia all\u2019Accademia di Belle Arti di Brera. Nello stesso anno collabora con Luigi Pestalozza per la mostra iconografica dedicata all\u2019opera \"Orfeo ed Euridice\" in occasione del Maggio Musicale Fiorentino. Fino al 1978 \u00e8 assistente dello scultore Alik Cavaliere. Nel 1979 lavora con Pierluigi Nicolin all\u2019allestimento delle mostre della Galleria del Disegno per la XVI Triennale di Milano .\nDal 1980 al 1984 a Parigi \u00e8 assistente dell\u2019architetto Gae Aulenti per alcuni spettacoli teatrali e lavora due anni al progetto museografico del Mus\u00e9e d\u2019Orsay. Nel 1984 apre il suo studio e con \"Fedra di Racine\" al Teatro Metastasio di Prato inizia la lunga collaborazione con il regista Luca Ronconi per il quale ha realizzato le scenografie di pi\u00f9 di sessanta spettacoli sia per il teatro di prosa sia per quello lirico. Tra questi, oltre a quelli per cui ha ricevuto il Premio Ubu per la scenografia, quali \"Le due commedie in commedia\" di Giovan Battista Andreini (Venezia, Biennale Teatro; Roma, Teatro Argentina, 1984), \"Ignorabimus\" di Arno Holz, \"Quer pasticciaccio brutto de via Merulana\" di Carlo Emilio Gadda e \"Lolita\", si segnalano \"I Dialoghi delle carmelitane\" di Georges Bernanos, \"Tre sorelle\" di Anton \u010cechov, \"I giganti della montagna\" di Pirandello e la \"Trilogia greca\" per il Teatro Greco di Siracusa. In ambito lirico, sempre per la regia di Ronconi, riscuotono grande consenso i suoi progetti scenici per \"Lodo\u00efska\" di Luigi Cherubini, \"Il caso Makropulos\" di Le\u00f3\u0161 Jan\u00e1\u010dek, \"La damnation de Faust\" di Hector Berlioz, \"Tosca\" di Giacomo Puccini e \"Capriccio\" di Richard Strauss. L\u2019ultima collaborazione in ordine cronologico tra Margherita Palli e Luca Ronconi \u00e8 in occasione della messa in scena della \"Lucia di Lammermoor\" nel 2015.\nAttraverso questa collaborazione decennale si definisce in maniera sempre pi\u00f9 compiuta ed evidente la concezione architettonica dello spazio teatrale pensato dalla Palli. L\u2019impianto scenografico fisso e mobile, a volte colossale come ne \"Il caso Makropulos\" o \"La damnation de Faust\" , viene distorto suggerendo una dilatazione del contesto spazio-temporale. Lo spettatore, pur ritrovando nell\u2019invenzione scenica dei riferimenti spaziali, \u00e8 lasciato libero di immaginare luoghi e ambientazioni, come nell\u2019allestimento per \"Sogno di una notte di mezz\u2019estate\" (Milano, Piccolo Teatro, 2008) in cui le parole giganti che lo compongono evocano luoghi simbolici e al contempo diventano oggetti di scena su cui gli attori volano, salgono o siedono . \nNel corso degli anni, oltre che per Ronconi, Margherita Palli ha progettato scenografie per i registi Mauro Avogadro, Andrea Barzini, Franco Branciaroli, Liliana Cavani, Cesare Lievi, Valter Malosti, Mario Martone, Leo Muscato, Davide Rampello, Alexander Sokurov e per i coreografi Yang Jiang e Daniel Ezralow.\nAll\u2019attivit\u00e0 di scenografa affianca la progettazione di allestimenti per eventi della moda, del design e mostre d\u2019arte in importanti musei italiani, tra cui il Palazzo Reale di Milano, Palazzo Pitti a Firenze, Palazzo del Quirinale, le Scuderie del Quirinale, la Reggia di Venaria Reale e la Triennale di Milano.\nOpere principali.\nScenografie.\nTra le numerose collaborazioni con Luca Ronconi si segnalano:\n1984\n1986\n1987 \n1988 \n1991\n1992\n1993 \n1994 \n1995 \n1996 \n1997 \n1998 \n2000 \n2001 \n2002 \n2007 \n2008 \n2009 \n2011\n2012 \n2015 \nAltri spettacoli di cui Margherita Palli \u00e8 stata scenografa in Italia e all\u2019estero:\n1993 \n2005 \n2009 \n2015 \n2016 \n2017 \nMostre e allestimenti.\nTra gli allestimenti per mostre pi\u00f9 recenti:\nAttivit\u00e0 didattica.\nDal 1991 si dedica all'insegnamento universitario; \u00e8 stata docente di Scenografia al Politecnico di Milano-Campus Bovisa; dal 2000 al 2017 del Laboratorio di Scenografia all'Istituto Universitario di Architettura (IUAV) di Venezia. Dal 1991 \u00e8 titolare della cattedra di Scenografia e dal 2003 \u00e8 direttore del Triennio di scenografia alla Nuova accademia di belle arti di Milano (Naba) . Dal 2013 \u00e8 Course director del corso di scenografia alla Accademia di Architettura, Universit\u00e0 della Svizzera Italiana a Mendrisio ."}
{"id": "6694496", "revid": "287204", "url": "https://it.wikipedia.org/wiki?curid=6694496", "title": "Right Now (Herbie Mann)", "text": ""}
{"id": "6694497", "revid": "287204", "url": "https://it.wikipedia.org/wiki?curid=6694497", "title": "Right Now (album)", "text": ""}
{"id": "6694499", "revid": "287204", "url": "https://it.wikipedia.org/wiki?curid=6694499", "title": "Middle Island", "text": ""}
{"id": "6694505", "revid": "709565", "url": "https://it.wikipedia.org/wiki?curid=6694505", "title": "Ridge", "text": "Ridge, che in inglese significa cresta o crinale, pu\u00f2 riferisti a:"}
{"id": "6694506", "revid": "22229", "url": "https://it.wikipedia.org/wiki?curid=6694506", "title": "Comunit\u00e0 linguistiche del Belgio", "text": ""}
{"id": "6694508", "revid": "74173", "url": "https://it.wikipedia.org/wiki?curid=6694508", "title": "Collegio di South Holland and The Deepings", "text": "South Holland and The Deepings \u00e8 un collegio elettorale inglese situato nel Lincolnshire rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 John Hayes del Partito Conservatore, che rappresenta il collegio dal 1997.\nEstensione.\nIl collegio fu creato nel 1997 da parti degli ex collegi di Holland with Boston e Stamford and Spalding. Copre l'area intorno a Spalding e corrisponde all'incirca al distretto di South Holland, con l'aggiunta di Market Deeping e West Deeping.\nPer via di una piccola modifica ai confini in occasione delle elezioni generali del 2010, parte di due parrocchie civili, Baston e Langtoft, furono spostate nel vicino collegio di Grantham and Stamford. Questo port\u00f2 Market Deeping e Deeping st James ad essere le uniche due parrocchie civili di South Kesteven a rimanere nel collegio; tutte le altre parrocchie fanno parte di South Holland."}
{"id": "6694510", "revid": "61051", "url": "https://it.wikipedia.org/wiki?curid=6694510", "title": "Marta Varriale", "text": "Carriera.\nNata a Bagno a Ripoli nel 1994, ha iniziato a giocare a calcio a dieci anni, quando, andando a vedere gli allenamenti del fratello, l'allenatore le chiese di provare. Dopo un'avventura di qualche anno con i maschi, riceve la chiamata del , con cui ha esordito a 14 anni in Serie A2 femminile (ora non pi\u00f9 esistente) e a 17 in Serie A. Nel 2013 passa al Castelfranco e disputa due stagioni di Serie B prima che l'Empoli FC entri a piccoli passi nella societ\u00e0 per acquisirla. Viene confermata anche dopo il passaggio societario da Castelfranco a Empoli Ladies. Nel 2017 riceve e accetta la chiamata del ChievoVerona Valpo. Dopo due stagioni in Veneto, fa ritorno in Toscana, nuovamente all'Empoli. Nella stagione 2019-20 le azzurre, neopromosse in Serie A, sono la sorpresa del campionato e Varriale \u00e8 protagonista di quel traguardo. Con il cambio di guida tecnica, nella stagione 2020-21, non trova molto spazio e il primo dicembre scorso ha dato l'addio al club empolese. Il 3 dicembre 2020 viene ufficializzato il suo passaggio alla Riozzese Como.\nNel luglio 2021 si \u00e8 trasferita al , neopromosso in Serie A."}
{"id": "6694526", "revid": "72396", "url": "https://it.wikipedia.org/wiki?curid=6694526", "title": "Uyea", "text": ""}
{"id": "6694528", "revid": "2124324", "url": "https://it.wikipedia.org/wiki?curid=6694528", "title": "Shadowhunters - Signora della mezzanotte", "text": "Shadowhunters - Signora della mezzanotte \u00e8 un libro urban fantasy scritto da Cassandra Clare ed \u00e8 stato pubblicato l'8 marzo 2016. \u00c8 il primo libro della saga \"Shadowhunters - Dark Artifices\" e narra degli avvenimenti seguenti a quelli avvenuti in \"Shadowhunters - The Mortal Instruments\".\nTrama.\nLa storia si svolge a Los Angeles nel 2012 e narra le vicende seguenti alla Guerra contro Sebastian e gli Ottenebrati presentata in precedenza in \"The Mortal Instruments\".\nSono passati cinque anni dalla fine della Guerra oscura ed Emma Carstairs non \u00e8 pi\u00f9 una bambina ma una giovane donna pronta a tutto pur di scoprire cosa o chi uccise i suoi genitori. Accompagnata da Julian, il suo parabatai, Emma cercher\u00e0 di scoprire cosa si cela dietro alla piaga demoniaca che sta colpendo la costa di Santa Monica per\u00f2 trovandosi ad affrontare i suoi sentimenti nei confronti dell'amico.\nLa Famiglia Blackthorn indagher\u00e0 sul fatto che una strana setta sta lasciando una scia di corpi rovinati da oscuri segni che sembrano essere legati a uno oscuro rito di Negromanzia.\nCapitoli.\nI 27 titoletti presenti nel libro sono derivati da parti di versi (senza per\u00f2 un ordine preciso) della poesia \"Annabel Lee\" di Edgar Allan Poe. I capitoli contenenti il nome della citt\u00e0 e l'anno sono flashback di determinati momenti del passato.\n\"Prologo\"\nContenuti speciali.\nNell'edizione limitata italiana con copertina rigida \u00e8 presente:\nIl libro in edizione limitata ha delle dimensioni diverse rispetto alla versione standard.\nLe prime edizioni inglesi con copertina rigida includono al loro interno anche:\nCritica.\nIl libro \u00e8 stato apprezzato dal 97% degli utenti di Google. L'opera ha ricevuto molte recensioni positive, tra le quali possiamo trovare: quella di Leggere Romanticamente che ha analizzato la capacit\u00e0 di Cassandra Clare di riuscire \" a creare personaggi pi\u00f9 profondi e dalle mille sfaccettature, ma riesce anche a intrecciare tutte le vicende e le storie personali dei personaggi principali in un mondo che si muove secondo regole precise e complicate.\" e anche quella di Qlibri che ha definito \" questa costante presenza di sentimenti forti, durevoli, a lieto fine in alcuni casi, irrealizzabili in altri.\" come a qualcosa che colpisce il lettore e rende il libro cos\u00ec apprezzato dai lettori."}
{"id": "6694529", "revid": "93483601", "url": "https://it.wikipedia.org/wiki?curid=6694529", "title": "Cavalleggeri di Saluzzo", "text": ""}
{"id": "6694530", "revid": "8660", "url": "https://it.wikipedia.org/wiki?curid=6694530", "title": "Izhevsk Dinamo", "text": "La Izhevsk Dinamo \u00e8 una squadra di football americano di I\u017eevsk, in Russia. Nata come Izhevsk Steelworkers, nel 2019 \u00e8 entrata nella polisportiva Dinamo, cambiando cos\u00ec denominazione."}
{"id": "6694533", "revid": "74801", "url": "https://it.wikipedia.org/wiki?curid=6694533", "title": "Stony Brook", "text": "Stony Brook \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694534", "revid": "110157", "url": "https://it.wikipedia.org/wiki?curid=6694534", "title": "Aquebogue", "text": "Aquebogue \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694535", "revid": "110157", "url": "https://it.wikipedia.org/wiki?curid=6694535", "title": "Baiting Hollow", "text": "Baiting Hollow \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694536", "revid": "110157", "url": "https://it.wikipedia.org/wiki?curid=6694536", "title": "Bay Shore (New York)", "text": "Bay Shore \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694537", "revid": "767487", "url": "https://it.wikipedia.org/wiki?curid=6694537", "title": "Bayport (New York)", "text": "Bayport \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694538", "revid": "287204", "url": "https://it.wikipedia.org/wiki?curid=6694538", "title": "Baywood", "text": "Baywood \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694539", "revid": "767487", "url": "https://it.wikipedia.org/wiki?curid=6694539", "title": "Blue Point", "text": "Blue Point \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694540", "revid": "767487", "url": "https://it.wikipedia.org/wiki?curid=6694540", "title": "Bohemia (New York)", "text": "Bohemia \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694541", "revid": "580197", "url": "https://it.wikipedia.org/wiki?curid=6694541", "title": "Olga Gori", "text": "Carriera.\nClub.\nOlga Gori si appassiona al calcio fin da piccola, tesserandosi per la societ\u00e0 Sporting Arno all'et\u00e0 di 10 anni e giocando con i maschietti nelle formazioni miste fino al raggiungimento dell'et\u00e0 massima consentita dalla federazione.\nCarriera.\nClub.\nOlga Gori si appassiona al calcio fin da piccola, tesserandosi per la societ\u00e0 Sporting Arno all'et\u00e0 di 10 anni e giocando con in maschietti nelle formazioni miste fino al raggiungimento dell'et\u00e0 massima consentita dalla federazione.\nNel 1997 approda al dove inizialmente viene impiegata nelle formazioni giovanili alternando le presenze con la squadra titolare in Serie B contribuendo a raggiungere la seconda posizione del girone C, dietro il , e la promozione in Serie A2. Dopo tre campionati in cadetteria, al termine della stagione 2005-2006 ha conquistato con il Firenze la promozione in Serie A, dove fa la sua apparizione durante la stagione 2006-2007.\nAl termine del campionato coglie l'occasione offertale dal neopromosso per disputare per la prima volta un campionato estero, giocando in Elitedivisionen, primo livello del campionato danese la stagione 2007-2008. Durante questi anni grazie alle prestazioni offerte in campionato Gori si pone all'attenzione della FIGC iniziando ad essere convocata per le nazionali giovanili.\nTornata in Italia, durante il calciomercato estivo 2008 trova un accordo con la \nAmante dello sport, entra successivamente a far parte del Gruppo Sportivo dell'Esercito Italiano di pentathlon militare, dove limiter\u00e0 per tre anni partecipando a campionati europei, mondiali e a fine carriera al torneo di pentathlon militare dei V Giochi mondiali militari di Rio de Janeiro 2011.\nTuttavia la passione per il calcio la induce a riproporsi per tornare a giocare nella massima serie del campionato italiano. Per la stagione 2015-2016 sottoscrive un accordo con l' svincolandosi l'estate successiva, di seguito sceglie di trasferirsi al , fresco dell'accordo con il , intenzionato a rafforzare il proprio organico per affrontare la stagione 2017-2018. Inserita in rosa alla presenziatone della squadra, in campionato non marca tuttavia alcuna presenza\nPurtroppo a causa di numerosi infortuni in un lasso di tempo troppo ristretto, l'ex pentatleta militare decide di ritirarsi dal calcio giocato svincolandosi dal Valpolicella continuando comunque l'attivit\u00e0 sportiva a livello amatoriale.\nNazionale.\nGori vanta diverse convocazioni con la nazionale italiana Under-19, con la quale \u00e8 a disposizione il 28 settembre 2004, nell'incontro dove le Azzurrine si impongono per 9-0 sull' in occasione della prima fase di qualificazione all'Europeo di categoria di Ungheria 2005.\nHa disputato tre partite con la maglia della nazionale maggiore nella seconda met\u00e0 del 2006."}
{"id": "6694542", "revid": "287204", "url": "https://it.wikipedia.org/wiki?curid=6694542", "title": "Tean", "text": ""}
{"id": "6694543", "revid": "755885", "url": "https://it.wikipedia.org/wiki?curid=6694543", "title": "Linda (Emis Killa)", "text": "Linda \u00e8 un singolo del rapper italiano Emis Killa, pubblicato il 25 ottobre 2017 dalla Carosello Records.\nDescrizione.\nProdotto da Don Joe dei Club Dogo, il brano \u00e8 stato composto dal rapper stesso insieme a Federica Abbate e ha come tema principale la dipendenza dalle droghe; dal lato musicale \"Linda\" risulta influenzata dalla musica latina, come spiegato da Emis KIlla in un'intervista: \nVideo musicale.\nIl videoclip, diretto da Stefano Poggioni, \u00e8 stato pubblicato il 27 ottobre 2017 attraverso il canale YouTube del rapper e trae ispirazione dai film del regista statunitense Quentin Tarantino."}
{"id": "6694545", "revid": "400694", "url": "https://it.wikipedia.org/wiki?curid=6694545", "title": "Piccolo Coro &quot;Mariele Ventre&quot; dell'Antoniano", "text": ""}
{"id": "6694548", "revid": "729019", "url": "https://it.wikipedia.org/wiki?curid=6694548", "title": "Reggimento &quot;Cavalleggeri di Alessandria&quot; (14\u00ba)", "text": "I \"Cavalleggeri di Alessandria\" sono stati un reparto a livello di reggimento dell'Armata Sarda del Regno di Sardegna e del Regio Esercito Italiano, e, a livello di Squadrone, dell'Esercito Italiano.\nStoria.\nDalle origini alla prima guerra mondiale.\nIl Reggimento \"Cavalleggeri di Alessandria\" venne costituito, con Regio Decreto 3 gennaio 1850, a Casale Monferrato, composto da quattro squadroni operativi e uno squadrone deposito: Il 1\u00ba e 2\u00ba squadrone erano costituiti dal 5\u00b0 e 6\u00b0 dei Cavalleggeri di Novara, il 3\u00b0 e il 4\u00b0 erano costituiti dal 5\u00b0 e 6\u00b0 dei \"Cavalleggeri di Aosta\"; lo squadrone di deposito era il 6\u00b0 del \"Piemonte Reale\".\nIl reggimento prese parte alla campagna di Crimea del 1855-56 col 1\u00ba squadrone inquadrato nel Reggimento Provvisorio di Cavalleria, costituito il 9 marzo 1855 e sciolto al rientro in Patria il 18 giugno 1856, partecipando alla battaglia della Cernaia.\nNel 1859, durante la seconda guerra d'indipendenza partecip\u00f2 alle battaglie di Palestro, di Madonna della Scoperta e di Peschiera.\nDopo la proclamazione del Regno d'Italia il reggimento entr\u00f2 a far parte del Regio Esercito e nel 1863 due Squadroni del reggimento vennero inviati in Sicilia per la lotta contro il brigantaggio.\nDurante la terza guerra d\u2019indipendenza, il 24 giugno del 1866 il reggimento prese parte alla battaglia di Custoza distinguendosi a Villafranca, dove in reggimento, con uno squadrone dei \"Lancieri di Foggia\", caric\u00f2 lanciandosi all'inseguimento della Cavalleria austriaca, numericamente superiore, che era penetrata tra i quadrati della nostra fanteria italiana. Per questo fatto d'arme e per l'eroismo dei suoi uomini lo stendardo del reggimento venne decorato con la medaglia d'argento al valor militare e in quel giorno si \u00e8 celebrata in seguito la festa del Reggimento.\nIl 10 settembre 1870 prese la denominazione di 14\u00ba Reggimento di Cavalleria e il 5 novembre 1876 di Reggimento di \"Cavalleria Alessandria\" (14\u00b0). In occasione della campagna d'Eritrea del 1887-88 il reggimento contribu\u00ec alla formazione del 1\u00ba squadrone Cavalleria d'Africa e dello Squadrone Cacciatori a cavallo e nel 1895-96 in occasione della guerra d'Abissinia nche nel 1895-96 invi\u00f2 in Africa 73 cavalleggeri per vari servizi.\nIl 16 dicembre 1897 assunse la denominazione di Reggimento \"Cavalleggeri di Alessandria\" (14\u00b0).\nIn occasione della guerra italo-turca del 1911-12, che avrebbe portato alla conquista della Libia, il reggimento forn\u00ec ad alcuni corpi e servizi mobilitati 108 gregari.\nAll'entrata in guerra dell'Italia nel primo conflitto mondiale il reggimento aveva la sua sede a Lucca, presso la caserma situata nelle vecchie scuderie di Palazzo in piazza San Romano. Il 16 dicembre del 1915 costitu\u00ec la 855\u00aa Compagnia mitraglieri che combatt\u00e9 sulla Bainsizza ed a quota 549 nel 1916 e nel 1917.\nNel 1916 il Reggimento partecip\u00f2 alla conquista di Gorizia, oltrepassando l'Isonzo a Lucinico.\nNel 1917 Il reggimento prese parte, a fine ottobre, dopo la disfatta di Caporetto alla protezione del ripiegamento del IV Corpo d\u2019armata, distaccando i suoi Squadroni alle varie unit\u00e0, distinguendosi a Idresko, Caporetto, Stupizza, Sequals, Marano di Riviera, Zugliano e Noals. Nelle azioni di protezione del ripiegamento il reggimento perse la met\u00e0 dei suoi effettivi che si sacrificarono eroicamente per permettere il deflusso di altri reparti e rallentare l\u2019azione nemica. Soprattutto la carica di Stupizza del 25 ottobre 1917 dest\u00f2 grande ammirazione.\nNel 1918 i \"Cavalleggeri di Alessandria\" risalirono la valle dell'Adige puntando su Rovereto che occuparono tra l'1 e il 2 novembre, e riprendendo la marcia si scontrarono ancora con l'Esercito Austro-Ungarico a Volano, portandosi poi da Mottarello verso Trento, che venne liberata dalle truppe italiane il 3 novembre 1918. La colonna militare che fece il suo ingresso a Trento alle ore 15.15 del 3 novembre 1918 era aperta proprio dal 16\u00ba Reggimento \"Cavalleggeri Alessandria\", che al comando del colonnello Ernesto Tarditi di Centallo, ebbe l'onore di entrare per primo a Trento e di issare il Tricolore sul Castello del Buon Consiglio. Nei giorni successivi i \"Cavalleggeri di Alessandria\" si spinsero su Lari, Mezzocorona e Salorno.\nPeriodo tra le due guerre.\nAl termine della prima guerra mondiale il reggimento venne trasferito, da Lucca, a Firenze e a seguito della riduzione dell'Arma di Cavalleria incorpor\u00f2, nel febbraio 1920, elementi del disciolto Reggimento \"Cavalleggeri di Treviso\", del quale ricevette in custodia anche lo Stendardo. Il Regio decreto 451 del 20 aprile, assegn\u00f2 al reggimento la denominazione di \"Cavalleggeri di Alessandria\".\nNel 1923 il reggimento part\u00ec per le operazioni contro i ribelli, in Cirenaica combattendo il 1\u00ba ottobre ad Agfet el Aggara.\nNel 1928, il reggimento faceva parte del III comando superiore di cavalleria. Il 1\u00ba settembre 1930 la sede del reggimento venne trasferita a Palmanova.\nIn occasione della guerra d'Etiopia del 1935-36 il reggimento concorse alla formazione del I e del II Gruppo Squadroni mitraglieri \"Genova Cavalleria\" e del II e IV Gruppo Squadroni mitraglieri \"Aosta\", che costituirono, poi, il Gruppo squadroni \"Cavalieri di Neghelli\". In totale il reggimento cedette temporaneamente 15 ufficiali e 220 gregari.\nPer la guerra di Spagna tra il 1937 e il 1939 il reggimento forn\u00ec numerosi volontari per la costituzione di reparti legionari italiani.\nSeconda guerra mondiale.\nNel corso della seconda guerra mondiale, inquadrato nella 1\u00aa Divisione celere \"Eugenio di Savoia\" prese parte dal 6 al 18 aprile del 1941 alle operazioni sul fronte italo-jugoslavo, svolgendo successivamente alla capitolazione della Jugoslavia compiti di presidio a localit\u00e0 ed opere importanti, prendendo parte, in terra croata, ad operazioni controguerriglia.\nIn una di queste operazioni contro la guerriglia partigiana il 17 ottobre 1942 il reggimento, al comando del colonnello Antonio Ajmone Cat, duramente impegnato in violenti combattimenti per una intera giornata ed una notte a Perjasica, da formazioni partigiane dell'Esercito Popolare di Liberazione Jugoslavo. Il reggimento, nel corso del combattimento, a Poloj, \u00e8 stato protagonista dell'ultima carica a cavallo della cavalleria italiana, con diversi atti di eroismo individuali, che valsero loro dodici Medaglie d'argento al valor militare, altre di bronzo e croci di guerra ad ognuno, pagando un alto prezzo in vite umane: 129 morti di cui 9 ufficiali, 4 sottufficiali e 116 cavalieri, 160 cavalli perduti e una settantina di feriti. Tra i caduti il capitano Vinaccia caduto caricando, alla testa del suo Squadrone, reparti ribelli che avevano attaccato la colonna, i capitani Barnab\u00f2 e Pedroni caduti mentre animavano la resistenza, il sottotenente Mori, il maresciallo Pastore ed i caporalmaggiori Miari, e Manni. Durante la carica lo stendardo del reggimento nella concitazione dello scontro and\u00f2 perduto e solo in seguito venne fortunatamente ritrovato e recuperato.\nIl 16 febbraio 1943 durante una ricognizione, caddero in una imboscata il colonnello Guido da Zara, comandante del Reggimento, il maggiore Ernesto Salustri, capo di stato maggiore della Divisione Celere e il tenente Giuseppe Gentile, comandante la 7\u00aa banda anticomunista, che li accompagnava, altri otto soldati e quindici feriti, contro sette ribelli probabilmente uccisi.\nIl 18 marzo il reggimento era dislocato a Scardona, con il I Gruppo, mentre il II Gruppo aveva il 3\u00ba Squadrone a Sebenico ed il 4\u00ba Squadrone a Zablace. Il 9 maggio avviene il trasferimento, via mare, a Fiume e poi, per via ordinaria, a Novi Vinodolski, alle dipendenze del V Corpo d'armata del generale Squero; il 24 maggio il 4\u00ba Squadrone \u00e8 stato impegnato in uno scontro con forti unit\u00e0 partigiane partecipando alle operazioni di rastrellamento nella zona di Segna, dove contrattaccando riusc\u00ec a ristabilire a favore delle forze italiane le sorti del combattimento e lanciatosi poi all'inseguimento elimin\u00f2 le ultime sparse resistenze. Il 20 agosto il reggimento venne trasferito a Porto Re, dove venne raggiunto dalla proclamazione dell'armistizio. Il 9 settembre, in piena efficienza e perfetta disciplina, il reggimento raggiunse Fiume e avuta notizia che i tedeschi avevano occupato Trieste, il reggimento, superando notevoli difficolt\u00e0, fece rientro in Italia, dove il IV Gruppo squadroni si oppose ai tedeschi combattendo nella zona di Udine; vista inutile ogni possibilit\u00e0 di raggiungere la sua sede di Palmanova, il tenente colonnello Raffaele de Bottis, messo in salvo lo stendardo, dichiar\u00f2 sciolto il reggimento.\nNel periodo dal 1940 al 1943, presso il Deposito reggimentale sono stati costituiti due Gruppi squadroni costieri appiedati (XII e XIII), che hanno operato in Italia, due Gruppi squadroni carri su carri L6/40 (III e IV) che hanno operato nei Balcani, un Gruppo Squadroni semoventi controcarri (XIII) su tre squadroni semoventi da 47/32, che ha operato in Russia nel 1942 ed un Battaglione movimento stradale (XII) destinato all'Africa settentrionale.\nSquadrone esplorante \"Cavalleggeri di Alessandria\".\nIl 1\u00ba ottobre del 1964 venne ricostituito a Persano il XIV Gruppo Squadroni esplorante \"Cavalleggeri di Alessandria\", che eredit\u00f2 bandiera di guerra, inquadrato nella Divisione fanteria \"Granatieri di Sardegna\".\nNel 1975 con la profonda ristrutturazione dell'Esercito Italiano la Divisione \"Granatieri di Sardegna\" venne riconfigurata a livello di brigata meccanizzata con la denominazione di Brigata meccanizzata \"Granatieri di Sardegna\" e il XIV Squadrone esplorante \"Cavalleggeri di Alessandria\", rinominato 14\u00ba Squadrone esplorante \"Cavalleggeri di Alessandria\", cambiando la sua numerazione da numeri romani a numeri arabi trasferito a Civitavecchia e il 30 giugno 1979 posto in posizione quadro.\nI \"Cavalleggeri di Alessandria\" vennero cos\u00ec incorporati dai \"Lancieri di Montebello\", che ancora oggi ne conservano le tradizioni."}
{"id": "6694553", "revid": "287204", "url": "https://it.wikipedia.org/wiki?curid=6694553", "title": "Brentwood (New York)", "text": "Brentwood \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694554", "revid": "767487", "url": "https://it.wikipedia.org/wiki?curid=6694554", "title": "Bridgehampton (New York)", "text": "Bridgehampton \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694555", "revid": "767487", "url": "https://it.wikipedia.org/wiki?curid=6694555", "title": "Calverton (New York)", "text": "Calverton \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694556", "revid": "767487", "url": "https://it.wikipedia.org/wiki?curid=6694556", "title": "Center Moriches", "text": "Center Moriches \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694559", "revid": "110157", "url": "https://it.wikipedia.org/wiki?curid=6694559", "title": "Centereach", "text": "Centereach \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694560", "revid": "119350447", "url": "https://it.wikipedia.org/wiki?curid=6694560", "title": "Clube Desportivo da Cova da Piedade", "text": "Il Clube Desportivo da Cova da Piedade, o semplicemente Cova da Piedade, \u00e8 una societ\u00e0 calcistica portoghese con sede nella citt\u00e0 di Cova da Piedade, fondata nel 1947.\nAttualmente milita in Segunda Liga, la seconda divisione del campionato portoghese di calcio.\nOrganico.\nRosa 2020-2021.\n\"Aggiornato al 18 marzo 2021.\"\nRosa 2019-2020.\n\"Aggiornato al 5 marzo 2020.\"\nRosa 2018-2019.\n\"Aggiornata al 1\u00ba febbraio 2019.\""}
{"id": "6694561", "revid": "287204", "url": "https://it.wikipedia.org/wiki?curid=6694561", "title": "Centerport (New York)", "text": "Centerport \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694562", "revid": "767487", "url": "https://it.wikipedia.org/wiki?curid=6694562", "title": "Central Islip", "text": "Central Islip \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694566", "revid": "287204", "url": "https://it.wikipedia.org/wiki?curid=6694566", "title": "Cold Spring Harbor (New York)", "text": "Cold Spring Harbor \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694568", "revid": "1798099", "url": "https://it.wikipedia.org/wiki?curid=6694568", "title": "Norme della serie ISO/IEC 27000", "text": ""}
{"id": "6694569", "revid": "767487", "url": "https://it.wikipedia.org/wiki?curid=6694569", "title": "Commack", "text": "Commack \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694571", "revid": "767487", "url": "https://it.wikipedia.org/wiki?curid=6694571", "title": "Canzoni a due voci", "text": "Canzoni a due voci \u00e8 un film italiano del 1953 diretto da Gianni Vernuccio.\nTrama.\nTorino. Il famoso baritono Tito Robbi \u00e8 vittima di un attentato mentre sta cantando al teatro Carignano. Salvatosi per miracolo, Robbi cerca di capire chi possa volerlo morto, e chiede aiuto al suo amico Gino Bolla, avvocato e baritono per diletto. In breve i due scoprono che dal manicomio della citt\u00e0 \u00e8 appena fuggito un pazzo di nome Aldo Scheggi, che somiglia a Robbi come una goccia d'acqua.\nScheggi, proprio a causa della sua casuale somiglianza, si \u00e8 convinto che Robbi gli abbia in qualche modo \"rubato\" la vita, sostituendosi a lui e godendo quindi di un successo che non merita: per questo \u00e8 deciso ad ucciderlo a tutti i costi, arrivando persino ad introdursi in casa sua e facendo internare il vero Robbi al manicomio al posto suo. Dopo una serie di equivoci e scambi di persona, la polizia riesce ad acciuffare Scheggi, prima che possa compiere il delitto."}
{"id": "6694574", "revid": "767487", "url": "https://it.wikipedia.org/wiki?curid=6694574", "title": "Copiague", "text": "Copiague \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694582", "revid": "767487", "url": "https://it.wikipedia.org/wiki?curid=6694582", "title": "Coram (New York)", "text": "Coram \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694584", "revid": "110157", "url": "https://it.wikipedia.org/wiki?curid=6694584", "title": "Cutchogue", "text": "Cutchogue \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694585", "revid": "767487", "url": "https://it.wikipedia.org/wiki?curid=6694585", "title": "Deer Park (New York)", "text": "Deer Park \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694586", "revid": "767487", "url": "https://it.wikipedia.org/wiki?curid=6694586", "title": "Dix Hills", "text": "Dix Hills \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694587", "revid": "767487", "url": "https://it.wikipedia.org/wiki?curid=6694587", "title": "East Farmingdale", "text": "East Farmingdale \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694588", "revid": "110157", "url": "https://it.wikipedia.org/wiki?curid=6694588", "title": "East Hampton North", "text": "East Hampton North \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694589", "revid": "124123", "url": "https://it.wikipedia.org/wiki?curid=6694589", "title": "Arnaldo Faustini", "text": "Biografia.\nNato a Roma nel 1872, Faustini cosengu\u00ec qui, presso l'Universit\u00e0 degli Studi di Roma \"La Sapienza\", il suo dottorato in geografia all'et\u00e0 di 21 anni e sempre a Roma entr\u00f2 a far parte della redazione di un quotidiano come redattore scientifico. Particolarmente appassionato di tutto ci\u00f2 che riguardava le regioni polari, Faustini pubblic\u00f2 ben 19 libri, oltre a numerosi articoli, su vari argomenti inerenti i Poli.\nQuesta passione gli permise anche di conoscere personalmente i pi\u00f9 famosi esploratori polari come Roald Amundsen, Ernest Shackleton, Robert Falcon Scott e Adrien de Gerlache. Proprio di quest'ultimo, che fu a capo della spedizione belga in Antartide condotta tra il 1897 e il 1899, Faustini tradusse il resoconto di viaggio, originariamente scritto in francese, disegnando anche la mappa dell'area esplorata dai membri della spedizione e ricevendo in cambio dallo stesso de Gerlache, come segno di gratitudine, la bandiera della RV \"Belgica\", la nave della spedizione.\nNel 1915 Faustini fu invitato dall'esploratore polare Adolphus Greely a tenere una serie di conferenze negli Stati Uniti d'America e, proprio nel corso di una lettura presso la Columbia University, egli incontr\u00f2 Amelia Del Colle, che pi\u00f9 tardi divenne sua moglie.\nAl di l\u00e0 del suo interesse per i Poli e per la geografia in generale, Faustini si interess\u00f2 anche di geomorfologia. In un manoscritto mai pubblicato risalente al 1918 ed intitolato \"Catalogo Descrittivo di Ponti ed Archi Naturali\", riguardante, come dice il titolo, archi naturali di tutto il mondo, egli scrisse: \"Completo sotto ogni punto di vista, per una futura, eventuale pubblicazione - testo, schizzi topografici, illustrazioni, contenuti, indici, ecc..., penso sia il mio pi\u00f9 grande lavoro di geografia fisica.\"\nOpere.\nDi seguito una lista parziale delle opere di Arnaldo Faustini:\nCollegamenti esterni.\nArnaldo Faustini e gli Annali di Tristan da Cunha."}
{"id": "6694590", "revid": "767487", "url": "https://it.wikipedia.org/wiki?curid=6694590", "title": "East Islip", "text": "East Islip \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694591", "revid": "767487", "url": "https://it.wikipedia.org/wiki?curid=6694591", "title": "East Marion", "text": "East Marion \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694593", "revid": "767487", "url": "https://it.wikipedia.org/wiki?curid=6694593", "title": "East Northport", "text": "East Northport \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694594", "revid": "1386670", "url": "https://it.wikipedia.org/wiki?curid=6694594", "title": "Cultura di Capo Graziano", "text": "La cultura di Capo Graziano \u00e8 il nome dello stile dei manufatti provenienti dal villaggio di Capo Graziano nell'isola di Filicudi in Sicilia. I tutti reperti sono esposti presso il Museo archeologico regionale eoliano. \nLe due fasi (Graziano I e Graziano II).\nLa cultura di Capo Graziano si sviluppa nell'et\u00e0 del bronzo ed \u00e8 divisa in due fasi. La prima fase (Graziano I), la pi\u00f9 antica, va dal 2300 al 1700-1650 a.C. mentre la seconda fase (Graziano II) dal 1700-1650 al 1500 a.C. Particolare importanza viene data alla ceramica, tramite essa \u00e8 stato possibile identificare chiaramente le due fasi.\nNella fase I, identificabile con l'abitato di Filo Braccio a Filicudi, la ceramica \u00e8 raramente decorata. I reperti maggiormente trovati sono olle con decorazioni circolari, vasi e ciotole con segni a croce sotto l'ansa ma anche altre forme incise perlopi\u00f9 semplici. \nLa seconda fase viene identificata con il villaggio di Capo Graziano, villaggio in cui si spostarono gli stessi abitanti di Filo Braccio per ragioni difensive e di sicurezza. Questa fase \u00e8 presente anche nel villaggio dell'acropoli di Lipari, nel villaggio di San Vincenzo a Stromboli, a Serro Brigadiere e a Punta Megna a Salina per cui sono decorate soprattutto le ciotole. I manufatti riportano decorazioni a zig-zag, linee ondulate e puntini. Questa modalit\u00e0 decorativa deriva dalla rappresentazione del mare trasformata in disegno geometrico privo, per\u00f2 di forza narrante. Si sviluppano vasi con varie funzioni, per conservare (olle e pithoi decorati con cordoni a pizzicato), vasi per cucinare, teglie scodelle, tazze e ciotole. All'interno e all'esterno delle capanne sono stati trovati anche dei vasi in miniatura deposti in gruppo che fanno supporre l'esistenza di un rito specifico.\nE' importante specificare che questi aspetti culturali paiono simili a quelli presenti a Lerna in Grecia e in altri insediamenti riferibili all'antico Elladico III, segno di un antico legame.\nLa tazza di Filo Braccio.\nDal villaggio di Filo Braccio proviene uno dei pi\u00f9 interessanti reperti di tutta la cultura di Capo Graziano, si tratta di una tazza con decorazioni incise, rinvenuta presso la capanna F. L'importanza di questa tazza risiede nel fatto che probabilmente \u00e8 il pi\u00f9 antico esempio di raffigurazione della preistoria italiana (\"Graziano I\"). Per quanto faccia parte della cosiddetta cultura di Capo Graziano si pu\u00f2 dire che si discosta rispetto ai comuni reperti. Il disegno rappresenta chiaramente un uomo a braccia aperte in cui \u00e8 possibile notare anche le dita e il corpo. Chiaramente l'intera rappresentazione \u00e8 stilizzata, cos\u00ec come le onde del mare rappresentate con delle linee a zig-zag e delle barche formate da linee orizzontali con altre minori verticali. Non \u00e8 chiaro chi sia rappresentato, se un uomo o una divinit\u00e0, se le barche partono o arrivano, tuttavia \u00e8 importante dire che \u00e8 l'unico esempio di rappresentazione complessa, rispetto alle semplici linee di decorazione che troviamo nelle ceramiche anche della seconda fase.\nColture e allevamenti.\nDagli abitati sono emerse delle prove in merito alla coltivazione del grano, orzo, veccia, lenticchie e piselli. A Filo Braccio in particolare si \u00e8 scoperta la presenza della coltivazione della vite, che fa supporre la produzione del vino.\nGli animali domestici erano gli ovini, i caprini, maiali, buoi, ma sono state trovate anche tracce di molluschi, patelle e chiocciole di mare il che fa supporre ad attivit\u00e0 legate alla pesca.\nIl culto dei morti.\nA Capo Graziano i defunti venivano seppelliti in grotte e anfratti naturali posti sul pendio della montagna. Le cavit\u00e0 venivano poi chiuse con pietre. Accanto al corpo venivano lasciati piccoli vasi.\nA Panarea nei pressi della fumarola della Calcara sono stati scoperti dei pozzetti di un metro di diametro con ciottoli di mare, forse la traccia di un culto legato alla presenza delle fumarole.\nA Lipari il rito era quello dell'incinerazione per cui le ceneri venivano riposte in olle con dei vasetti a corredo.\nI commerci.\nLe Eolie risultarono subito molto appetibili per lo sviluppo del commercio con i naviganti greci. Gli abitanti di Capo Graziano apprezzavano le ceramiche micenee lavorate al tornio e dipinte con motivi geometrici (Tardo Elladico I-II 1650-1400). Vi sono diversi ritrovamenti micenei nell'acropoli di Lipari, a Capo Graziano ma anche a Stromboli presso il villaggio di San Vincenzo. Mentre provenivano dalle zone egee le piccole perline in pasta vitrea per i bracciali e le collane. I greci necessitavano di materie prime come il rame per le armi ma anche l'allume per fissare i colori sulla lana e per conciare le pelli, ma anche lo zolfo. \nSembra anche che l'uso dell'ossidiana diminuisca a favore dei ciottoli di mare come percussori o le rocce vulcaniche come mortai e macine. Infine il rinvenimento a Lipari nella capanna XII dell'acropoli e a Capo Graziano nella capanna XIV di armi di bronzo fa supporre anche lo sviluppo di questa lavorazione in loco."}
{"id": "6694595", "revid": "736476", "url": "https://it.wikipedia.org/wiki?curid=6694595", "title": "C.D. Cova da Piedade", "text": ""}
{"id": "6694596", "revid": "767487", "url": "https://it.wikipedia.org/wiki?curid=6694596", "title": "East Patchogue", "text": "East Patchogue \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694597", "revid": "767487", "url": "https://it.wikipedia.org/wiki?curid=6694597", "title": "East Quogue", "text": "East Quogue \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694598", "revid": "110157", "url": "https://it.wikipedia.org/wiki?curid=6694598", "title": "Coppa di Francia 2015-2016 (pallavolo femminile)", "text": "La Coppa di Francia 2015-2016 si \u00e8 svolta dal 17 novembre 2015 al 27 marzo 2016: al torneo hanno partecipato sedici squadre di club francesi e la vittoria finale \u00e8 andata per la diciannovesima volta al .\nRegolamento.\nLe squadre hanno disputato ottavi di finale, quarti di finale, semifinali e finale."}
{"id": "6694599", "revid": "287204", "url": "https://it.wikipedia.org/wiki?curid=6694599", "title": "East Shoreham", "text": "East Shoreham \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694600", "revid": "287204", "url": "https://it.wikipedia.org/wiki?curid=6694600", "title": "Eastport (New York)", "text": "Eastport \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694601", "revid": "767487", "url": "https://it.wikipedia.org/wiki?curid=6694601", "title": "Eatons Neck", "text": "Eatons Neck \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694602", "revid": "767487", "url": "https://it.wikipedia.org/wiki?curid=6694602", "title": "Elwood (New York)", "text": "Elwood \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694603", "revid": "767487", "url": "https://it.wikipedia.org/wiki?curid=6694603", "title": "Farmingville", "text": "Farmingville \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694604", "revid": "287204", "url": "https://it.wikipedia.org/wiki?curid=6694604", "title": "Santa Rosaliita", "text": ""}
{"id": "6694605", "revid": "965985", "url": "https://it.wikipedia.org/wiki?curid=6694605", "title": "Fire Island (New York)", "text": ""}
{"id": "6694606", "revid": "110157", "url": "https://it.wikipedia.org/wiki?curid=6694606", "title": "Fishers Island", "text": "Fishers Island \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694607", "revid": "486946", "url": "https://it.wikipedia.org/wiki?curid=6694607", "title": "Norme della serie ISO 27000", "text": ""}
{"id": "6694608", "revid": "767487", "url": "https://it.wikipedia.org/wiki?curid=6694608", "title": "Flanders (New York)", "text": "Flanders \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694611", "revid": "767487", "url": "https://it.wikipedia.org/wiki?curid=6694611", "title": "Fort Salonga", "text": "Fort Salonga \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694612", "revid": "219110", "url": "https://it.wikipedia.org/wiki?curid=6694612", "title": "ISO/IEC 27000-series", "text": "La serie ISO/IEC 27000 \"Information Security Management Systems (ISMS) Family of Standards\" (anche nota, in Italia, come famiglia di norme SGSI, \u201cSistemi di Gestione per la Sicurezza delle Informazioni\u201d) \u00e8 uno standard di sicurezza informatica redatto dalla ISO. Raggruppa un insieme di norme internazionali che si prefiggono di proteggere le informazioni che vengono mantenute ed elaborate da un\u2019organizzazione. Attraverso questa famiglia di norme, le organizzazioni possono sviluppare ed implementare un proprio sistema per la gestione della sicurezza informatica per le informazioni finanziarie, la propriet\u00e0 intellettuale ed i dati dei dipendenti, di clienti o di terzi. Le informazioni vengono protette da possibili attacchi informatici, errori umani, calamit\u00e0 naturali o da qualsiasi altra vulnerabilit\u00e0 che si pu\u00f2 presentare durante l\u2019utilizzo di un sistema informatico.\nLa serie ISO/IEC 27000 fornisce un modello, definito da esperti di settore, da seguire nella creazione e mantenimento di un sistema di gestione.Le norme delle serie:\nLa serie ISO/IEC 27000 \u00e8 applicabile a tutte le organizzazioni di qualsiasi tipo e dimensione, esempio sono societ\u00e0 commerciali, governative e organizzazioni non a scopo di lucro. Tutte le organizzazioni sono incoraggiate a valutare i loro rischi informativi, quindi a trattarli in base alle loro esigenze, utilizzando il manuale e i suggerimenti del caso. Data la natura dinamica del rischio e della sicurezza delle informazioni, il SGSI incorpora un \"feedback\" continuo e attivit\u00e0 di miglioramento per rispondere ai cambiamenti delle minacce, delle vulnerabilit\u00e0 o degli impatti degli incidenti.\nEnti che la pubblicano.\nLe norme della serie ISO/IEC 27000 vengono pubblicate congiuntamente da ISO (International Organization for Standardization) e IEC (International Electrotechnical Commission) che insieme formano un sistema specializzato per la standardizzazione a livello mondiale. In particolare le norme della serie ISO/IEC 27000 vengono redatte dal Sottocomitato 27 (SC27, Tecniche di Sicurezza IT) del Comitato Tecnico Congiunto (JCT1, Tecnologia dell\u2019Informazione) di ISO/IEC, sigla completa ISO/IEC STC1 SC27.\nAlle attivit\u00e0 del SC27 partecipano 50 nazioni con diritto di voto e 19 nazioni come osservatori, per un totale di 69 paesi a cui si aggiungono 35 enti, soggetti e progetti internazionali attraverso liaison. \nL'Italia ha diritto di voto ed \u00e8 rappresentata da UNINFO, ente federato di UNI (Ente Nazionale Italiano di Unificazione o anche chiamato Ente Italiano di Normazione) per l'intero settore delle tecnologie informatiche. All'interno di UNINFO \u00e8 strutturato un SC27 nazionale per garantire adeguata partecipazione alle attivit\u00e0 internazionali.\nLe norme.\nLa famiglia di norme SGSI.\n\u00c8 costituita da norme interdipendenti tra loro (pubblicati o in fase di sviluppo) e include una serie di linee guida.\nLa famiglia viene suddivisa in 4 macroaree:"}
{"id": "6694613", "revid": "1149807", "url": "https://it.wikipedia.org/wiki?curid=6694613", "title": "World of Quest", "text": ""}
{"id": "6694615", "revid": "287204", "url": "https://it.wikipedia.org/wiki?curid=6694615", "title": "Gordon Heights", "text": "Gordon Heights \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694617", "revid": "767487", "url": "https://it.wikipedia.org/wiki?curid=6694617", "title": "Great River", "text": "Great River \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694618", "revid": "767487", "url": "https://it.wikipedia.org/wiki?curid=6694618", "title": "Greenlawn", "text": "Greenlawn \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694619", "revid": "486946", "url": "https://it.wikipedia.org/wiki?curid=6694619", "title": "Famiglia Barrese", "text": ""}
{"id": "6694620", "revid": "110157", "url": "https://it.wikipedia.org/wiki?curid=6694620", "title": "Greenport West", "text": "Greenport West \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694622", "revid": "767487", "url": "https://it.wikipedia.org/wiki?curid=6694622", "title": "Halesite", "text": "Halesite \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6694635", "revid": "31789", "url": "https://it.wikipedia.org/wiki?curid=6694635", "title": "Lidiano Bacchielli", "text": "Biografia.\nSi laure\u00f2 presso la facolt\u00e0 di lettere e filosofia dell'Universit\u00e0 di Urbino nel novembre 1970, discutendo la tesi \"II portico occidentale dell'agor\u00e0 di Cirene\"; suo relatore fu il noto studioso Sandro Stucchi.\n \nIndag\u00f2 particolarmente l'antica regione nordafricana della Cirenaica, sede dell'antica colonia greca di Cirene. Con Stucchi scav\u00f2 in scavi archeologici della Libia; fu suo successore nella direzione della missione archeologica italiana in Cirenaica. Diede un notevole contributo alla comprensione delle testimonianze architettoniche ed urbanistiche dell'antica Cirene, chiarendo importanti aspetti della storia dell'arte della citt\u00e0 africana. \nPubblic\u00f2 anche notevoli studi sull'archeologia classica delle Marche, riconoscendo il tempio di Afrodite di Ancona come un tempio dorico e fornendo importanti contributi relativi alla stele del seviro Sesto Tizio Primo da Suasa, alla necropoli di Ricina, al foro di Cupra Marittima, all'Urbisaglia romana e all'Arco di Augusto di Fano.\nBacchielli insegn\u00f2 archeologia classica a Roma (La Sapienza) e ad Urbino. Scrisse per riviste accademiche, ma anche per un pubblico pi\u00f9 ampio. Il suo lavoro divulgativo pi\u00f9 noto \u00e8 \"Libia: Le citt\u00e0 perdute dell'impero romano\", scritto insieme ai colleghi archeologi Antonino Di Vita e Ginette Di Vita-Evrard.\nFu membro dell'Accademia Raffaello di Urbino, del Centro per le relazioni italo-arabe di Roma, del comitato scientifico redazionale della rivista \"Quaderni di archeologia della Libia\" (di cui fu anche coordinatore),\ne della rivista \"Picus. Studi e ricerche sulle Marche nell'antichit\u00e0\", di cui fu anche coordinatore.\nFu inoltre socio corrispondente di prestigiose istituzioni scientifiche italiane e straniere:\nUn numero della rivista scientifica \"Quaderni di archeologia della Libia\" \u00e8 stato dedicato alla sua memoria nel 2003."}
{"id": "6694636", "revid": "804", "url": "https://it.wikipedia.org/wiki?curid=6694636", "title": "Luigi Parazzi", "text": "Biografia.\nGiovane sacerdote.\nLuigi Parazzi nasce a Viadana il 19 luglio 1834, da Nicola falegname intagliatore e da Margherita Dall'Era tessitrice, residenti nella parrocchia di Santa Maria. Suoi fratelli sono Antonio (1823) monsignore, Pietro (1824) avvocato, Cesare (1828) morto in fasce, Lucia (1831), morta di colera a 24 anni, Cesare (1836), Achille (1842) avvocato e consigliere comunale. La famiglia \u00e8 originaria di San Bartolomeo di Maissana, nell'entroterra di Sestri Levante, nella valle del Vara, allora arcivescovado di Genova, ora diocesi di Chiavari, provincia della Spezia. Si erano trasferiti a Viadana nella seconda met\u00e0 del 600. Dal 1846 al 1851 frequenta il Ginnasio di Viadana.\nNel 1848 il padre muore all'et\u00e0 di cinquant'anni. La madre invece, a cui Parazzi era molto legato, morir\u00e0 Il 7 agosto 1883 all'et\u00e0 di ottant'anni. Il 25 aprile arrivano a Viadana i volontari del battaglione universitario toscano, che combatteranno il 29 maggio a Curtatone e Montanara. Tra questi vi sono Gherardo Nerucci e Augusto Conti, che diventeranno, in particolare il secondo, amici e corrispondenti di Parazzi. Nerucci in una sua lettera scrive questa testimonianza: \u00abIeri a Viadana appena giunti un drappello di donne, posto sulla piazza maggiore, ci venne incontro, offrendoci mazzi di fiori, poi un prete e un cittadino parlarono delle cose italiane e alla sera ci fu banda e illuminazione per tutto il paese\u00bb. Il prete \u00e8 don Costantino Avosani, prevosto di San Martino mentre il cittadino \u00e8 Francesco Fiorio, professore del Ginnasio. \nNel 1852 entra nel Seminario di Cremona; vi rimane fino al 1857. L'8 dicembre 1854 riceve la tonsura; gli ordini minori il 2 febbraio 1856; il suddiaconato il 22 marzo 1856; il diaconato il 20 dicembre 1856; il presbiterato il 6 giugno 1857. Il fratello Pietro si sposa e si trasferisce a Casalmaggiore. Nel 1855 quando Antonio diviene arciprete nella chiesa del Castello la famiglia si trasferisce nella casa arcipretale e risulta cos\u00ec composta: Antonio, la madre Margherita, i fratelli Luigi e Achille ed una domestica. Nel periodo dal 1858 al 1861 sar\u00e0 ospite un cugino Luigi, figlio del fratello del padre, nato nel 1846 e con sette fratelli. Dal 4 ottobre 1857 subito dopo l'ordinazione sacerdotale, ricevuta a 23 anni, \u00e8 a Correggioverde, frazione del Comune di Dosolo, come coadiutore dell'anziano prevosto Giuseppe Maria Poli e vi rimane fino al 2 novembre 1858. Da quel momento non avr\u00e0 pi\u00f9 cura d'anime. Nel 1858 si trasferisce a Viadana per ricoprire a partire dal 21 dicembre l'incarico di catechista nel Ginnasio Comunale, \u201cper le sue doti intellettuali e personali\u201d, al posto del fratello Antonio dimissionario. Il 23 novembre 1860 il Consiglio Comunale propone Parazzi come direttore spirituale del Ginnasio, la cui nomina spetta al Ministero della Pubblica Istruzione.\nFin dal 1848 i vescovi delle province liberate avevano celebrato la festa dello Statuto, estesa nel 1861 al Regno d'Italia. Il Parlamento delibera che la festa, indetta per il 2 giugno, sia abbinata a quella della proclamazione del Regno d'Italia. L'accostamento implica il riconoscimento dell'usurpazione dei territori pontifici e pertanto la maggioranza dei vescovi decide di non officiare le tradizionali funzioni religiose. Anche il vescovo di Cremona celebra solamente la festa dello Statuto. Ma i fratelli Parazzi con la tolleranza del vescovo, si comportano diversamente. Per celebrare la festa il Consiglio Comunale delibera che sia eretto nel prato della Rocca un altare per la celebrazione di una messa solenne con benedizione e consegna della bandiera alla guardia nazionale. Sui pregi e le caratteristiche di questa bandiera e sulla esecuzione dei ricami appare una corrispondenza di Luigi Parazzi sul Corriere cremonese del 26 giugno 1861. Il 6 giugno muore Cavour. Antonio Parazzi invita il sindaco per celebrare un solenne ufficio funebre, che si tiene il 21 giugno. Luigi recita un elogio che muove alle lacrime quasi tutto l'uditorio. Da molti viene richiesto di dare alle stampe il discorso, ma con la sua solita modestia Luigi si oppone. La cronaca dell'avvenimento \u00e8 riportata dal Corriere cremonese del 22 giugno.\nBibliotecario e insegnante.\nL'8 gennaio 1862 viene nominato direttore della Biblioteca Comunale, istituita nel maggio del 1861, ed il 13 agosto in occasione dell'inaugurazione tiene il discorso ufficiale manifestando apertamente il proprio patriottismo, oltre alla convinzione che la nuova istituzione sia strumento per formare il popolo e combattere l'ignoranza.\nIn occasione del passaggio di Giuseppe Garibaldi da Casalmaggiore Parazzi detta questa epigrafe posta all'ingresso del Municipio: \u00abA Giuseppe Garibaldi / ospite del municipio casalese / nel giorno 2 aprile 1862 / applaude ogni ordine di cittadini / in riva al gran fiume / che nell'impeto innovatore imprevisto delle sue acque / adombra la virt\u00f9 incomparabile dell'Italico eroe. Oh! Sopra un fiume fraterno / oltre le Alpi Giulie / discenda il magnanime / alle oppresse Nazioni auspice di libert\u00e0 / congiunta al riscatto di Venezia e di Roma\u00bb. I fratelli Parazzi aderisco all'Indirizzo al Papa promosso dal gesuita toscano e illustre teologo Carlo Passaglia, che era stato uomo di fiducia del conte di Cavour nel trattative fallite per una composizione pacifica della questione romana. L'appello \u00e8 volto a indurre papa Pio IX a rinunciare spontaneamente al potere temporale. Sempre nel 1862 inizia la collaborazione di Parazzi al periodico pedagogico \u00abLa Giovent\u00f9\u00bb, che dura un decennio. Altri suoi contributi appariranno via via nelle riviste fiorentine \u00abPietro Thouar\u00bb, \u00abLetture di famiglia\u00bb e infine \u00abLa Rassegna nazionale\u00bb.\nNel 1863 \u00e8 attento al dibattito in corso sulla questione della lingua italiana nell'ambito del quale egli si dichiara favorevole all'opinione dell'amico Augusto Conti. Nello stesso anno fonda la Libreria Circolante Femminile per soddisfare le richieste di un gruppo di donne desiderose di poter prendere in prestito libri da leggere adatti a loro. Viene aperta la Scuola Tecnica e Parazzi \u00e8 nominato direttore spirituale.\nIl vescovo Giuseppe Antonio Novasconi si conforma agli ordini della Curia romana disponendo che nella festa nazionale della prima domenica di giugno 1864 non si canti il Te Deum in tutta la diocesi. Antonio Parazzi, che gi\u00e0 negli anni precedenti lo aveva cantato, indeciso sul comportamento da tenere, interpella don Carlo Tessaroli, suo amico e parroco di Cremona, il quale gli risponde che non avrebbe cantato il Te Deum. Anche l'Aroldi tenta di dissuaderlo. Pure Luigi Tosi parroco di Sabbioneta \u00e8 dello stesso parere. Alla fine per\u00f2 Parazzi canta il Te Deum. Il 25 giugno 1865 pronuncia un discorso a Solferino per il sesto anniversario dei caduti nella battaglia combattuta nel 1859 durante la seconda guerra di indipendenza.\nNel 1867 assume l'incarico di delegato scolastico mandamentale, su proposta del Sindaco di Viadana, ancora una volta in sostituzione del fratello Antonio, dimissionario. Nel mese di novembre viene nominato direttore delle Scuole elementari per adulti di tutto il Comune. Nel 1868 partecipa all'Esposizione industriale, artistica e agricola organizzata a Mantova da Attilio Portioli, nella quale espone la macchina di sua invenzione, che aveva chiamato \"sferociclica\", uno strumento didattico per lo studio dell'astronomia, che ha lo scopo di dimostrare i movimenti delle costellazioni. Per tale partecipazione riceve una medaglia di 2\u00aa classe col titolo di \"astronomo\". Sospettando per\u00f2 che la sua invenzione possa richiamare su di lui troppa attenzione, la distrugge. Il 12 novembre la Giunta Comunale lo nomina professore di italiano nel Ginnasio comunale.\nIn vista dell'apertura del Concilio Vaticano I i fratelli Parazzi nel 1869, con l'intercessione di mons. Luigi Tosi, vicario capitolare di Cremona, sottopongono al presidente del Consiglio Luigi Federico Menabrea un \"Appello\" al clero italiano perch\u00e9 prenda posizione contro il dogma dell'infallibilit\u00e0 del papa. Il libello viene pubblicato anonimo dall\u2019editore Treves di Milano col titolo \"Per il XX Concilio Ecumenico MDCCCLXIX. Appello ai parrochi, canonici, professori e moderatori dei seminari, e sacerdoti italiani,\" col sostegno finanziario del Governo\".i\"\nL'8 dicembre, dopo due richieste consecutive, ottiene dal Ministero della Pubblica Istruzione la patente provvisoria triennale di insegnante di lingua italiana, storia e geografia, ma il suo obiettivo \u00e8 di ottenere quella definitiva, per la quale occorre offrire prova di attitudine didattica, che egli sostiene di poter dimostrare con le supplenze fatte negli anni 1859-1866 nelle scuole secondarie comunali, e per aver fatto parte pi\u00f9 volte della Giunta per gli esami di licenza. Siccome il Comune avrebbe messo a concorso una cattedra, congeniale alla sua formazione, riservata a professori dotati di patente definitiva, egli ambisce ad ottenerla. La Giunta Municipale di Viadana lo assume come docente di italiano e storia nella classe 4\u00b0 e di matematica nella 5\u00aa nella Scuola Tecnica.\nIl 1870 \u00e8 l'anno in cui l'anticlericalismo tocca il culmine; la posizione del clero e dei cattolici liberali si \u00e8 fatta estremamente difficile; dopo il Sillabo, il 20 luglio vi \u00e8 la proclamazione del dogma dell'infallibilit\u00e0 del Papa che fa cadere ogni speranza di conciliazione tra Stato e Chiesa. Il 20 e il 27 novembre, poco dopo la Breccia di Porta Pia, si svolgono le elezioni politiche. Nel collegio cremonese vanno al ballottaggio Angelo Bargoni e Ippolito Longari Ponzone. L'elezione di Bargoni \u00e8 determinata dai viadanesi a favore di un politico liberale-moderato; scelta su cui influiscono certamente i fratelli Parazzi. Di Angelo Bargoni scrive un elogio Innocenzo Frigeri, direttore della Scuola Tecnica, del seguente tenore: \u201cIl tuo onorato vessillo, nella palestra elettorale politica \u2013 tenuto alto dalla viadanese maggioranza \u2013 vittorioso nel solenne giorno \u2013 27 novembre 1870 \u2013 resta incolume appo noi \u2013 che lieti stringiamo la mano a te \u2013 Angelo Bargoni \u2013 cittadino integerrimo legislatore sapiente \u2013 Trionfa con te l'illuminato amor della patria\u201d. L'anno dopo Bargoni opta per il collegio di Chioggia, per cui si tengono nuove elezioni nelle quali Longari Ponzone ha la meglio sul cremonese Pietro Vacchelli. In quei mesi inizia una lunga polemica, durata poi per decenni, sull'istruzione religiosa nelle scuole. Nel mese di giugno il consigliere comunale Mosconi propone la soppressione, a partire dal 1872, del posto di direttore spirituale nella Scuola Tecnica, che \u00e8 ancora occupato da Luigi Parazzi. Il sindaco Giani cerca di spiegare che il posto \u00e8 previsto dalla legge e che pertanto l'insegnamento della religione \u00e8 da ritenersi obbligatorio; non conformarsi ad essa significa esporsi al rischio di perdere la parificazione della scuola. Rileva inoltre che il Parazzi presta gratuitamente la sua opera come direttore della Biblioteca Comunale e che rinuncerebbe a questo incarico qualora venisse soppresso il posto retribuito con cinquecento lire all'anno. Mosconi ribatte che l'insegnamento in questione \u00e8 del tutto inutile data la scarsa frequenza alle lezioni di Parazzi. Sempre secondo lui bisogna anche considerare le difficolt\u00e0 di bilancio e l'incompatibilit\u00e0 fra l'incarico di delegato scolastico mandamentale di Parazzi con quello di direttore spirituale. Alcuni consiglieri pi\u00f9 tolleranti propongono il rinvio dell'argomento, considerato che nel mese di maggio \u00e8 stato presentato al Parlamento un disegno di legge che vorrebbe sopprimere il posto in questione: questa proposta trova tutti d'accordo. La delibera comunale non ha seguito, poich\u00e9 la legge Casati prevede l'insegnamento religioso. Questo verr\u00e0 soppresso con la legge Coppino del 1877.\nL'atteggiamento patriottico di Parazzi \u00e8 confermato dalla commemorazione che egli tiene nel 1872 dell'arciprete viadanese Angelo Aroldi, in occasione del quale afferma: \u00abLo straniero apriva alla Chiesa la sinistra mano e serrava nella dritta il ferro appuntato all'italica famiglia; anche nelle curie spadronava, senza voler parere di farlo... Erano le prove supreme della pazienza nostra e della prudenza. Il Novasconi, il Tosi, l'Aroldi da Dio sospiravano come tutti sorti migliori...\u00bb.\nNel 1873 essendo deceduto Longari Ponzone, viene eletto alla Camera Achille Arese, deputato della Destra. Parazzi \u00e8 \u00abtrattenuto da infermit\u00e0\u00bb. La Societ\u00e0 italiana di storia e archeologia di Roma gli conferisce il diploma di socio corrispondente. Nel 1874 Parazzi \u00e8 direttore spirituale della Scuola Tecnica. Il 28 maggio 1876 ottiene da Vittorio Emanuele II l'onorificenza di cavaliere della corona d'Italia.\nNel mese di gennaio 1877 viene nominato insegnante di italiano, storia e geografia nella Scuola Tecnica per la durata di cinque anni. La decisione, presa all'unanimit\u00e0 dai consiglieri comunali presenti, richiama \u00able egregie qualit\u00e0 intellettuali, morali e sociali\u00bb del sacerdote assunto eccezionalmente senza concorso. Il 4 gennaio il ministro della Pubblica Istruzione Coppino lo incarica dell'insegnamento delle lettere italiane nelle classi superiori del Reale Collegio femminile di Verona; ma egli rinuncia, preferendo \u00abper amore del natio loco\u00bb tenere fede all'impegno assunto col Comune di Viadana di insegnare l'italiano nella Scuola Tecnica pareggiata di Viadana. Nel mese di maggio presenta le dimissioni da delegato scolastico mandamentale al Ministro della Pubblica Istruzione e viene sostituito. Il 15 ottobre ottiene, con decreto del Ministro Coppino, la sospirata abilitazione all'insegnamento della lingua italiana, della storia e della geografia. L'8 dicembre scrive una lettera al Ministero della Pubblica Istruzione esponendo tutte le sue perplessit\u00e0 sulla reale applicabilit\u00e0 della nuova legge sull'obbligo scolastico (Legge Coppino), soprattutto per la difficolt\u00e0 che vi sarebbe stata in seguito al raddoppio dei bambini frequentanti che avrebbe richiesto il doppio delle aule e dei maestri. Propone altres\u00ec alcune soluzioni pratiche. In quell'anno vi sono contrasti del vescovo Geremia Bonomelli con i fratelli Parazzi. Nel resoconto della sua visita pastorale a Viadana il 29 dicembre traccia di Antonio questo profilo: \u201c ... ha molto ingegno e cultura, ebbe idee pessime, ora forse si \u00e8 ricreduto, cura bene la sua parrocchia, ha opinione di s\u00e9 stragrande, costumato, furbo\u201d. Di Luigi scrive: \u201c... \u00e8 della categoria dei sedicenti letterati, regolare la condotta, pieno di s\u00e9; per esso non so che cosa sia la Chiesa; idee, non lo sapr\u00e0 neppure esso.\u201d\nLa sospensione \"a divinis\".\nNel mese di gennaio 1878, circa un mese dopo la visita pastorale del Vescovo, si tiene nella chiesa del Castello, in collaborazione tra le autorit\u00e0 civili e religiose, un ufficio funebre per la morte di Vittorio Emanuele II. Il Municipio fa erigere nella chiesa un maestoso catafalco; sulla facciata ed all'interno sono esposte numerose epigrafi scritte da don Luigi. Il discorso commemorativo, sebbene il vescovo abbia proibito qualunque discorso funebre, \u00e8 tenuto dallo stesso Parazzi. Nel suo discorso non ha timore di esaltare l'italianit\u00e0 di Roma, nonostante la Chiesa non l'accetti come fatto compiuto, e l'impresa dei Mille. Ribadisce inoltre le sue convinzioni antitemporaliste, affermando che il Re ha ricevuto da Dio l'0opportunit\u00e0 di \u00ablevar dalle spalle affaticate del Pontefice, l\u2019ultimo brandello di una real clamide logora\u00bb. Il suo discorso, poi pubblicato a cura del Comune, viene ritenuto dal vescovo offensivo per il papato e per la Chiesa. Nel mese di marzo si tiene a Viadana una grande cerimonia religiosa per la morte di Pio IX, avvenuta il 7 febbraio; com'era accaduto per l'ufficio funebre per Vittorio Emanuele II, vi partecipano tutte le autorit\u00e0 civili e religiose. Il 20 marzo il vescovo Geremia Bonomelli lo sospende \"a divinis\" per quindici giorni e successivamente, con altro decreto dell'11 aprile, in perpetuo o fino alla ritrattazione di quanto era stato pubblicato, per aver pronunciato nel discorso in morte del Re parole ingiuriose contro la Santa Sede ed il Papa. L'avvenimento suscita commenti e polemiche anche sulla stampa, da forza agli anticlericali e provoca smarrimento fra i cattolici. I giornali anticlericali e liberali si schierano a sua difesa contro il Vescovo, cos\u00ec come le autorit\u00e0 civili. Mentre i giornali cattolici intransigenti prendono posizione contro di lui. Dopo due mesi la sospensione viene revocata; in seguito a ci\u00f2 si riaccende la polemica da parte dei suoi precedenti sostenitori che lo accusano di ritrattazione, come a es. \u00abLa Favilla\u00bb di Mantova. A difesa intervengono anche i due fratelli Achille e Pietro con un articolo sullo stesso giornale. Luigi pubblica e fa circolare una lettera indirizzata \"Ai miei benevoli\" spiegando che era uscito dalla controversia con la sua dignit\u00e0 integra. In risposta per\u00f2 il giornale diocesano \u00abLa buona famiglia\u00bb pubblica una dichiarazione del cancelliere vescovile che conferma che don Luigi Parazzi sia a voce che per iscritto di fronte a testimoni ha fatto la ritrattazione impostagli dal vescovo. Dopo questa dichiarazione a Viadana viene pubblicato un libello a firma \u201cLo zingaro\u201d intitolato \"La morte civile del professor cavalier don Luigi Parazzi\", che ha l'intento di smascherare il suo tentativo di fare apparire la ritrattazione un atto compiuto come sacerdote e non come uomo.\nSecondo Ernesto Barilli mentre la stampa si era divisa per vituperarlo o per esaltarlo, egli aveva fatto ricorso alla sacra Congregazione dei vescovi presso la Curia romana rilevando l'illegittimit\u00e0 dei due decreti, in quanto era mancata la contestazione degli addebiti ed un regolare processo canonicov. Inoltre riportava il testo della ritrattazione imposta da Bonomelli e la dichiarazione con la quale Parazzi si sarebbe rifiutato di firmare perch\u00e9 ci\u00f2 avrebbe significato rinnegare ed uccidere la Patria, divenuta una, libera e indipendente per legge storica, che era anche legge di Provvidenza. In una lettera del 13 luglio scrive: \u00abDio mi ha voluto infermo di cardite, talvolta s\u00ec acerba che pare togliermi la mente\u00bbvi.\nNel 1881 a Firenze si tiene un Comitato promotore del partito conservatore regionale promosso dai cattolici liberali che cercano di risolvere il problema dei rapporti con lo Stato dopo il \"non expedit\" del 1874. Tra questi Augusto Conti, Cesare Cant\u00f9 ed altri, che attraverso il periodico \u00abLa Rassegna Nazionale\u00bb (cui collabora anche Parazzi), che dal 1879 era divenuto l'organo dei cattolici transigenti, sostengono la necessit\u00e0 di un partito cattolico conservatore contro lo spirito sovversivo dilagante.\nNel 1882 viene approvata la riforma elettorale e si tengono nuove elezioni politiche. La maggioranza che reggeva il governo Depretis esce dalle elezioni indebolita. La maggior parte del clero iscritto alle liste elettorali non si presenta alle urne; pochissimi sacerdoti per\u00f2, fra i quali Antonio e Luigi Parazzi, esprimono il loro voto nonostante il \"non expedit.\" Alla lotta politica i cattolici viadanesi partecipano indirettamente tramite la Costituzionale con Luciano Dall'Argine, che era un fabbriciere, e con alcuni sacerdoti liberali. Parazzi ottiene il rinnovo dell'incarico di professore di Italiano per altri 5 anni. Nel 1885 redige un resoconto morale della sua gestione di delegato scolastico mandamentale dal 1877 fin a quest'ultimo anno; da ci\u00f2 si arguisce che ha continuato ad esercitare la carica, nonostante le dimissioni del 1877.\nIl 26 gennaio 1887 si consuma la sconfitta italiana nella battaglia di Dogali in Eritrea con la morte di tutti i militari. Questa tragica disfatta sembra portare una schiarita nell'annoso problema dei rapporti tra Stato e Chiesa. Dopo circa tre lustri le autorit\u00e0 civili riprendono a partecipare alle celebrazioni religiose che si tengono per la circostanza. Per i fratelli Parazzi l'eroismo civile santifica il sacrificio e riscatta i martiri alla pace eterna. Essi possono ora celebrare un avvenimento civile senza il rischio di incorrere nelle sanzioni del loro vescovo. Infatti Antonio tiene il discorso commemorativo, mentre Luigi detta alcune epigrafi. \u00c8 ormai finita la lunga e sofferta discordia col vescovo Bonomelli, il quale \u00e8 divenuto uno dei principali sostenitori della conciliazione fra Stato e Chiesa. Con il fatto di Dogali gran parte del clero sembra scoprire l'amore per la patria: su questo sentimento la Chiesa e lo Stato cercano di favorire un punto di incontro con le celebrazioni religiose che accomunano il clero con le autorit\u00e0 civili. Quello della conciliazione fra Stato e Chiesa era sempre stato il pensiero centrale dei due fratelli Parazzi. In quell'anno ottiene il rinnovo dell'incarico di professore di Italiano per altri 5 anni.\nIl 14 ottobre 1892 tutta Viadana \u00e8 in lutto per la morte di Cesare Vigna. Sulla facciata della chiesa spicca un'epigrafe scritta da Parazzi. Ottiene il rinnovo dell'incarico di professore di Italiano per altri 5 anni. Il 4 dicembre viene nominato socio dell'Accademia Virgiliana di Mantova. Nel 1894 lamenta: \u00abAtonia dei nervi che non mi lascia\u00bb e \u00abLa mala disposizione della mano destra\u00bb; stanco per le fatiche scolastiche, va in soggiorno climatico ad Azzio, in provincia di Varese, un paese a 400 metri di altitudine. Il 17 settembre tiene una conferenza all'Accademia Virgiliana di Mantova, di cui \u00e8 socio, sul tema \"Virgilio e il patetico di moralit\u00e0\".\nNel 1895 scrive che: \u00abPer dar tono ai nervi fo uso della corrente elettrica\u00bb. Forse anche per curarsi tutti gli anni durante le vacanze estive si reca sulle montagne del pistoiese, come riporta Ernesto Barilli, secondo il quale la motivazione \u00e8 anche quella di sentir parlare la lingua toscana, essendo un purista fedelissimo di Alessandro Manzoni. E non \u00e8 un caso forse che l'unico ritratto fotografico che possediamo di Parazzi, eseguito in studio, come fondale presenta un paesaggio montano. Nel 1897 ottiene il rinnovo dell'incarico di professore di Italiano per altri 5 anni.\nNel 1900 viene nominato economo spirituale della chiesa di S. Maria Assunta e S. Cristoforo in Castello. In tale veste, in seguito all'assassinio del re Umberto I, invia una lettera al Sindaco diretta ad ottenere un contributo del Comune per una cerimonia funebre in memoria del re assassinato. Ma il Consiglio Comunale approva un ordine del giorno che non solo nega tale contributo, ma anche dispone che il Comune non parteciper\u00e0 con propri rappresentanti alla cerimonia. L'orazione funebre in memoria del Re viene tenuta il 12 agosto dallo stesso Parazzi. Partecipano invece rappresentanze governative, ufficiali in congedo, la Societ\u00e0 Operaia e quella dei reduci. Viene allestito un catafalco ed esposte varie epigrafi inneggianti al Re, dettate da Parazzi.\nIn seguito alla morte del fratello Antonio, avvenuta nel 1899, accetta l'incarico di Ispettore dei monumenti per un solo anno. A causa dell'elezione nel mese di dicembre della nuova giunta di sinistra retta dal Sindaco Ernesto Sanfelici, si dimette da direttore degli asili.\nIl nuovo secolo.\nIl 24 giugno 1901 il Consiglio Comunale lo nomina direttore del Museo Civico. L'anno dopo ottiene il rinnovo dell'incarico di professore di Italiano per altri 10 anni. Durante l'anno scolastico 1905-1906 rinuncia all'insegnamento per ragioni di et\u00e0; in effetti ha 71 anni. Viene sostituito dalla prof. Storti Azzoni di Cicognara, che lo sostituir\u00e0 anche alla direzione della Biblioteca Comunale dopo le sue dimissioni. Nel 1908 \u00e8 membro della commissione per la valutazione del saggio finale degli allievi della Scuola comunale di musica, insieme al prof. Tullo Cavalca. Il 30 settembre 1912 rassegna le dimissioni da direttore della Biblioteca Comunale \u00abper grave et\u00e0\u00bb.\nIn un clima di guerra imminente il giornale La Provincia di Mantova del 19 settembre 1914 annuncia la morte di Parazzi, avvenuta il 16 precedente: \u00abLa sua scomparsa \u00e8 stata pianta dai viadanesi di qualunque partito perch\u00e9 l'estinto, oltre ad essere di gran cuore, era una mente eletta. Studiosissimo di cose storiche e letterarie lascia il suo nome legato a parecchie opere. Fu anche sincero e fervido patriota\u00bb. Nel Consiglio Comunale del 20 settembre viene ricordato dal consigliere Baruffaldi che lo definisce \u00abinsegnante egregio della Scuola Tecnica e per le istituzioni che danno decoro e prestigio a Viadana quali il Museo e la Biblioteca comunale. Mi spiace che la Giunta non abbia sentito il dovere di inviare ai funerali una rappresentanza del Comune\u00bb. Il sindaco socialista Eligio Ponchiroli gli risponde che ai funerali sono intervenuti gli insegnanti e gli alunni della Scuola Tecnica con la bandiera del Comune. Il Consiglio Comunale con delibera del 2 aprile 1915 accetta il legato, lasciato da Parazzi alla Biblioteca con proprio testamento olografo del 29 giugno 1910, di sessanta lire \u00abin compenso dei pochi libri che, prestati sotto la mia volont\u00e0, o non furono restituiti o comunque andarono smarriti\u00bb. Il 7 novembre 1920, in un periodo di particolare tensione sociale, il socialista Pietro Delfini \u00e8 stato nominato sindaco da pochi giorni, poi sospeso dal Prefetto per le sue dichiarazioni in Consiglio Comunale, si tiene la commemorazione di Parazzi fatta nel Teatro Sociale dal viadanese professor Ernesto Barilli, provveditore agli studi per la provincia di Mantova, con l'inaugurazione di una lapide in ricordo del benemerito sacerdote.\nOpere.\nSelezione di alcuni scritti pubblicati in forma di monografia o estratti da riviste. Per l'elenco completo vedere la sezione: Collegamenti esterni."}
{"id": "6694639", "revid": "767487", "url": "https://it.wikipedia.org/wiki?curid=6694639", "title": "Rosario (Sonora)", "text": "Rosario \u00e8 una municipalit\u00e0 dello stato di Sonora nel Messico settentrionale, il cui capoluogo \u00e8 la localit\u00e0 omonima.\nConta 5.025 abitanti (2010) e ha una estensione di 3.593,51\u00a0km\u00b2.\nIl nome della localit\u00e0 \u00e8 dedicato alla Madonna del Rosario."}
{"id": "6694642", "revid": "767487", "url": "https://it.wikipedia.org/wiki?curid=6694642", "title": "Gosenzo-sama Banbanzai!", "text": " \u00e8 un OAV comico-fantascientifico scritto e diretto da Mamoru Oshii e animato dalla Pierrot. L'anno successivo, con alcune sequenze prese dagli episodi, ne venne tratto un film d'animazione intitolato .\nGli episodi sono raccontati sotto forma di una rappresentazione teatrale, con lunghi monologhi da parte di tutti i personaggi (che tra l'altro compiono continue rotture della quarta parete, uscendo letteralmente di scena, rivelando i fondali finti dell'ambientazione e apparendo da botole sul pavimento) e una regia statica (con pochi stacchi e movimenti di camera quasi assenti). Il character design del cast inoltre ricorda quello di burattini di legno.\nTrama.\nLa storia ruota intorno a una piccola e normale famiglia giapponese, gli Yomota, composta da un ragazzo di nome Inumaru, suo padre Kinekuni e sua madre Tamiko. Un giorno, una bella ragazza con un cappello di fiori gialli bussa alla porta del loro appartamento. Quando loro chiedono chi ella sia, questa si definisce \"Maroko Yomota\", nipote di Inumaru, e che ha voluto viaggiare nel passato con una macchina del tempo per visitare i suoi antenati. Nonostante il forte rifiuto di Tamiko di riconoscerla come una Yomota, Kinekuni e Inumaru la accolgono come una parente. Questo per\u00f2 porter\u00e0 alla rottura dell'equilibrio famigliare.\nColonna sonora.\n \u00e8 un'antologia che raccoglie alcuni pezzi composti da Kenji Kawai per l'OAV, pubblicata il 21 agosto del 1993."}
{"id": "6694643", "revid": "799790", "url": "https://it.wikipedia.org/wiki?curid=6694643", "title": "MAROKO", "text": ""}
{"id": "6694644", "revid": "1573940", "url": "https://it.wikipedia.org/wiki?curid=6694644", "title": "Chunga burmeisteri", "text": "Il seriema di Burmeister (Chunga burmeisteri ()) \u00e8 un uccello della famiglia Cariamidae, diffuso in Sud America. \u00c8 l'unica specie nota del genere Chunga ."}
{"id": "6694645", "revid": "21880", "url": "https://it.wikipedia.org/wiki?curid=6694645", "title": "Chunga (zoologia)", "text": ""}
{"id": "6694650", "revid": "110157", "url": "https://it.wikipedia.org/wiki?curid=6694650", "title": "Offer You a Secret", "text": "Offer You a Secret \u00e8 un singolo del gruppo musicale italiano Marti, pubblicato il 24 novembre 2017 come secondo estratto dal terzo album in studio \"King of the Minibar\".\nDescrizione.\nParlando del brano, Andrea Bruschi ha dichiarato che il titolo si ispira ad una frase tratta da un dialogo del film \"Love Streams\" di John Cassavetes, \"Chi ama deve offrire i propri segreti alla persona amata\"\nVideo musicale.\nIl videoclip, diretto da Lorenzo Vignolo, \u00e8 stato girato tra Torvaianica (Roma) e Bangkok (Thailandia). "}
{"id": "6694659", "revid": "74173", "url": "https://it.wikipedia.org/wiki?curid=6694659", "title": "Collegio di Mansfield", "text": "Mansfield \u00e8 un collegio elettorale inglese situato nel Nottinghamshire rappresentato alla Camera dei comuni del Parlamento del Regno Unito. Elegge un membro del parlamento con il sistema maggioritario a turno unico; l'attuale parlamentare \u00e8 Ben Bradley del Partito Conservatore, che rappresenta il collegio dal 2017.\nEstensione.\nIl collegio copre le citt\u00e0 di Mansfield e Warsop, nel Nottinghamshire.\nUltime modifiche.\nLa \"Boundary Commission for England\" apport\u00f2 cambiamenti al collegio per tenere in considerazione i cambiamenti nella popolazione a livello regionale e locale, spostando la piccola itt\u00e0 di Market Warsop dal collegio di Bassetlaw in quello di Mansfield. I confini, fin da questa quinta revisione avvenuta in occasione delle elezioni generali del 2010, sono coincidenti con il Borough di Mansfield, e comprendono i seguenti ward: Berry Hill, Broom Hill, Cumberlands, Eakring, Forest Town East, Forest Town West, Grange Farm, Ladybrook, Leeming, Lindhurst, Oak Tree, Pleasley Hill, Portland, Priory, Ravensdale, Robin Hood, Sherwood. Birklands e Meden furono aggiunti nel 2010, e in precedenza erano appartenuti al collegio di Bassetlaw.\nIl sindaco di Mansfield decise unilateralmente di ridurre i consiglieri di ogni ward da 46 a 36, alzando il numero dei ward da 19 a 36, portando la \"Boundary Commission\" a ridisegnare la struttura dei ward dal 2011: Abbott, Berry Hill, Brick Kiln, Broom Hill, Bull Farm and Pleasley Hill, Carr Bank, Eakring, Grange Farm, Holly, Hornby, King's Walk, Kingsway, Ladybrook, Lindhurst, Ling Forest, Manor, Market Warsop, Maun Valley, Meden, Netherfield, Newgate, Newlands, Oak Tree, Oakham, Park Hall, Peafields, Penniment, Portland, Racecourse, Ransom Wood, Sandhurst, Sherwood, Warsop Carrs, Woodhouse, Woodlands, Yeoman Hill"}
{"id": "6694667", "revid": "131145", "url": "https://it.wikipedia.org/wiki?curid=6694667", "title": "Marco Lorenzi", "text": ""}
{"id": "6694672", "revid": "228587", "url": "https://it.wikipedia.org/wiki?curid=6694672", "title": "Antiquarium di via del Seminario", "text": "L\"'Antiquarium\" di via del Seminario \u00e8 un sito archeologico della citt\u00e0 di Trieste, dove si conserva una sezione delle mura romane.\nDatazione.\nI resti archeologici dell\u2019\"Antiquarium\" di via del Seminario sono tra i pi\u00f9 antichi presenti a Trieste; risalgono, infatti, alla tarda Repubblica, ossia alla fine del I secolo a.C. Si riferiscono allo stesso periodo anche la \"domus\" nell\"'Antiquarium\" di via Donota e il teatro romano.\nDescrizione dei resti archeologici.\nNell\"'Antiquarium\" si osserva un tratto delle mura, fatte costruire da Ottaviano (quando questi non aveva ancora assunto il titolo di Augusto) tra il 33 e il 32 a.C. per la difesa della colonia di \"Tergeste\". Il tratto conservato \u00e8 lungo 4 metri e largo 2,4 metri; le facce esterne delle mura sono costituite da blocchi di arenaria, mentre il riempimento interno \u00e8 di sabbia mista a roccia. Alla base delle mura \u00e8 visibile un canale per lo scolo dell'acqua.\nTra la met\u00e0 del I e il II secolo d.C., le mura persero la loro originaria funzione difensiva, venendo reimpiegate come parte di un sistema di terrazzamenti, che coinvolgeva tutto il versante del colle di San Giusto rivolto al mare. A ridosso del tratto murario, infatti, \u00e8 stato riportato alla luce un vano con pavimentazione in \"opus spicatum\", ossia in mattoni rettangolari disposti a spina di pesce, dove sono stati trovati anche alcuni frammenti di anfore: tale ambiente \u00e8 stato interpretato come una vasca per la lavorazione dell'olio. Quest'area dell'antica Tergeste, effettivamente, era destinata alle attivit\u00e0 produttive.\nInformazioni sulle visite.\nL\"'Antiquarium\" \u00e8 aperto al pubblico soltanto al sabato mattina (di solito segue l'orario 10.00-12.00); altrimenti si possono prenotare delle visite contattando la Soprintendenza per i beni archeologici del Friuli Venezia Giulia (tel. 040-4261411)."}
{"id": "6694684", "revid": "729019", "url": "https://it.wikipedia.org/wiki?curid=6694684", "title": "ISO 10001", "text": "La norma ISO 10001 \"\"Quality management -- Customer satisfaction -- Guidelines for codes of conduct for organizations, \" in italiano \"Gestione per la qualit\u00e0 - Soddisfazione del cliente - Linee guida per i codici di condotta delle organizzazioni\"\", \u00e8 una norma internazionale che fornisce una guida con lo scopo di indicare alle organizzazioni come pianificare, progettare, sviluppare, attuare, mantenere e migliorare codici di condotta relativi alla soddisfazione del cliente. Pu\u00f2 essere applicata ai codici relativi ai prodotti, oppure contenenti promesse fatte ai clienti da parte di un'organizzazione riguardo al proprio comportamento, con l'obiettivo di accrescere la soddisfazione del cliente.\nStoria.\nLa ISO 10001 \u00e8 stata sviluppata dall'ISO/TC 176/SC 3 Supporting technologies, ed \u00e8 stata pubblicata per la prima volta nel dicembre 2007 ed \u00e8 stata confermata nell'attuale versione 2007 anche in seguito alla verifica condotta nel 2015 dall'ISO/TC 176/Sc3 in Italia \u00e8 stata recepita ad ottobre 2008 come UNI ISO 10001.\nL'ISO/TC 176/Sc 3 \u00e8 stato costituito nell'anno 1989.\nPrincipali requisiti della norma.\nLa ISO 10001 adotta uno schema in 8 capitoli nella seguente suddivisione:"}
{"id": "6694698", "revid": "767487", "url": "https://it.wikipedia.org/wiki?curid=6694698", "title": "Courage de mari", "text": "Courage de mari \u00e8 un cortometraggio del 1903 diretto da Georges Hatot.\nTrama.\nUna signora \u00e8 sola con il suo amante. Ad un certo punto un rumore proviene dalle scale, \u00e8 il marito. L'amante per nascondersi nota una pelle d'orso che adorna la stanza, l'unica cosa che gli viene in mente \u00e8 mettersi li sotto. Il marito entra e mentre bacia sua moglie, nota che la pelle d'orso si avvia verso la porta. Il marito \u00e8 terrorizzato, ma coraggiosamente raggiunge la pelle d'orso lasciata sul pianerottolo dall'amante, che nel frattempo se l'\u00e8 svignata. Una volta recuperata la pelle d'orso la porta a sua moglie che ride perch\u00e9 il marito non si \u00e8 accorto di nulla."}
{"id": "6694699", "revid": "72396", "url": "https://it.wikipedia.org/wiki?curid=6694699", "title": "Dayananda Sarasvati", "text": "Lasci\u00f2 la propria famiglia nel 1846 per subire l'influenza di varie correnti religiose, sino ad entrare nell'ordine dei sannyasin. Durante il suo soggiorno a Mathura, Sarasvati si dedic\u00f2 allo studio del Veda. Si distinse per la sua attivit\u00e0 predicatoria, nella quale cercava di scardinare le modificazioni che minavano l'autenticit\u00e0 del messaggio dei testi sacri. Giunto a Mumbai, fond\u00f2 l'Arja Samaj e scrisse alcune opere, tra le quali si ricorda \"Satyartha prakasa\"."}
{"id": "6694704", "revid": "1649933", "url": "https://it.wikipedia.org/wiki?curid=6694704", "title": "Dazu", "text": "Dazu \u00e8 una cittadina della provincia cinese del Sichuan che dista circa 170 km da Chongqing. \u00c8 conosciuta soprattutto per le numerose grotte buddhiste, in cui sono presenti molte opere scultoree (compresi alcuni bassorilievi) risalenti ad epoche diverse (si va dal IX secolo fino al XII-XIII secolo. La tematica rappresentativa prevalente delle opere artistiche, seppur non esclusiva, \u00e8 quella religiosa."}
{"id": "6694705", "revid": "539155", "url": "https://it.wikipedia.org/wiki?curid=6694705", "title": "Ornella Volta", "text": "Biografia.\nGiornalista e scrittrice, Ornella Vasio prese il cognome del marito il fotografo Pablo Volta; diplomata in cinematografia, nel 1957 si trasfer\u00ec a Parigi, dove nel 1981 fond\u00f2 gli Archivi della Fondation Erik Satie, diventando uno dei massimi studiosi dell'opera del compositore francese . Fu amica di Federico Fellini con cui collabor\u00f2 per \"I clowns\" compiendo ricerche sul circo e curando la versione francese dei dialoghi. Fu assistente alla regia del film di Luigi Comencini \"La bella di Roma\" (1955). Negli anni \u201960 pubblic\u00f2 alcuni libri dedicati al fantastico: \"I vampiri tra noi\" (edito da Feltrinelli nel 1960), \"Le vampire\" (1962, Pouvert) , \"Frankenstein &amp; Company\" (1965, Sugar), \"Guida dell\u2019altro mondo.\" Collabor\u00f2 a molte riviste tra cui \u201cVogue, \u201cQuindici\u201d, \u201cIl Delatore\u201d."}
{"id": "6694706", "revid": "474175", "url": "https://it.wikipedia.org/wiki?curid=6694706", "title": "Tatar Pazard\u017eik", "text": ""}
{"id": "6694707", "revid": "729019", "url": "https://it.wikipedia.org/wiki?curid=6694707", "title": "ISO 10003", "text": "La norma ISO 10003 \"\"Quality management -- Customer satisfaction -- Guidelines for dispute resolution external to organizations, \" in italiano \"Gestione per la qualit\u00e0 - Soddisfazione del cliente - Linee guida per la risoluzione delle dispute all'esterno delle organizzazioni\"\", \u00e8 una norma internazionale che fornisce una guida per un'organizzazione al fine di pianificare, progettare, sviluppare, far funzionare, mantenere e migliorare un processo di risoluzione delle dispute, efficace ed efficiente, relativa ai reclami che non sono stati risolti dall'organizzazione stessa. Si applica ai reclami relativi ai prodotti dell'organizzazione destinati ai clienti, o da essi richiesti, al processo di trattamento dei reclami o al processo di risoluzione delle dispute, alla risoluzione delle dispute che nascono da attivit\u00e0 commerciali nazionali o internazionali, comprese quelle relative al commercio elettronico.\nStoria.\nLa ISO 10003 \u00e8 stata sviluppata dall'ISO/TC 176/SC 3 Supporting technologies, ed \u00e8 stata pubblicata per la prima volta nel dicembre 2007 ed \u00e8 stata confermata nell'attuale versione 2007 anche in seguito alla verifica condotta nel 2015 dall'ISO/TC 176/Sc3 in Italia \u00e8 stata recepita ad ottobre 2008 come UNI ISO 10003.\nL'ISO/TC 176/Sc 3 \u00e8 stato costituito nell'anno 1989.\nPrincipali requisiti della norma.\nLa ISO 10003 adotta uno schema in 8 capitoli nella seguente suddivisione:"}
{"id": "6694709", "revid": "36426", "url": "https://it.wikipedia.org/wiki?curid=6694709", "title": "Pietro Dazzi", "text": "Biografia.\nNacque a Firenze il 7 gennaio del 1837 da Luigi Cesare e Clarice Pierazzi. Dopo aver frequentato le scuole dei Padri Scolopi si iscrisse all'Ateneo di Pisa per laurearsi, nel 1859, in Giurisprudenza.\nNel 1866 fond\u00f2 nel capoluogo toscano le \"Scuole del popolo domenicali per gli operai\" (gratuite per i loro fruitori), con l'obiettivo di alfabetizzare parte della popolazione. Autore di varie opere educativo-pedagogiche, come \"Il fanciullo\" e \"L'amico degli asili\", redasse assieme a Pietro Fanfani un \"Vocabolario\" molto noto e stimato dagli esperti dell'epoca.\nMor\u00ec a Quarto nel Comune di Sesto Fiorentino il 3 settembre del 1896 e venne sepolto, su invito del Sindaco di Firenze, nel Camposanto monumentale della Ven. Arciconfraternita della Misericordia di Firenze, il Cimitero di \"Pinti\"."}
{"id": "6694710", "revid": "1573940", "url": "https://it.wikipedia.org/wiki?curid=6694710", "title": "Vikas Gupta (produttore televisivo)", "text": ""}
{"id": "6694715", "revid": "729019", "url": "https://it.wikipedia.org/wiki?curid=6694715", "title": "Funicolare di Stoos", "text": "La funicolare di Stoos (in tedesco: \"Stoosbahn\") \u00e8 una funicolare situata nel villaggio di Stoos, nel Canton Svitto, in Svizzera.\nImpianto.\nL'impianto collega il comprensorio di Hintere Schlattli (nei comuni di Muotathal, Morschach e Svitto) con la frazione di Stoos, in cui \u00e8 situato l'omonimo comprensorio sciistico, sopra Morschach.\nIl nuovo impianto \u00e8 stato inaugurato il 15 dicembre 2017 e sostituisce la vecchia funicolare Svitto-Stoos aperta dal 1933. Le vetture hanno un'insolita forma a barile e durante la salita ruotano per mantenere sempre orizzontale il pavimento su cui poggiano i passeggeri. La costruzione della funicolare \u00e8 durata cinque anni ed \u00e8 costata 52 milioni di franchi svizzeri.\nLa linea \u00e8 lunga 1,7 km e supera un dislivello di 744 metri in circa quattro minuti. Con una pendenza massima del 110% \u00e8 la funicolare pi\u00f9 ripida d'Europa, battendo il precedente record della Gelmerbahn. Alcune fonti la considerano anche come la pi\u00f9 ripida del mondo, ma la Katoomba Scenic Railway in Australia \u00e8 ancora pi\u00f9 ripida, con un gradiente del 122%."}
{"id": "6694717", "revid": "944090", "url": "https://it.wikipedia.org/wiki?curid=6694717", "title": "Stoosbahn", "text": ""}
{"id": "6694720", "revid": "124123", "url": "https://it.wikipedia.org/wiki?curid=6694720", "title": "Edwin, conte di Mercia", "text": "Quando nel 1065 suo fratello Morcar venne nominato \"earl\" (conte) di Northumbria, Tostig Godwinson venne espulso dalla regione e si diede al saccheggio nelle zone limitrofe. Nel 1066, Tostig arriv\u00f2 in Mercia, allora governata da Edwin. Edwin, unendo le forze a quelle di Morcar, cacci\u00f2 Tostig verso la Scozia, dove si alle\u00f2 con Harald Hardrada.\nA capo dell'esercito norvegese di Harald, nello stesso anno Tostig ritorn\u00f2 a sud e sconfisse Edwin e Morcar nella battaglia di Fulford (20 settembre 1066). Solo cinque giorni pi\u00f9 tardi, l'armata norvegese venne sconfitta e distrutta a Stamford Bridge da Aroldo Godwinson, fratello di Tostig. Successivamente, Arold venne sconfitto a Hastings da Guglielmo il Conquistatore.\nCome il fratello, Edwin non partecip\u00f2 alla battaglia di Hastings, assenza non citata dalle fonti ma dedotta dal fatto che le sue propriet\u00e0 erano presenti nel \"Domesday Book\". Invece, divenne sostenitore di Edgardo Atheling. Edgardo era l'ultimo membro della casata del Wessex, ovvero l'unico legittimo erede al regno, ma la sua successione fu brevissima e priva di importanza. Non venne infatti mai incoronato e il sostegno di alcuni nobili anglo-sassoni, specialmente di Edwin e Morcar, era soltanto verbale. Edwin e il fratello, quando i Normanni avanzarono verso nord, invece di contrattaccare decisero di ritirarsi nei propri possedimenti. Successivamente, si sottomisero a Guglielmo.\nSecondo Orderico Vitale Guglielmo aveva intenzione di dare in matrimonio una delle figlie proprio a Edwin, ma successivamente vi rinunci\u00f2.\nNel 1068 Edwin tent\u00f2 una ribellione contro i Normanni, ma fu presto soffocata da Guglielmo stesso. Nel 1071, mentre si dirigeva verso la Scozia - forse in cerca di supporti militari - fu tradito dai membri della propria scorta e ucciso.\nEdwin \u00e8 citato nel Domesday Book come \"Eduin comes\", con 113 terreni di sua propriet\u00e0, tutti localizzati nello Yorkshire. Il centro delle sue terre si trovava a Gilling West nel North Yorkshire (\"North Riding\"), che alla sua morte furono date al conte bretone Alano il Rosso, primo beneficiario dell'Onore di Richmond."}
{"id": "6694723", "revid": "1013865", "url": "https://it.wikipedia.org/wiki?curid=6694723", "title": "Seamus Deane", "text": "Biografia.\nNella sua pi\u00f9 imponente opera, \"The Field Day Antology of Irish Writing\", Deane inserisce le opere letterarie della storia dell'Irlanda che egli ritiene pi\u00f9 significative. Alcuni dei testi in essa raccolti risultano di lingua latina o di lingua gaelica ancora non tradotte. Membro della Field Day Theatre Company, ha insegnato all'Universit\u00e0 di Dublino e in un'universit\u00e0 dell'Indiana. In uno dei suoi romanzi (\"Reading in the Dark\") Deane ha descritto, con elementi spesso ai limiti del soprannaturale, la vita quotidiana dell'Irlanda del Nord durante il Secondo Dopoguerra. Quest'opera ha valso a Deane il Guardian Fiction Prize e premio Ruffino Antico Fattore, entrambi consegnatigli nel 1998."}
{"id": "6694727", "revid": "124519580", "url": "https://it.wikipedia.org/wiki?curid=6694727", "title": "American Wolfdog", "text": "L'American Wolfdog \u00e8 una tipologia di cane originaria degli Stati Uniti, non riconosciuta da FCI, nata a partire dagli anni '50. Comunemente chiamato, fino al 2012, \u201clupo ibrido\u201d (\u201cwolf hybrid\u201d), oggi \u00e8 conosciuto semplicemente come \u201ccanelupo\u201d (\u201cwolfdog\u201d) americano.\nCon il termine \"American Wolfdog\" (cane lupo americano) ci si riferisce genericamente a qualsiasi cane che discenda da incroci tra cane e lupo americano, a differenza del Saarloos e del Cecoslovacco che discendono da lupi europei. Data l'assenza di uno standard di razza ufficiale, ogni allevatore di Cane Lupo Americano si \u00e8 posto i propri obiettivi, al punto che attualmente sono presenti innumerevoli linee ed incroci di cani lupo che si distinguono chiaramente sia per tratti fisici che caratteriali, dovuti anche alla grande variet\u00e0 di razze canine usate nella selezione: Siberian Husky, Alaskan Malamute, Pastore Tedesco, Pastore dei Pirenei, Samoiedo. Proprio per queste ragioni \u00e8 altamente improbabile che il termine \"American Wolfdog\" possa mai andare a definire una razza ufficiale.\n\u00c8 datato e usato troppo genericamente in tutto il mondo.\nQuando parliamo di Cane Lupo Americano o American Wolfdog, in lingua inglese, ci riferiamo quindi ad un esemplare che discende dell\u2019incrocio tra Lupo Grigio Nord Americano ( Canis Lupus Lycaon, Canis Lupus Occidentalis, Canis Lupus Nubilus ) o Lupo Artico ( Canis Lupus Arctos ) e cani domestici, solitamente razze primitive, con tutte le conseguenti varianti. All\u2019interno di questa tipologia rientra il North American Indian Dog, o NorthAID, unica razza canina (non riconosciuta ufficialmente) con standard registrato al CKC (Continental Kennel Club) nel 1988 da Mark Klemperer.\nPer classificare le varie tipologie di canelupo americano si utilizza quello che chiamiamo \"contenuto\" (Content), ma cosa si intende realmente con questo termine? \nIn passato il contenuto veniva determinato esaminando il libro genealogico del soggetto in questione e la \"Filial Generation\" (generazione filiale) ma con il passare del tempo \u00e8 diventato pi\u00f9 comune classificare attraverso il fenotipo, per caratteristiche e comportamento, o con l'ausilio dei test del DNA che mostrano la percentuale di geni di lupo. \nIl \u201cFilial Generation Number\u201d (F-number) si riferisce al numero di generazioni che separano un canelupo da un esemplare di lupo \"puro\", quindi un F1 sar\u00e0 il nato di una riproduzione tra un cane (o un cane lupo) ed un lupo puro. Per F2 si intende la seconda generazione o un soggetto che abbia tra i suoi nonni un lupo \"puro\". \nIl calcolo della percentuale su carta sembra molto semplice se si considera un'equazione in cui un soggetto X (100% lupo) si riproduce con un soggetto Y (100% husky). Il problema \u00e8 che \u00e8 molto improbabile che si abbia a che fare con uno scenario di questo tipo. Nella maggioranza dei casi si ha a che fare con scenari come: \nSoggetto X ( F3: 92% lupo e 8% malamute) si riproduce con il soggetto Y (F3: 86% lupo 2% husky 12% malamute).\nIn quest'ultimo esempio si capisce come sia molto difficile sapere con certezza quali geni un soggetto abbia ereditato, in particolare se si pensa che ogni singolo cucciolo pu\u00f2 ereditare pi\u00f9 o meno geni dalla linea materna o da quella paterna. Inoltre considerando che i cani lupo sono stati allevati e selezionati in cattivit\u00e0 per generazioni senza un chiaro programma risulta complicato, nella gran parte dei casi, risalire con certezza alle linee originarie.\nIl calcolo effettivo della percentuale, data la difficolt\u00e0 nell'ottenere un libro genealogico certo, \u00e8 stato abbandonato in favore del cosiddetto \u201ccontenuto\u201d. Oggi si usano i termini \"low content\" basso contenuto, \"mid content\" medio contenuto e \"high content\" alto contenuto per descrivere le caratteristiche di un determinato soggetto pi\u00f9 che la sua reale percentuale di lupo.\nIn pratica, quali sono le differenze tra questi contenuti? Si ricorda che la classificazione in base al contenuto varia tra Europa e Stati Uniti. In questo articolo si useranno le soglie percentuali della classificazione americana.\nL\u2019alto contenuto (acronimo HC \u2013 High Content) varia dall\u201985% al 99%. Pi\u00f9 la % sale, e pi\u00f9 le caratteristiche fenotipiche diventano praticamente indistinguibili rispetto al lupo (di solito questo avviene dal 95% in su, mentre sotto il 95%, si possono percepire caratteristiche anche se molto sottili che li distinguono da un lupo).\nIl medio contenuto (MC \u2013 Mid Content) varia dal 50% al 80% (una variabilit\u00e0 grandissima se ci si pensa). I soggetti di medio contenuto sono quelli con la pi\u00f9 alta variabilit\u00e0 e quindi con altissima diversit\u00e0 in caratteri e apparenze. Spesso i tratti ripresi dal cane sono evidenti, il quanto questi tratti siano marcati varia da soggetto a soggetto. La % pu\u00f2 incidere su queste caratteristiche ma non obbligatoriamente. \nIl basso contenuto (LC \u2013 Low Content) invece \u00e8 dal 50% in gi\u00f9. I tratti presi dal cane sono molto evidenti ed anche a livello comportamentale sono molto pi\u00f9 vicini al cane, con alcune caratteristiche prese dal lupo. \nNulla \u00e8 ufficiale e ogni soggetto \u00e8 a s\u00e9, anche se dello stesso contenuto. Quello che succede tutt\u2019ora \u00e8 l\u2019usanza di valutare/classificare un determinato soggetto tramite principalmente aspetti fisici (fenotipizzazione). Questo pu\u00f2 portare a dare un giudizio sbagliato sull\u2019animale, ed in alcune nazioni, ne pu\u00f2 persino valere della la sua vita. Anche per questo \u00e8 importante capire la differenza tra sangue e gene di lupo: un soggetto con il 95% di contenuto che risulta essere un F6 \u00e8 completamente legale in molti paesi europei, Italia compresa. Al contrario un F1 nato da un mix con un Pastore Tedesco non \u00e8 detenibile legalmente, anche se pu\u00f2 sembrare un \u201csemplice cane\u201d. \n\u00c8 molto importante valutare che stile di vita si ha, assieme agli spazi, prima di decidere quale tipo di cane lupo prendere. Tendenzialmente pi\u00f9 la % in un soggetto si alza, pi\u00f9 comportamenti tipici del lupo avr\u00e0 (dai medi in su \u00e8 imprescindibile) e questo pu\u00f2 condizionare fortemente la convivenza tra cane(lupo) e proprietario oltre che cambiare radicalmente la quotidianit\u00e0 del secondo. In genere sono animali che non potranno andare in canile per via delle loro caratteristiche e dei loro comportamenti ed al momento in Italia non sono presenti santuari in grado di soddisfare le esigenze dei soggetti con un consistente contenuto.\nDescrizione.\nAspetto e Dimensioni.\nCome aspetto l'American Wolfdog \u00e8 simile al suo antenato lupo nord americano, con le tre variazioni di mantello grigio, bianco e nero. \u00c8 un cane di taglia grande superando agevolmente sia la femmina che il maschio i 70 cm al garrese. Lungo sino a 1,40 m, con coda tra i 30 e i 40 cm, pu\u00f2 arrivare a pesare anche oltre i 40 kg. Ha una corporatura robusta ma abbastanza slanciata, con arti lunghi e robusti. Testa e muso possono essere generalmente pi\u00f9 allungati che nel cane lupo generico. Gli occhi sono con pupilla rotonda e colore che varia dal marrone chiaro all'ambra chiaro, orecchie erette e corte. Ha un folto mantello che perde con l'arrivo della bella stagione, solitamente coincidente con la fine dell'inverno.\nCarattere.\n- Alto contenuto\n\u00c8 difficile individuare caratteristiche comportamentali specifiche di un contenuto elevato perch\u00e9 ogni animale \u00e8 un individuo a s\u00e9 stante. Le reazioni e l'intensit\u00e0 del comportamento sono ci\u00f2 che rende un cane lupo ad alto contenuto una vera sfida con cui lavorare. Come regola generale, un contenuto elevato seguir\u00e0 molti dei tratti che troviamo nei lupi puri che li hanno aiutati a sopravvivere in natura (possessivit\u00e0, aggressivit\u00e0, combattivit\u00e0, vigilanza). In genere sono molto sensibili al loro ambiente, molto testardi ed autonomi, senza alcuna necessit\u00e0 di compiacere l\u2019umano, cosa che invece vediamo nei cani domestici. Possono essere molto timidi e diffidenti verso qualcosa di nuovo o diverso (neophobia). \nIl livello di neofobia pu\u00f2 variare da soggetto a soggetto ma in genere persino un mobile nuovo pu\u00f2 suscitare diffidenza. Altra caratteristica che pu\u00f2 presentarsi negli alto contenuto \u00e8 la claustrofobia, per cui passare per una via pi\u00f9 stretta, stare in spazi chiusi o persino in macchina, pu\u00f2 essere una vera e propria sfida. Indispensabile \u00e8 lavorare sull'autocontrollo, ad esempio tramite esercizi di attivazione mentale, e non focalizzarsi solo nel soddisfare le loro esigenze fisico-motorie. Sono molto affettuosi e si legano fortemente alla loro famiglia. Se non adeguatamente abituati ed educati risulta molto difficile farli convivere con noi all'interno degli spazi della casa e molto spesso preferiscono trascorrere la maggior parte del tempo all'aperto, per questo sono animali sconsigliati per chiunque non abbia almeno un giardino a disposizione privata. La scelta ponderata dell\u2019allevamento insieme ad una corretta gestione ed educazione permette loro di poter dormire e vivere in casa, uscire in passeggiata in luoghi affollati, fare escursioni in montagna ed altre normali attivit\u00e0 che ogni cane vorrebbe svolgere, ma bisogna tener presente che gran parte del lavoro va svolto nel primo anno e mezzo di vita del cucciolo per raggiungere certi risultati.\n- Medio Contenuto\nDimostrer\u00e0 intensit\u00e0 e sensibilit\u00e0 nei suoi comportamenti, ma non nella maniera estrema che vediamo nei soggetti con alto contenuto. Il contenuto medio avr\u00e0 alcuni tratti molto lupini ed altri riconducibili alle caratteristiche dei cani di razza nordica che di solito compongono il mix.\nAlla luce di ci\u00f2, come l'alto contenuto, questi animali richiedono un\u2019intensa socializzazione ed educazione nonostante, in alcuni casi, possono essere pi\u00f9 docili e collaborativi rispetto ad un alto contenuto. \nIl livello di adattabilit\u00e0 in questi animali varia, \u00e8 importante che siano stimolati ed abituati a qualsiasi situazione sin dai primi mesi di vita: lavorare sulla diffidenza, mitigare la possessivit\u00e0 caratteristica, mitigare eventuali comportamenti predatori, evitare l\u2019insorgere dell\u2019ansia da separazione e sviluppare nel loro quotidiano una routine sana.\nDato il loro forte legame con il proprietario e la loro alta predatoriet\u00e0 il box da esterno o un giardino a prova di fuga (dotato di antisalto e anti scavo) \u00e8 un requisito indispensabile per tenere questi animali, e i loro vicini, in sicurezza.\n-Basso Contenuto\nSono animali pi\u00f9 facili da gestire. Attenzione con questa affermazione: non significa che siano facili in genere, ma, paragonati agli alto o medio contenuti sono quelli molto pi\u00f9 simili al cane. Necessitano comunque di una buona socializzazione ed educazione, ma risultano sicuramente pi\u00f9 docili e socievoli dei due sopracitati.\nL\u2019attaccamento al padrone, l\u2019intelligenza e la diffidenza tipica rendono anche i cani-lupo di basso contenuto una sfida nella socializzazione e nell\u2019addestramento per chi \u00e8 abituato a lavorare con razze canine tipiche. \nPossono adattarsi alla vita in appartamento ma se non sono stati adeguatamente abituati a stare soli o non vedono soddisfatte le loro esigenze possono diventare distruttivi o tentare la fuga.\nChi conosce i CLC e i CLS sa gi\u00e1 quanto possa essere impegnativa la loro educazione e socializzazione rispetto ad un cane comune; in questo articolo quando si dice \u201cfacili\u201d, ci si riferisce al paragone con gli altri contenuti. \u00c8 importante sottolineare ancora che ogni soggetto \u00e8 a se, ci sono proprietari che preferiscono HC a LC, HC a MC, MC a LC e cos\u00ed via. Questo articolo vuole dare solo un\u2019introduzione molto generica alle differenze.\nUtilizzo.\n\u00c8 principalmente un animale da compagnia, poco adatto al lavoro di cui si stanca abbastanza velocemente.\nCure.\nCane rustico e resistente, l'American Wolfdog non richiede particolari cure, se non energiche spazzolate al cambio di mantello. L'unica grande necessit\u00e0 \u00e8 quella di muoversi molto.\nDiffusione.\nAncora raro e poco diffuso in Europa, la razza \u00e8 invece delle pi\u00f9 diffuse negli Stati Uniti dove si trovano 100.000 esemplari.\nCuriosit\u00e0.\nCome il suo antenato lupo, la femmina entra in calore una sola volta all'anno, generalmente tra gennaio e marzo, e, dopo una gestazione di circa sessanta giorni, mette alla luce tra i quattro e i sei cuccioli."}
{"id": "6694728", "revid": "110157", "url": "https://it.wikipedia.org/wiki?curid=6694728", "title": "Football League One 2017-2018", "text": "La EFL League One 2017-2018, conosciuta anche con il nome di Sky Bet League One per motivi di sponsorizzazione, \u00e8 stato il 91\u00ba campionato inglese di calcio di terza divisione, nonch\u00e9 il 14\u00ba con la denominazione di \"League One\". La stagione regolare \u00e8 stata disputata tra il 5 agosto 2017 ed il 5 maggio 2018, mentre i play off si sono svolti tra il 10 ed il 27 maggio 2018. Ad aggiudicarsi il titolo, il terzo della sua storia ed il secondo in due anni, \u00e8 stato il Wigan Athletic. Le altre due promozioni in Championship sono state invece conseguite dal Blackburn Rovers (2\u00ba classificato) e dal Rotherham United (vincitore dei play off).\nCapocannoniere del torneo \u00e8 stato Jack Marriott (Peterborough United) con 27 reti.\nStagione.\nNovit\u00e0.\nAl termine della stagione precedente sono stati promossi direttamente in Championship lo Sheffield United ed il Bolton Wanderers, che sono arrivati rispettivamente 1\u00b0 e 2\u00b0 al termine della stagione regolare, mentre il Millwall, piazzatosi 6\u00b0, \u00e8 riuscito a raggiungere la promozione attraverso i play-off.\nIl Port Vale (21\u00b0), lo Swindon Town (22\u00b0), il Coventry City (23\u00b0) ed il Chesterfield (24\u00b0) non sono riusciti, invece, a mantenere la categoria e sono retrocessi in League Two.\nQueste sette squadre sono state rimpiazzate dalle tre retrocesse dalla Championship: Blackburn Rovers (relegato dopo 38 anni nella terza serie inglese), Wigan Athletic e Rotherham United e dalle quattro neopromosse provenienti dalla League Two: Portsmouth, Plymouth Argyle, Doncaster Rovers e Blackpool.\nFormula.\nLe prime due classificate, pi\u00f9 la vincente dei play off tra le squadre giunte dal 3\u00ba al 6\u00ba posto, vengono promosse in Championship, mentre le ultime quattro classificate retrocedono in League Two.\nClassifica finale.\nLegenda:\nRegolamento:\nStatistiche.\nSquadre.\nPrimati stagionali.\nSquadre\nPartite"}
{"id": "6694730", "revid": "201394", "url": "https://it.wikipedia.org/wiki?curid=6694730", "title": "Punk rock in Italia", "text": "La scena musicale punk rock in Italia inizi\u00f2 a svilupparsi nella penisola durante la seconda met\u00e0 degli anni settanta del XX secolo.\nStoria.\nIl contesto italiano.\nIn Italia la diffusione del punk rock '77 segue un'evoluzione diversa da quella vista negli altri paesi. Infatti, viene a mancare quasi completamente la fase iniziale della prima met\u00e0 degli anni settanta. Gli Stooges erano pressoch\u00e9 ignoti, cos\u00ec come i Ramones, mentre ebbe molto risalto l'esplosione del \"british punk\" nel 1977 ed in particolare il fenomeno mediatico generato dai Sex Pistols. \u00c8 con l'uscita dell'album \"Never Mind the Bollocks\" che iniziano a comparire i primi gruppi di appassionati e le prime fanzine distribuite nelle grosse citt\u00e0, come Plexiglas, uscita a met\u00e0 1979, e riviste, soprattutto di abbigliamento, collegate.\nGi\u00e0 nel 1974 l'appellativo di punk era stato attribuito da \"Ciao 2001\" ad Edoardo Bennato e, tra il 1977 ed il 1979, l'appellativo punk venne attribuito, non senza una certa confusione, a musicisti come, Anna Oxa, Donatella Rettore e Ivan Cattaneo. Ma \u00e8 a partire dal 1976, dopo l'uscita di \"Anarchy In The U.K.\" datata 26 novembre, che l'immagine del punk proposta dai media cre\u00f2 inizialmente una forte diffidenza anche tra gli attivisti di sinistra che lo giudicavano spesso come nichilista, politicamente scorretto e filonazista. Tra le prime trasmissioni televisive italiane che parlarono di punk con occhio pi\u00f9 benevolo vanno invece ricordate, \"L'altra domenica\" condotta da Renzo Arbore e Odeon. Tutto quanto fa spettacolo\" di Brando Giordani ed Emilio Ravel, \"che nel 1977 trasmise un servizio sui Sex Pistols ad una festa punk londinese, avvicinando cos\u00ec molti al punk, fra cui il chitarrista Simone Cinotto, poi fondatore nel 1979, dei Blue Vomit e poi dei Nerorgasmo. I primi reportage sul movimento furono opera di riviste come \"Ciao 2001\" e \"Popster\", e, tra i discografici, va invece menzionato Carlo Basile della RCA Italiana, al quale si deve la prima compilazione dall'eloquente titolo \"Punk Collection\" ed un'instancabile attivit\u00e0 di promozione delle band del proto-punk e del post-punk nella nostra penisola.\nTra le prime band a tentare una versione in salsa italica della \"\"pi\u00f9 grande truffa del Rock'n'Roll\",\" sono invece da menzionare gli Aedi con il loro 45 giri \"Fratelli d'Italia/La Bomba Atomica\", \"Andrea Mingardi Supercircus,\" con il brano parodistico \"Pus\", Gli Incesti, con l'album \"\"Ecco...\",\" e gli Enter 'O Clisma ed il loro \"napoletano punk\" di dubbio gusto. Sul finire del 1976 i bolognesi, Centro d'Urlo Metropolitano, formazione legata al Movimento del '77 e futuri Gaznevada, composero il loro brano \"Mamma dammi la benza\", trasmesso con assiduit\u00e0 dalla radio movimentista Radio Alice.\nNonostante le reticenze dei media e la diffidenza del pubblico, tra il 1977 ed il 1979 la musica punk fu testimone di una espansione sempre maggiore ed un numero progressivamente crescente di formazioni sparse su tutto il territorio italiano. Tale territorio si dimostr\u00f2 per\u00f2, per la maggior parte non pronto ad accogliere il punk, decretandone una maggiore affermazione laddove le strutture produttive erano pi\u00f9 a portata di mano. Cominci\u00f2 cos\u00ec, sia per necessit\u00e0 che per ideologia, a crescere l'attitudine al DIY, con la quale il movimento punk sopper\u00ec alla mancanza di strumenti ad esso dedicati. Nacquero cos\u00ec un numero sempre crescente di etichette discografiche che spesso pubblicavano cassette realizzate in studi casalinghi, per un tessuto distributivo fatto spesso di centri sociali, concerti e fanzine autoprodotte. Fu poi nell'edizione ampliata dell\u2019\"Enciclopedia del Rock\" (Fratelli Fabbri Editore, 1977) di Nick Logan e Bob Woffinden del 1979 che compare la prima voce \"Punk italiano\", in cui venivano menzionati i milanesi Decibel con il loro album dal titolo \"Punk\" (Spaghetti Records, 1979) ed i romani Elektroshock per un loro spettacolo in cui il cantante si levava il sangue sul palco con una siringa, per poi tirarlo sul pubblico.\nIl 1979 fu anche l'anno dei primi grandi concerti punk in Italia. Fu proprio di quell'anno il concerto dell'artista proto punk, Patti Smith, seguito l'anno successivo dall'arrivo dei Ramones con gli UK Subs a supporto, seguiti a breve distanza da Damned, Clash ed altre band.\nFu proprio in occasione del concerto dei Clash del 1980, organizzato dal comune di Bologna a Piazza Maggiore, che, con la contestazione di alcuni punk al grido di \"Crass not Clash\", si evidenzi\u00f2 anche in Italia la presenza dell'anarcho punk che port\u00f2 pi\u00f9 tardi alla scena hardcore italiana ispirata al punk filo-anarchico inglese e statunitense e in parte, al senso nichilista e distruttivo della musica \"dark inglese\".\nBologna: dalla Italian Records alla Attack punk.\nBologna \u00e8 ad oggi convenzionalmente riconosciuta dalla critica come la citt\u00e0 che per prima svilupp\u00f2 una via italiana al punk rock, elaborando le influenze della nuova musica punk che sul finire degli anni '70 si andava diffondendo in tutto il mondo occidentale. Il nuovo Jazz e la musica sperimentale, la New wave e la No wave e naturalmente il Punk, trovarono nella Bologna del post 77, in cui forte era lo spirito movimentista, terreno fertile e strutture in grado di accoglierle. Da sottolineare \u00e8 la forte presenza del DAMS, che port\u00f2 in citt\u00e0 artisti e musicisti da tutta Italia, ed il lavoro della radio libera Radio Alice, che diffondeva le nuove tendenze e le produzioni indipendenti locali. La \"Traumfabrik\" di Filippo Scozzari e Giampiero Huber fu poi la cerniera fra Bologna e le riviste romane di fumetto Cannibale ed Il Male, che assieme alla Red Ronnie's Bazaar recensivano spesso le band bolognesi. In questo contesto nasce nel 1977 la Harpo's Bazaar di Oderso Rubini, che pubblic\u00f2 nel giro di pochi anni alcuni dei gruppi della scena punk come Skiantos, \"Windopen\", Gaznevada e Luti Chroma, tutti rigorosamente su cassetta. Il primo album di quella che diventer\u00e0 poi la Italian Records fu \"Inascoltable\" degli Skiantos. Da ricordare sono poi due concerti del 1979 del primo punk bolognese: il concerto \"Gaznevada sing Ramones\", svoltosi per tre serate consecutive al Punkreas di Bologna, in cui il gruppo dallo smaccato spirito situazionista suonava velocizzato tutto il disco dei Ramones, e \"Bologna Rock\", un festival che si svolse al palasport di Bologna e che vedeva sul palco i migliori gruppi dell'allora scena punk rock e new wave bolognese: Gaznevada, Windopen, Luti Chroma, Skiantos, \"Bieki, Naphta\", Confusional Quartet, Andy J. Forest, Frigos e Cheaters.\nSempre nel 1979 nascono i RAF Punk, formazione anarco punk con sede al centro sociale \"Cassero\", autori fra l'altro della Attack punkzine, embrione della futura Attack Punk Records di Jumpy Velena, a cui si deve la produzione di gruppi emiliani come Irha, Anna Falkss, Bacteria, Stalag 17, CCCP Fedeli alla linea e Disciplinatha, dei toscani I Refuse It!, delle formazioni piemontesi 5\u00b0 Braccio e Kollettivo, dei marchigiani Rivolta dell'Odio e Cracked Hirn, dei campani Underage e Contropotere. Da una costola dei RAF Punk nacquero poi il gruppo Oi! conosciuto come Nabat.\nPordenone: The Great Complotto.\nIntorno al 1976 iniziano a crescere a Pordenone le prime esperienza musicali che porteranno poi alla formazione di quel movimento cittadino che si autodenominer\u00e0 poi The Great Complotto, nelle quali fila compare Gianmaria Accusani e che vedr\u00e0 il suo apice con la pubblicazione della compilation \"Pordenone/The Great Complotto\" da parte della bolognese Italian Records di Oderso Rubini.\nMilano.\nNella Milano di fine anni settanta sono da menzionare fra le prime band influenzate dal punk gruppi come i Krisma di Maurizio Arcieri (gi\u00e0 cantante nel gruppo beat I New Dada e poi cantante solista negli anni sessanta) e Christina Moser, Gli Incesti dei fratelli Leo ed Antonella che nel 1977 pubblicarono il loro unico album dal titolo, \"Ecco... Gli Incesti\" ed i Decibel in cui militava Enrico Ruggeri, che oltre ad eseguire nei loro concerti la cover di \"God Save the Queen\", furono anche autori dell'LP dal titolo \"Punk\" datato 1978.\nImportante per lo sviluppo della prima ondata punk milanese fu poi il centro sociale Santa Maria, base della Cramps Records e scuola di musica in cui insegnava Demetrio Stratos negli ultimi anni della sua vita. Qui si formarono band come le femministe Clito, delle quali rimane solamente la partecipazione al brano degli Area, \"Vodka Cola\", le Kandeggina Gang, nelle quali militava Giovanna Coletti ed i Kaos Rock di Gianni Muciaccia. Sulla scia della risonanza avuta dal \"Bologna Rock\", Gianni Sassi organizz\u00f2 poi il festival Rock '80 svoltosi il 6 febbraio 1980 ed a cui si collegava l'omonimo progetto discografico della Cramps Records.Vi parteciparono le Kandeggina Gang, gli Skiantos, i Kaos Rock, gli X Rated ed i Dirty Actions.\nTorino.\nFra le prime band torinesi punk rock vanno ricordati i Rancid X, autori gi\u00e0 nel 1978, di \"Voices\", uscito per la Polydor Records, i Blue Vomit, poi divenuti Nerorgasmo,I Chain Kids, autorio di FIAT lager, e Blind Alley.\nL'esplosione dell'hardcore.\nL'hardcore dei primi anni ottanta \u00e8 il primo vero \"movimento\" punk italiano, il pi\u00f9 diffuso, sia perch\u00e9 suonato da un congruo numero di band e sia perch\u00e9 vi erano locali e circuiti dove produrre, vendere e suonare in concerto, grande merito in questo senso deve essere dato ai centri sociali filo-anarchici, band significative rimangono i RAF Punk, i Wretched o in chiave Oi! i Nabat, entrambi provenienti da ambienti politicizzati di due citt\u00e0 molto attive: Milano, e precisamente dal centro sociale Virus, i Wretched e Bologna per i RAF Punk e i Nabat.\nPi\u00f9 o meno contemporaneamente a queste band comparvero altri gruppi piuttosto noti, sempre all'interno comunque di circuiti underground e ben lontani dal successo che ebbe il british punk, come Indigesti, Raw Power, Negazione e Declino, seguiti da Peggio Punx, Nerorgasmo e Kina. Fu a cavallo tra il 1982 ed il 1984 che i gruppi hardcore conobbero il loro massimo \"successo\", pi\u00f9 o meno in contemporanea all'ascesa ed al declino del genere negli USA e nel Regno Unito.\nMolte band si sciolsero infatti dopo il 1986, altre modificarono il proprio stile verso sonorit\u00e0 pi\u00f9 melodiche come i Negazione, altre ancora, sull'esempio di band come gli Exploited, virarono verso generi d'incrocio con l'heavy metal. Sebbene tutt'oggi esistano diverse band hardcore in attivit\u00e0, tra cui anche alcuni tra i fondatori del genere in Italia, questo sottogenere non \u00e8 pi\u00f9 quello maggioritario all'interno del punk rock.\nNew wave.\nPi\u00f9 o meno contemporaneamente al declino dell'hardcore in Italia si consolidano, crescono e nascono numerose band ispirate alla musica New Wave, un genere originariamente fuso, ma diverso culturalmente, al punk rock nato tra gli USA, il Regno Unito e la Germania alla fine degli anni settanta, ma che presto in particolare in Europa vir\u00f2 deciso verso l'arte a tutto tondo. Molti artisti, anche abbastanza noti del periodo, attraversarono una fase iniziale punk per poi virare in seguito verso la New Wave, tra questi vanno citati le prime incisioni di Gaznevada, Rats, Confusional Quartet e Kerosene (Italian Record), con suoni decisamente elettronici, seguiti a breve dai Litfiba e dai Diaframma, dal suono decisamente pi\u00f9 rock, ma soprattutto dai CCCP Fedeli alla linea di Giovanni Lindo Ferretti (divenuti poi Consorzio Suonatori Indipendenti), la band che, partendo da un punk politicizzato (CCCP) vir\u00f2 alla fine degli anni ottanta (CSI) verso uno sperimentalismo musicale, mediale e teatrale post punk realmente new wave, creando cos\u00ec una tra le pi\u00f9 originali esperienze musicali italiana e non solo. La contaminazione tra musica, video e teatro, i temi affrontati e le modalit\u00e0 d'esecuzione delle performance della band di Giovanni Lindo Ferretti si saldarono e raccolsero le pi\u00f9 diverse esperienze della \"nuova onda\", anche non prettamente musicali, dell'Italia. L'esperienza musicale new wave si concluse di fatto agli inizi degli anni novanta lasciando, con la furia creativa espressa in quegli anni, alla musica italiana un nuovo modo di concepire la musica \"rock\".\nVa anche citato che diversi altri artisti, culturalmente pi\u00f9 pop, sono stati influenzati da questo genere, come Franco Battiato, i Matia Bazar, Enrico Ruggeri ed Ivan Cattaneo.\nLo ska-punk.\nAltro sottogenere che ha sempre riscosso un discreto successo in Italia \u00e8 lo ska punk, genere d'incrocio tra il punk rock e lo ska, e seguito da numerose band che hanno sempre goduto di un discreto successo soprattutto nelle esibizioni live. Capostipiti assoluti in Italia sono i torinesi, Persiana Jones, nati nel 1988 ed i romani, La Banda Bassotti, seguiti nel 1989 dai Punkreas (una delle pi\u00f9 note band punk rock italiane in generale) sebbene le sonorit\u00e0 ska di questa band siano pi\u00f9 recenti. Il successo del genere giunge per\u00f2 al culmine a partire dalla seconda met\u00e0 degli anni novanta, grazie a band come i milanesi, Vallanzaska e seguiti dai Matrioska e soprattutto dai The Shandon e dai Meganoidi, gruppi dall'esperienza e dal successo anche commerciale non comuni all'interno del movimento punk rock italiano, sebbene dalla carriera non lunghissima. \nL'impatto del punk revival: l'hardcore melodico ed il pop punk.\nIl Revival e la seconda (o terza) giovinezza del punk rock che invadono gli USA e l'Europa dalla seconda met\u00e0 degli anni novanta, grazie ai citati successi di album come Dookie dei Green Day e Smash dei The Offspring, che vedono per la prima volta gruppi punk rock a livelli di successo mai conosciuti nemmeno nella stagione del british punk (i due album insieme vendono oltre 25 milioni di copie), ovviamente si fanno sentire in Italia. Sono in particolare il pop punk e soprattutto l'hardcore melodico d'ispirazione californiana (NOFX, Bad Religion, Lagwagon..) a influenzare di pi\u00f9 le band italiane. Sono infatti Punkreas, Derozer, Porno Riviste e SenzaBenza le band di maggior successo commerciale in Italia, seguiti dopo qualche anno da Sun Eats Hours, Peter Punk, Moravagine, e parzialmente da Shandon e Meganoidi (band principalmente ska punk), dal breve ma intenso successo delle band friulane Prozac+ e Sick Tamburo e da altri gruppi come i Tre Allegri Ragazzi Morti.\nLa ancor successiva ondata pop punk mondiale dell'inizio del nuovo secolo capitanata da band come i Blink 182 ed i Sum 41, determina un'ulteriore crescita, specialmente in chiave marcatamente melodica e pop punk, di nuove band in Italia, come i Vanilla Sky, Gerson, Gli Ignoranti, Gasnervino, Gli Impossibili, PAY, Me for Rent, Duracel, o la trasformazione in senso melodico di band originariamente hardcore (come i capostipiti dell'Oi! italiano FFD) ed un ritorno a sonorit\u00e0 radicate nel periodo del british punk. I Finley sono una band dal grande successo commerciale e dalle sonorit\u00e0 ultra-melodiche comunque ricollegabili a band pop punk recenti come Blink 182 e Good Charlotte."}
{"id": "6694735", "revid": "117060112", "url": "https://it.wikipedia.org/wiki?curid=6694735", "title": "Ron Hicks", "text": "Biografia.\nRon Hicks nasce a Columbus, Ohio, nel 1965 ed \u00e8 uno dei quattro figli di un autista di camion. Trascorse la sua infanzia nel tranquillo e amichevole quartiere di Park Hill a Denver, Colorado dove la famiglia si trasferisce quando Ron e suo fratello gemello, Don, avevano due anni. Fin da piccolo Hicks si interess\u00f2 alla pittura, incoraggiato dalla madre, anch\u2019essa artista. A 13 anni i suoi genitori divorziarono e lui, sua madre e i fratelli tornarono a Columbus. L\u00ec, un gruppo di insegnanti incoraggi\u00f2 Ron nel cimentarsi nella pittura e riusc\u00ec a vincere, grazie al suo talento, numerosi premi e competizioni d'arte.\nIl suo talento fu notato durante gli anni del liceo e ricevette una borsa di studio per studiare alla Columbus College of Art and Design di Columbus (nota per essere una delle migliori scuole d'arte nel paese) dove si laurea in belle arti e in illustrazione. \nDopo la laurea fa ritorno a Denver per studiare presso il Colorado Institute of Art di Denver (in seguito Art Institute of Colorado), ottenendo una laurea in design pubblicitario. \nDopo il college, Hicks inizia a lavorare per agenzie, riviste e come illustratore freelance, dedicandosi alla pittura soltanto la notte.\nRon Hicks \u00e8 docente presso The Art Students League di Denver. \nStile.\nRon Hicks si \u00e8 affermato grazie alla sua pittura impressionista.\nIl suo \u00e8 uno stile pi\u00f9 tradizionale, con influenze che includono i maestri olandesi del XVII secolo; fonde arte figurativa e impressionismo,ma le idee e le storie all'interno dei suoi dipinti trasmettono un sentimento molto pi\u00f9 contemporaneo. Le sue opere ricordano quelle di Degas: come egli spiava le ballerine durante le prove, Hicks spia i suo soggetti, che continuano a vivere la loro quotidianit\u00e0 senza comprendere di essere osservati dall'artista.\nAlcuni critici hanno confrontato le sue opere con dipinti di Rembrandt e Daumier.\nContenuto.\nHicks usa colori dalle tonalit\u00e0 cupe, e in particolare le diverse tonalit\u00e0 del grigio. Raramente utilizza i colori puri, ma si possono comunque notare dei frammenti di luce grazie all\u2019uso dei colori chiari e deboli fasci di luce. \nLe ambientazioni dei dipinti di Ron Hicks sono spesso tipiche architetture degli anni \u201930: salotti, bar in stile Art Nouveau, giardini pubblici.\nLa figura femminile.\nIl soggetto principale del pittore \u00e8 la donna, nelle sue pose pi\u00f9 rilassate, nei suoi momenti di intimit\u00e0, negli ambienti di vita comune, o nei momenti romantici con l\u2019uomo che ama, sempre in un atteggiamento enigmatico o interrogativo. Nella figura della donna sono presentati sentimenti contrapposti: ingenua ma al tempo stesso accattivante, spavalda ma anche impaurita.\nL\u2019uomo invece rappresenta un elemento di affiancamento alla composizione e ha il compito di aiutare e di risollevare la donna nei momenti del bisogno e di fragilit\u00e0, raccogliendola in un abbraccio o in un bacio appassionato. L'uomo \u00e8 visto sia come elemento che crea tensione nella coppia sia come colui che ricrea armonia.\nMolte volte le scene raffigurate dall'artista sono attimi prima di un\u2019azione: sguardi intensi, abbracci che precedono l\u2019unirsi in un bacio appassionato, creando cos\u00ec una sensazione di suspense in colui che osserva l\u2019opera.\nEsposizioni.\nLe opere di Ron Hicks sono esposte presso:"}
{"id": "6694736", "revid": "287204", "url": "https://it.wikipedia.org/wiki?curid=6694736", "title": "Anatole De Baudot", "text": "Biografia.\nAllievo di Henri Labrouste e di Eug\u00e8ne Viollet-le-Duc, prese spunto dalle cattedrali gotiche francesi per proseguire su uno stile architettonico volto al razionalismo. Restaurati alcuni monumenti in Francia, De Baudot pubblic\u00f2 registri con elencati molti degli edifici di origine gotica. Contest\u00f2 spesso i dettami stilistici dell'architettura propugnati dall'\u00c9cole des beaux-arts di Parigi e si fece promotore di una rivalutazione di materiali moderni (quali ad esempio il cemento armato) al fine di impiegarli per scopi architettonici. Tra i suoi scritti teorici principali, De Baudot pubblic\u00f2 \"\u00c9glises de bourgs et de villages\", \"L'architecture: le pass\u00e9 et le pr\u00e9sent\"; \"L'architecture et le baton arm\u00e9\", con evidenti riferimenti all'impiego del cemento armato, fu pubblicato postumo (nel 1916).\nOpere architettoniche.\nRestauri.\nAnatole de Baudot segu\u00ec, con Eug\u00e8ne Viollet-le-Duc, il cantiere del ch\u00e2teau de Vincennes prima di dirigerlo da solo, durante 40 anni. A Tolosa e al castello di Blois fu il successore di F\u00e9lix Duban."}
{"id": "6694742", "revid": "619191", "url": "https://it.wikipedia.org/wiki?curid=6694742", "title": "Chalmers tekniska h\u00f6gskola", "text": ""}
{"id": "6694746", "revid": "287204", "url": "https://it.wikipedia.org/wiki?curid=6694746", "title": "Florimond de Beaune", "text": "De Beaune studi\u00f2 anche Galileo Galilei ma, in ambito strettamente matematico, fu autore di un \"Trattato dell'angolo solido\" e di un trattato inerente alle propriet\u00e0 geometriche di determinate linee curve. Entrambe le pubblicazioni sono andate perdute, nonostante la loro esistenza sia stata confermata da alcuni scritti di Cartesio. Un'altra sua raccolta di scritti, \"Notae breves\", contribuirono all'introduzione del trattato del 1649 \"La geometria\" dello stesso Cartesio. Un'altra opera di de Beaune, \"Tractatus de limitibus aequationum\", fu ristampata dopo la sua morte."}
{"id": "6694749", "revid": "123452317", "url": "https://it.wikipedia.org/wiki?curid=6694749", "title": "You Are the Universe", "text": "You Are the Universe: Discovering Your Cosmic Self and Why It Matters \u00e8 un libro filosofico new-age scritto da Deepak Chopra e Menas Kafatos. Il libro si interroga su questioni relative all'esistenza umana, alla coscienza, alla realt\u00e0 ed alla percezione. \u00c8 stato pubblicato il 7 Febbraio 2017 ed \u00e8 diventato un best seller del New York Times.\nTrama.\n\"Tu sei l'universo\" \u00e8 un libro filosofico che cerca di dare risposte a domande riguardo all'origine dell'universo, il tempo, lo spazio ;l'importanza, l'origine ed il significato della coscienza ed il matrimonio tra la scienza e la spiritualit\u00e0 nella vita quotidiana.\nIl libro contesta l'ipotesi che la coscienza \u00e8 un sottoprodotto della materia. Il libro sostiene che l'intero universo, come sperimentato dagli esseri umani, \u00e8 un \"costrutto umano nella coscienza.\"\nIl libro si interroga al due pi\u00f9 importanti domande della scienza che sono: \nIl libro fa uso di analogie, per dare un punto di vista filosofico, come equiparare la possibilit\u00e0 che la struttura del DNA formi gli elementi costitutivi della vita che emergono dal caos che esisteva dopo il big bang con 100 scimmie con 100 macchine da scrivere alla fine producendo le opere complete di Shakespeare, o la possibilit\u00e0 di un turbine che soffia attraverso i pezzi di ricambio di un aereo cortile e mettendo insieme un jumbo jet funzionale.\nCritica.\nIl professore di neurologia dell'Universit\u00e0 di Harvard Rudolph E. Tanzi descrive il libro come \"Un'avventura avvincente e assolutamente affascinante che ti lascer\u00e0 a bocca aperta!\"\nConstance Scharff del \"New York Journal of Books\" scrisse che \"La cosa pi\u00f9 avvincente di You Are the Universe \u00e8 scoprire il tuo s\u00e9 cosmico e perch\u00e9 \u00e8 importante tenere le idee esposte nelle sue pagine quanto meno possibile, potresti scoprire che la tua capacit\u00e0 di cambiare la tua vita verr\u00e0 catapultata fuori dal grafici. Se l'universo \u00e8 davvero umano e le nostre menti hanno lo stesso tipo di capacit\u00e0 creativa come l'universo o almeno parti dell'universo, noi abbiamo l'abilit\u00e0 di cambiare le nostre vite in modi profondi.\""}
{"id": "6694751", "revid": "436472", "url": "https://it.wikipedia.org/wiki?curid=6694751", "title": "Mage Solar Stadion", "text": ""}
{"id": "6694753", "revid": "287204", "url": "https://it.wikipedia.org/wiki?curid=6694753", "title": "Gavin Rylands de Beer", "text": "Dopo aver studiato a Parigi e a Oxford, si distinse in particolare per i suoi studi di anatomia comparata e per le sue ricerche in ambito evoluzionistico. Fu direttore del museo di storia naturale di Londra ed insegn\u00f2, sempre nella capitale inglese, embriologia alla College University fino al 1950."}
{"id": "6694760", "revid": "6923", "url": "https://it.wikipedia.org/wiki?curid=6694760", "title": "Ugolino de' Rossi (XIII secolo)", "text": "Biografia.\nFiglio di Giacomo de' Rossi e nipote di Bernardo de' Rossi, fu uomo d'armi e condottiero di parte guelfa, seguendo le orme del nonno e del padre.\nNel 1278 fu capitano del popolo di Reggio Emilia, in seguito esercit\u00f2 la carica di podest\u00e0 di parte guelfa di svariate citt\u00e0 italiane: fu podest\u00e0 di Lucca nel 1282, di Perugia nel 1283, di Milano nel 1285, di Modena nel 1286 e di Bologna nel 1287.\nNel 1289 fu eletto podest\u00e0 di Firenze e con tale carica partecip\u00f2 alla battaglia di Campaldino. Nella pugna, i guelfi fiorentini, fra le cui file militava in qualit\u00e0 di feditore anche Dante Alighieri, sbaragliarono i ghibellini di Arezzo\nPer il ruolo svolto nella battaglia gli fu concesso l'onore di entrare in Firenze con \"il pallio di drappo d'oro sopra il capo\" Nel 1295, mentre era in carica come podest\u00e0 di Lucca al secondo mandato, venne convocato da papa Bonifacio VIII che gli concesse il titolo di senatore di Roma.\nNel 1298 fu podest\u00e0 di Orvieto, nel 1302 di Lucca una terza volta, quindi esercit\u00f2 la podesteria a Perugia nel 1303 mentre nel 1304 fu richiamato ad Orvieto per tornare poi nuovamente a Perugia. Nel 1305 Ugolino fu nominato reggente della gran corte vicaria di Napoli da Carlo II d'Angi\u00f2. Dopo il 1307 non si hanno pi\u00f9 notizie di lui.\nAlle imprese di Ugolino, Troilo II volle dedicare un affresco nella Sala delle Gesta Rossiane della Rocca dei Rossi di San Secondo Parmense:\nDiscendenza.\nDalla moglie Elena Cavalcab\u00f2 sposata nel 1282, Ugolino ebbe almeno cinque figli\nLa linea dinastica diretta dei Rossi sarebbe stata quella discendente da Ugolino, tuttavia il figlio primogenito Bernardo ebbe solo due figlie femmine: Gubitosa ed Eleonora, per rinsaldare la stirpe con il ramo secondario proveniente dal fratello di Ugolino, Guglielmo, Eleonora fu data in sposa al pronipote di Guglielmo Bertrando Juniore."}
{"id": "6694782", "revid": "76963", "url": "https://it.wikipedia.org/wiki?curid=6694782", "title": "Draja Mickaharic", "text": "Biografia.\nNato nella Bosnia rurale, il padre era un impiegato civile statale dell'Impero austro-ungarico. Il 12 maggio 1937 arriv\u00f2 a New York e nel 1940 divenne cittadino statunitense; nei decenni ha studiato e scritto libri sull'occultismo, magia, hodoo, obeah, brujeria e sulle tradizioni popolari dell'Europa orientale. Nel 2002 si \u00e8 trasferito a Filadelfia con un suo ex studente e nel 2012 \u00e8 diventato centenario."}
{"id": "6694785", "revid": "72396", "url": "https://it.wikipedia.org/wiki?curid=6694785", "title": "Cola Debrot", "text": "Biografia.\nDopo le sommosse di Cura\u00e7ao del 1969, fece ritorno nei Paesi Bassi dalle Antille Olandesi. Qui intensific\u00f2 la sua attivit\u00e0 letteraria: sensibile verso il tema della disuguaglianza razziale tra bianchi e neri (particolarmente presente nelle Antille), scrisse alcune novelle che mettevano in risalto le problematiche sociali legate a ci\u00f2. Per quanto riguarda l'attivit\u00e0 poetica, Debrot scrisse le raccolte \"Bekentenis in Toledo\" (1944) e \"Navrante zomer\" (1945). Il suo romanzo \"Bewolkt bestaan\", del 1948, solleva problematiche di concetto legate alla religione e al suo rapporto con la razionalit\u00e0 umana."}
{"id": "6694787", "revid": "205250", "url": "https://it.wikipedia.org/wiki?curid=6694787", "title": "Philibert-Louis Debucourt", "text": "Biografia.\nLe sue opere nella maggior parte dei casi raffigurano la quotidianit\u00e0 parigina, specie quella della borghesia. Sue le rappresentazioni \"La promenade au palais Royal\" del 1787 e \"Matin\u00e9e au jour de l'an\", dello stesso anno. In epoca tarda (inizio dell'Ottocento) fece soprattutto l'incisore, riprendendo come stampo opere di altri artisti."}
{"id": "6694788", "revid": "71433", "url": "https://it.wikipedia.org/wiki?curid=6694788", "title": "Lucky Break", "text": ""}
{"id": "6694792", "revid": "322321", "url": "https://it.wikipedia.org/wiki?curid=6694792", "title": "Sebastiano Nicotra", "text": "Biografia.\nNacque a Sant'Alfio, all'epoca frazione di Giarre, in provincia di Catania, il 31 agosto 1855 da Salvatore e Venera Rao. Allievo all'Almo collegio Capranica di Roma, dove fu compagno di studi di Giacomo della Chiesa, futuro papa Benedetto XV, si laure\u00f2 in diritto canonico.\nOrdinato sacerdote il 21 dicembre 1878, Nicotra fu prosegretario dal 1880 al 1885 del monsignor Gerlando Maria Genuardi, primo vescovo di Acireale, nonch\u00e9 professore di diritto canonico al seminario. Fu tra i maggiori esponenti del movimento cattolico locale assieme al monsignor Giuseppe Alessi e il sacerdote Alfio Tropea, che dal 1885 diedero alle pubblicazioni il periodico \"La Palestra Cattolica\", organo ufficiale della Diocesi di Acireale.\nAvviatosi alla carriera diplomatica, nel 1889 fu nominato segretario della nunziatura apostolica di Bruxelles, di cui era titolare il cardinale Giuseppe Francica-Nava de Bondif\u00e8. Nel 1900 fu promosso uditore di nunziatura a Monaco di Baviera. L'anno seguente pass\u00f2 a Vienna in qualit\u00e0 di consigliere. Il 18 dicembre 1916 fu eletto arcivescovo titolare di Eraclea di Europa. Tra il 1916 e il 1928, fu nunzio apostolico in Cile, Belgio e Portogallo, ed internunzio apostolico nei Paesi Bassi e Lussemburgo.\nRitiratosi al proprio paese natale, vi mor\u00ec il 29 maggio 1929.\n\u00c8 il prozio paterno dell' on. Benedetto Vincenzo Nicotra.\nOpere.\nIl monsignor Sebastiano Nicotra fu autore del volume dal titolo \"Socialismo\", pubblicato nel 1889, una raccolta di articoli scritti dal medesimo che avevano come argomento l'ideologia socialista.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6694794", "revid": "446353", "url": "https://it.wikipedia.org/wiki?curid=6694794", "title": "Dena (moneta)", "text": "La dena fu una moneta d'argento del valore di 10 lire e pesante poco meno di 40 grammi, in vigore all'inizio del XIX secolo, coniata da Carlo Ludovico di Borbone a Firenze."}
{"id": "6694798", "revid": "438678", "url": "https://it.wikipedia.org/wiki?curid=6694798", "title": "Football Club Stabiese 1931-1932", "text": "Questa pagina raccoglie i dati riguardanti il Football Club Stabiese nelle competizioni ufficiali della stagione 1931-1932."}
{"id": "6694799", "revid": "1544939", "url": "https://it.wikipedia.org/wiki?curid=6694799", "title": "Palazzo Rondinini", "text": "Palazzo Rondinini (o Rondanini) \u00e8 un palazzo settecentesco di Roma.\nStoria e descrizione.\nFu costruito dal Marchese Giuseppe Rondinini, collezionista d\u2019arte di origini faentine, su progetto degli architetti Gabriele Valvassori, architetto della famiglia Doria Pamphilj, che realizz\u00f2 gran parte della struttura esterna, ed Alessandro Dori al quale spettarono la facciata su via del Corso, il cortile e gli ambienti interni, per ospitare degnamente la sua vasta collezione. L'ingresso \u00e8 marcato da un doppio portale balconato a colonne. \nIl palazzo sorse dall\u2019ampliamento della preesistente costruzione gi\u00e0 appartenuta al Cavalier d\u2019Arpino. I lavori durarono quattro anni e furono ultimati nel 1764 con il trasferimento della collezione del Marchese nell\u2019immobile. Questa collezione comprendeva dipinti, sculture, iscrizioni romane, colonne e marmi antichi fra cui una bellissima testa di Medusa: la Medusa Rondanini, oggi conservata alla Gliptoteca di Monaco di Baviera. Tra le varie opere collocate nel palazzo vi era anche la Piet\u00e0 di Michelangelo, che era stata acquistata nel 1744, oggi conservata nel Castello Sforzesco a Milano.\nIl piano nobile ospita sale riccamente affrescate, una sala da ballo ed una galleria. Goethe, durante la sua permanenza a Roma, visit\u00f2 il palazzo e la sua collezione. Il conte Sanseverino Vimercati, che acquist\u00f2 il palazzo nel 1904, fece ridecorare in forme neorococ\u00f2 vari ambienti dell'ala ovest.\nDal 1990 al piano nobile ha sede il Circolo degli Scacchi."}
{"id": "6694806", "revid": "6923", "url": "https://it.wikipedia.org/wiki?curid=6694806", "title": "Citizen of Glass", "text": "Citizen of Glass \u00e8 il terzo album discografico della musicista, compositrice e cantante danese Agnes Obel pubblicato nel 2016."}
{"id": "6694810", "revid": "1431409", "url": "https://it.wikipedia.org/wiki?curid=6694810", "title": "Jean-Claude Billong", "text": "Caratteristiche tecniche.\nDifensore centrale forte fisicamente, veloce e molto atletico, pu\u00f2 essere schierato sia in una difesa a 4 che in una a tre.\nCarriera.\nClub.\nCresciuto nel settore giovanile del , ha in seguito militato nel Mantes, squadra della sua citt\u00e0 natale, e nelle riserve dei New York Red Bulls. Il 21 luglio 2015 viene tesserato dal , e dopo una stagione trascorsa in Portogallo l'8 luglio 2016 passa al . Il 5 giugno 2017 firma un triennale con il . Il 5 gennaio 2018 viene acquistato per due milioni di euro dal Benevento, legandosi al club campano fino al 2021. Fa il suo esordio in Serie A il giorno successivo subentrando dopo l'intervallo all'infortunato Andrea Costa nella gara vinta dai sanniti per 3-2 sulla Sampdoria, venendo anche applaudito dal pubblico della squadra giallorossa.\nIl 15 luglio 2019 si trasferisce alla Salernitana a titolo definitivo, sottoscrivendo con il club campano un contratto di durata quadriennale.\nIl 22 settembre 2020 viene ceduto in prestito all'.\nIl 17 agosto 2021 viene ceduto a titolo definitivo al .\nNazionale.\nNel maggio 2021 viene convocato per la prima volta dal , nazionale delle sue origini.\nStatistiche.\nPresenze e reti nei club.\n\"Statistiche aggiornate al 6 agosto 2020.\""}
{"id": "6694816", "revid": "228587", "url": "https://it.wikipedia.org/wiki?curid=6694816", "title": "Lago Eklutna", "text": "Il lago Eklutna (\"Eklutna Lake\" in inglese) \u00e8 un lago a nord di Anchorage (Alaska, Stati Uniti). \nStoria.\nIl lago Eklutna (\"Idlu Bena\" in lingua locale) \u00e8 stato per centinaia di anni culturalmente significativo per le popolazioni locali (\"Dena\u2019ina Athabascans\"). Le montagne che circondano il lago erano zona di caccia per il popolo di Eklutna. Attualmente il lago fa parte del Parco statale di Chugach (\"Chugach State Park\") con una superficie di 2.000 chilometri quadrati immediatamente a nord-est di Anchorage.\nGeografia fisica.\nIl lago, orientato nord-ovest/sud-est, \u00e8 lungo circa 10-11 km con una larghezza media di circa 1 chilometro. \u00c8 alimentato dalle acque del ghiacciaio Eklutna (\"Eklutna Glacier\") e fornisce l'acqua per il fiume Eklutna (\"Eklutna River\") che sfocia in testa alla baia di Knik (\"Knik Arm\")\nIl lago \u00e8 circondato dai seguenti monti (tutti appartenenti al gruppo montuoso del Chugach):\nAccessi.\nIl lago si trova a 60 chilometri a nord da Anchorage e 42 chilometri a sud da Palmer. Il lago \u00e8 accessibile tramite una strada di 15 chilometri completamente asfaltata (\"Eklutna Lake Road\"). La strada inizia all'uscita dall'autostrada Glenn (\"Glenn Highway\"), miglio 26,5, per il villaggio di Eklutna.\nEcologia.\nNei pressi del lago sono presenti fitte foreste di:\nIl terreno a quote basse \u00e8 ricoperto dai seguenti fiori selvatici:\nA quote pi\u00f9 elevate troviamo:\nTra la fine dell'estate e l'inizio dell'autunno si possono trovare le seguenti bacche:\nTurismo.\nUn sentiero (\"Lakeside Trail\") di circa 20 km costeggia il lago per poi proseguire fino ai piedi del ghiacciaio Eklutna. Il sentiero prosegue fino a raggiungere Girdwood dall'altra parte del parco dopo oltre 50 chilometri attraversando il passo Crow (\"Crow Pass\").\nAltri sentieri (\"Twin Peaks Trail\") portano in cima al monte \"Bashful Peak\" (2.440 metri) dal quale si pu\u00f2 ammirare il lago per tutta la sua lunghezza. "}
{"id": "6694818", "revid": "775372", "url": "https://it.wikipedia.org/wiki?curid=6694818", "title": "Fronte Patriottico Ruandese", "text": "Il Fronte Patriottico Ruandese (in francese \"Front Patriotique Rwandais\", FPR) \u00e8 un partito politico ruandese.\n\u00c8 guidato da Paul Kagame, presidente della Repubblica dal 2000.\nEbbe un importante ruolo nella fine del Genocidio ruandese, dopo aver deposto la maggioranza hutu al governo del Paese in seguito alla presa della capitale del Ruanda Kigali nel luglio 1994 nell'ambito della Guerra civile in Ruanda."}
{"id": "6694819", "revid": "199745", "url": "https://it.wikipedia.org/wiki?curid=6694819", "title": "Eklutna Lake", "text": ""}
{"id": "6694820", "revid": "62004", "url": "https://it.wikipedia.org/wiki?curid=6694820", "title": "Tirreno-Adriatico 1989", "text": "La Tirreno-Adriatico 1989, ventiquattresima edizione della corsa, si svolse dal 9 al 15 marzo 1989 su un percorso di 1072,5\u00a0km, suddiviso su 7 tappe. La vittoria fu appannaggio dello svizzero Tony Rominger, che complet\u00f2 il percorso in 28h37'50\", precedendo il tedesco Rolf G\u00f6lz e il francese Charles Mottet.\nI corridori che partirono da Bacoli furono 203, mentre coloro che tagliarono il traguardo a San Benedetto del Tronto furono 158."}
{"id": "6694821", "revid": "1005847", "url": "https://it.wikipedia.org/wiki?curid=6694821", "title": "Elezioni generali a Cuba del 1912", "text": "Le elezioni generali a Cuba del 1912 si tennero il 1\u00ba novembre. Le elezioni presidenziali furono vinte da Mario Garc\u00eda Menocal, candidato della Conjunci\u00f3n Patri\u00f3tica, alleanza che comprendeva il Partito Nazionale Conservatore ed il Partito Liberale Nazionale, che ottenne la maggioranza assoluta dei seggi sia al Senato (11 su 13), sia alla Camera dei Rappresentanti (26 su 50).\nRisultati.\nElezioni parlamentari.\nCamera dei Rappresentanti.\nLa Conjunci\u00f3n Patri\u00f3tica era un'alleanza del Partito Nazionale Conservatore e del Partito Liberale Nazionale. Dei suoi 26 seggi, 18 andarono al Partito Nazionale Conservatore e 8 al Partito Liberale Nazionale."}
{"id": "6694826", "revid": "1971044", "url": "https://it.wikipedia.org/wiki?curid=6694826", "title": "Efrem Ferrari", "text": "Biografia.\nNato a Trento nel 1910 si laurea in architettura nel 1935 a Venezia. Fu una della menti architetturali del Trentino dell'XX secolo. Nei suoi edifici fa uso massiccio di cemento armato e di rivestimenti in pietra, inoltre lo stile romanico a cui si ispira lo porta all'inserimento di contrafforti, trifore, portici, che caratterizzano in modo particolare i numerosi edifici di culto da lui progettati e presenti a Trento e provincia. Dal punto di vista urbanistico partecipa alla progettazione dei quartieri di Trento \"Sas\", Cristo Re (1941/43) ed infine di Madonna Bianca (1971/77).\nProgetti di chiese.\nUn significativo segmento dell'opera di Efrem Ferrari \u00e8 dedicato alla progettazione di chiese ed altri edifici per la vita religiosa.\nA seguito della progettazione della chiesa di Cristo Re, realizzata tra il 1941 e il 1943, al cui progetto diede inizio ispirandosi alle grandi cattedrali romaniche, numerosi sono i lavori di Efrem Ferrari eseguiti per l'arcidiocesi di Trento (allora Diocesi). Ne sono esempio la nuova chiesa del Ritrovamento della Croce di Coredo (1943/48), la chiesa dell'Immacolata di Ronzone (1948/50), la chiesa di San Bernardo di Rabbi e la chiesa di San Giovanni Nepomuceno di Caoria (Canal San Bovo) entrambe edificate tra il 1956 e il 1959. Altre chiese di Trento, sempre da lui progettate, sono la chiesa di San Giuseppe tra il 1955/58, e la chiesa di San Martino.\nUna svolta stilistica si ebbe negli anni Sessanta sulla scorta della ricerca che il dibattito conciliare andava stimolando. Ne sono esempi la chiesa del Sacro Cuore di Ges\u00f9 a Trento del 1963, la chiesa parrocchiale di Calceranica al Lago eretta nel 1968/69, la chiesa della Madonna della Pace a Campotrentino terminata nel 1973 e altre. Anche fuori regione Ferrari ebbe da lavorare; nel 1964 progett\u00f2 la chiesa di San Luigi Gonzaga in Borgo Te Brunetti, quartiere di Mantova e nel 1967 ebbe a che fare con la nuova facciata del duomo di Abano Terme.. Sempre nei dintorni dei Colli Euganei, ide\u00f2 l'altare della Madonna, nella chiesa di Santa Maria Assunta, a Galzignano Terme.\nPalazzina APT in piazza Dante.\nNel 1935 il bando indetto dal comitato \"Settembre Trentino\" per un nuovo padiglione che doveva ospitare l'Ufficio Informazioni Turistiche di Trento fu vinto dall'ing. Giovanni Lorenzi. Ma gi\u00e0 nel 1939 l'Agenzia Autonoma del Turismo (AAT) affid\u00f2 un nuovo incarico di ristrutturazione a Ferrari . \nMediante l'istituzione del 14 novembre 1940 n. 8560 dove il Podest\u00e0 Bruno Mendini attestava che la nuova struttura era stata ultimata il 25 ottobre 1940. Il progetto di Ferrari va a semplificare la parte occidentale andando a creare un ulteriore accesso a meridione. Un ulteriore rimaneggiamneto dell'ing. Marco Eccel nel 1936 va ad attaccare la grande tettoia, uno dei dettagli del progetto originale di Ferrari, ovvero l'attacco curvo tra fronte ed esposto.\nQuartiere del \"Sas\".\nDal 1934 al 1937 il quartiere del \"Sas\" \u00e8 coincidente con quello che ha cambiato il suo nome pi\u00f9 volte; si tratta dell'attuale piazza Cesare Battisti. Il termine coincide con il materiale principale con cui erano costruite le case: sasso. Il governo fascista decise per una ricostruzione dell'intero quartiere a partire dal suo nome, denominandolo piazza Littorio (alla fine della II conflitto mondiale si tramut\u00f2 in piazza Italia e fino agli anni 60 si decise di intitolarla a Cesare Battisti). Della ricostruzione si occuparono gli ingegneri Emilio Gaffuri e Guido Segalla, ma anche l'architetto Efrem Ferrari, il quale decise per l'edificazione di quello che una volta era chiamato \"bar citt\u00e0\" e dell'Istituto Provinciale Incendi (IPI). Anche altri architetti e ingegneri parteciparono: Giovanni Lorenzi al cinema Vittoria, Guido de Unterrichter e Renzo Mas\u00e8 alla casa Rigoni.\nPalazzo ITAS.\nAltro progetto dell'architetto Ferrari fu il palazzo dell'Istituto Trentino-Alto Adige per Assicurazioni e Societ\u00e0 (ITAS); qui era necessario il razionalismo nazionale dei primi anni '50 per cui le fiancate furono ricoperte di pietra bianca estratta dalle cave di Pila di Villamontagna. Fu progettato nel 1947 e costruito tra il 1952/54, si eleva su 10 piani.\nPalazzo delle terme di Levico.\nAll'arch. Efrem Ferrari, insieme all'ing. Michelangelo Perghem Gelmi, fu affidato dalla regione Trentino-Alto Adige il progetto di questo edificio; fu aperto solamente nel 1965. Esso occup\u00f2 gran parte del Grande Albergo Regina assieme allo stabilimento termale che fu bombardato dagli Alleati il 15 marzo 1945."}
{"id": "6694830", "revid": "716642", "url": "https://it.wikipedia.org/wiki?curid=6694830", "title": "Associazione Sportiva Taranto 1931-1932", "text": "Questa pagina raccoglie i dati riguardanti l'Associazione Sportiva Taranto nelle competizioni ufficiali della stagione 1931-1932."}
{"id": "6694831", "revid": "344503", "url": "https://it.wikipedia.org/wiki?curid=6694831", "title": "Ben Lewin", "text": "Biografia.\nNato in Polonia nel 1946, emigr\u00f2 a Melbourne in Australia con la sua famiglia nel 1949. All'et\u00e0 di sei anni contrasse la poliomielite, che lo costrinse all'uso delle stampelle per il resto della sua vita. Da giovane, Lewin dimostr\u00f2 una grande passione per la fotografia e la scrittura, ma studi\u00f2 legge a Melbourne. Per un periodo ha lavorato come avvocato, che abbandon\u00f2 nel 1971 quando gli fu offerta una borsa di studio per la National Film School in Inghilterra. Dopo essersi diplomato, \u00e8 entrato a far parte della BBC Television come regista.\nNel corso degli anni il lavoro di Lewin come sceneggiatore e regista si \u00e8 districato tra documentari, lungometraggi, film TV, miniserie e serie televisive.\nIl suo lungometraggio del 1988 \"La misteriosa morte di Georgia White\", con Judy Davis, ha ottenuto otto candidature agli AFI Awards. Nel 1991 dirige la commedia \"Un pesce color rosa\" con Bob Hoskins, Jeff Goldblum e Natasha Richardson. Per la televisione ha diretto un episodio della serie televisiva \"Ally McBeal \" e uno de \"Il tocco di un angelo\".\nNel 2012 Lewin ottiene successo con il film \"The Sessions - Gli incontri\", che racconta la storia vera e la perdita della verginit\u00e0 del poeta Mark O'Brien, costretto a vivere in un polmone d'acciaio da quando da bambino si ammal\u00f2 di una poliomielite che lo rese tetraplegico. Il film ha ottenuto numerosi riconoscimenti internazionali ai suoi interpreti Helen Hunt e John Hawkes, e ha vinto il premio del pubblico al Sundance Film Festival.\nNel 2017 dirige la commedia drammatica \"Tutto ci\u00f2 che voglio\" con protagonista Dakota Fanning.\nLewin vive e lavora in California dal 1994, \u00e8 sposato con la produttrice Judi Levine e ha tre figli."}
{"id": "6694855", "revid": "1005847", "url": "https://it.wikipedia.org/wiki?curid=6694855", "title": "Elezioni parlamentari a Cuba del 1910", "text": "Le elezioni parlamentari a Cuba del 1910 si tennero il 1\u00ba novembre per eleggere la met\u00e0 dei parlamentari della Camera dei Rappresentanti. Le elezioni furono vinte dal Partito Liberale Autonomista, che ottenne 23 seggi su 41. L'affluenza fu del 68,7%."}
{"id": "6694857", "revid": "1442080", "url": "https://it.wikipedia.org/wiki?curid=6694857", "title": "NF (rapper)", "text": "Raggiunge la notoriet\u00e0 internazionale nel 2017 con l'album \"Perception\", numero uno nella \"Billboard\" 200, e in particolare con il singolo \"Let You Down\", sestuplo platino negli Stati Uniti.\nUna delle peculiarit\u00e0 dei testi di NF \u00e8 l'assenza di turpiloquio, scelta stilistica legata alla sua fede cristiana. Tuttavia l'artista si identifica come un cristiano che fa il rapper e non come un \"rapper cristiano\" (nell'accezione di \"Christian rapper\"), poich\u00e9 la sua produzione non tratta temi religiosi, ma piuttosto esprime personali emozioni e pensieri legati alle proprie dolorose esperienze di vita, con cui l'ascoltatore ateo, cristiano o di qualsiasi altra religione pu\u00f2 rapportarsi.\nBiografia.\nNathan John Feuerstein nasce a Gladwin, in Michigan, il 30 marzo 1991. I genitori divorziano quando \u00e8 ancora piccolo. Nathan e le due sorelle vengono cresciuti dalla madre, finch\u00e9 un compagno della donna abusa di loro fisicamente e psicologicamente e il tribunale affida la loro custodia al padre.\nNel 2009, quando Nathan ha 18 anni, la madre muore improvvisamente per un'overdose di farmaci oppioidi, da cui era dipendente da anni. La tragedia lo segna profondamente e gli fa ripromettere di non assumere mai droghe e non sviluppare mai dipendenze, contro le quali infatti si schiera apertamente nei suoi brani. In memoria della madre scriver\u00e0 in seguito il brano \"How Could You Leave Us\".\nHa frequentato la Gladwin High School, dove si \u00e8 diplomato del 2009. Ha giocato per anni nella squadra di basket della sua scuola.\nCarriera.\nLa carriera musicale di NF ha inizio nel 2008, quando prende parte e si piazza al secondo posto al \"Fine Arts Festival\" organizzato da Connection Church a Canton, in Michingan, facendosi conoscere per i suoi brani gospel. Nel 2010 pubblica indipendentemente, con il nome di Nate Feuerstein, l'album di esordio \"Moments.\"\nIl 2 agosto 2011, con l'aiuto del produttore e cantautore Tommee Profitt, pubblica \"Alone\", il suo primo singolo, che attira l'attenzione dell'etichetta discografica Xist Music (partner del Malaco Music Group), con la quale nel 2012 firma un contratto e pubblica il suo primo EP, \"I'm Free\", con lo pseudonimo di NF (iniziali del proprio nome e cognome). L'EP \u00e8 composto da nove tracce, tra cui il brano \"Alon\"e in versione originale e in un'altra versione, esclusiva per l'EP, che vede la partecipazione di Sean Simmonds.\nNello stesso periodo inizia a lavorare su un secondo EP, intitolato \"NF,\" che tuttavia non pubblicher\u00e0 fino al 2014, a causa di una disputa legale insorta con la Xist Music, che sar\u00e0 motivo della separazione dell'artista dall'etichetta. Nel 2013 pubblica indipendentemente il singolo \"Beautiful Addiction\", in collaborazione con Profitt, Brady Schmitz e Danielle Swift.\nNel 2014 firma un contratto con la casa discografica Capitol CMG e pubblica l'EP \"NF\" scritto due anni prima, che gli permette di entrare per la prima volta nelle classifiche della rivista \"Billboard\", raggiungendo la dodicesima posizione tra i Top Christian Albums, la quarta tra i Top Gospel Albums e la quindicesima tra i Top Rap Albums.\nL'anno seguente esce il suo primo album ufficiale, \"Mansion,\" da cui vengono estratti i singoli \"Wait\" e \"Wake Up\", che suggellano la sua notoriet\u00e0 sulla scena musicale statunitense.\nNel 2016 esce \"Therapy Session,\" album che, alternando brani aggressivi e hardcore ad altri pi\u00f9 melodici e dai tratti pop, delinea ancor meglio lo stile di NF e ne accresce ulteriormente la fama.\nL'opera vince il GMA Dove Award 2016 come miglior album rap/hip hop dell'anno e uno dei suoi singoli, \"I Just Wanna Know\", non vince ma \u00e8 tra i nominati come miglior singolo rap/hip hop dell'anno; in seguito, un altro singolo tratto dallo stesso album, \"Oh Lord,\" vince il GMA Dove Award 2017 come miglior pezzo rap/hop registrato in studio.\nNell'ottobre 2017 NF pubblica il suo terzo album, \"Perception,\" anticipato dai singoli \"Outro\" e \"Outcast\", con cui l'artista si impone a livello internazionale. Il disco raggiunge la prima posizione nella Billboard 200 e il singolo \"Let You Down\" viene diffuso in numerose stazioni radiofoniche nel mondo, incluse quelle italiane. A seguito del successo dell'opera, nel 2018 NF intraprende un tour mondiale, che in aprile dello stesso anno fa tappa anche a Milano.\nNel 2019 \"Perception\" riceve la certificazione di disco di platino dalla RIAA.\nDopo circa un anno di pausa dall'ultimo lavoro, a maggio 2019 NF rompe il silenzio pubblicando il singolo \"The Search\", a cui a luglio 2019 segue l'omonimo album, anticipato nello stesso mese da un secondo singolo, \"Time.\"\nCon questo nuovo album, NF raggiunge la vetta delle classifiche Billboard 200 e Billboard Artist 100 e, come gi\u00e0 accaduto in precedenza con \"Let you down\", i nuovi singoli \"Time\" e \"The search\" hanno un buon riscontro anche oltreoceano, ottenendo entrambi la certificazione di disco di platino della RIAA, rispettivamente a gennaio e settembre 2020.\nNF ha collaborato con vari noti artisti della scena rap/hip hop statunitense, sia di ambito cristiano che secolare, e partecipato a loro brani, come ad esempio \"Start Over\" di Flame, \"Til the Day I Die\" di TobyMac ed \"Epiphany\" di Futuristic.\nLa sua canzone \"Intro\" \u00e8 inclusa nella colonna sonora del videogioco \"Madden NFL 16\".\nVita privata.\nDa settembre 2018 \u00e8 sposato con Bridgette Doremus, instagrammmer di successo, attiva nel campo dell'health coaching e del fitness, da cui ha avuto un figlio il 13 agosto 2021."}
{"id": "6694858", "revid": "72396", "url": "https://it.wikipedia.org/wiki?curid=6694858", "title": "Cliff Jordan", "text": ""}
{"id": "6694869", "revid": "298229", "url": "https://it.wikipedia.org/wiki?curid=6694869", "title": "Campionati italiani assoluti di atletica leggera indoor 2006", "text": "I XXXVII Campionati italiani assoluti di atletica leggera indoor si sono tenuti ad Ancona dal 18 al 19 febbraio 2006 presso il Palaindoor. \u00c8 stata la seconda edizione dei campionati al coperto svoltasi nel capoluogo marchigiano, dopo quella del 2005.\nSono stati assegnati 26 titoli nazionali in altrettante discipline (13 maschili e 13 femminili)."}
{"id": "6694874", "revid": "1305772", "url": "https://it.wikipedia.org/wiki?curid=6694874", "title": "Cratone dell'Africa occidentale", "text": "Il cratone dell'Africa occidentale \u00e8 una dei cinque cratoni del basamento cristallino precambriano dell'Africa che costituiscono la placca africana; gli altri cratoni sono: Cratone del Kalahari, Cratone del Congo, Metacratone del Sahara e Cratone della Tanzania.\nQueste masse di terra si unirono verso la fine del Precambriano e l'inizio del Paleozoico andando a formare il continente africano. L'attivit\u00e0 vulcanica sul margine del cratone pu\u00f2 aver contribuito ad un importante evento di riscaldamento globale.\nLocalizzazione e composizione.\nIl cratone sembra essersi formato dall'unione di tre cratoni dell'Archeano: Leo-Man-Ghana, Taoudeni e Reguibat. I primi due si agganciarono tra loro circa 2,1 miliardi di anni fa, mentre il cratone di Reguibat si agganci\u00f2 attorno a 2 miliardi di anni fa. Le radici del cratone risultante si estendono fino a una profondit\u00e0 di oltre 300\u00a0km nel mantello della litosfera sub-continentale.\nIl cratone si estende dalle montagne dell'Anti Atlante nel Marocco fino al Golfo di Guinea, ed \u00e8 delimitato da cinture mobili di rocce molto pi\u00f9 giovani a nord, est e ovest. Le rocce pi\u00f9 antiche si sono metamorfizzate tra 2,9 e 2,5 miliardi di anni fa. Nel Sahara sono per lo pi\u00f9 ricoperte da pi\u00f9 recenti sedimenti del Fanerozoico. \nPi\u00f9 a sud, rocce pi\u00f9 giovani di origine vulcanica e sedimentaria affiorano in Ghana, Costa d'Avorio e Sierra Leone, circondate da sedimenti ancora pi\u00f9 recenti depositatisi nel Precambriano.\nIl cratone dell'Africa occidentale si trova al di sotto degli attuali stati di Marocco, Algeria, Mauritania, Senegal, Gambia, Guinea-Bissau, Guinea, Mali, Burkina Faso, Sierra Leone, Liberia, Costa d'Avorio, Ghana, Togo e Benin."}
{"id": "6694880", "revid": "287204", "url": "https://it.wikipedia.org/wiki?curid=6694880", "title": "Diritti LGBT in Lussemburgo", "text": "In Lussemburgo le persone LGBT sono protette dalle disciminazioni e le coppie omosessuali godono degli stessi diritti delle coppie eterosessuali.\nLegge sull'attivit\u00e0 sessuale tra persone dello stesso sesso.\nL'omosessualit\u00e0 \u00e8 stata depenalizzata nel 1794 (quando il paese era di propriet\u00e0 francese).\nL'articolo 372 del codice penale stabilisce l'et\u00e0 del consenso \u00e8 di 16, indipendentemente dall'orientamento sessuale e/o dal genere. Questo \u00e8 stato aumentato a 18 per l'attivit\u00e0 sessuale tra persone dello stesso sesso nel 1971 ma, con l'aggiunta dell'articolo 372bis al codice penale, tale differenza \u00e8 stata abrogata nel 1992.\nIdentit\u00e0 / espressione di genere.\nIl diritto al cambiamento legale del proprio genere richiede la sterilizzazione.\nAdozione e pianificazione familiare.\nDopo un voto parlamentare nel giugno 2014, i diritti di adozione completa per le coppie dello stesso sesso sono entrati in vigore il 1\u00ba gennaio 2015.\nLe coppie lesbiche, possono ottenere l'accesso all'IVF e al trattamento di inseminazione medicalmente assistita.\nRiconoscimento delle relazioni tra persone dello stesso sesso.\nLe unioni civili sono disponibili in Lussemburgo dal 1\u00ba novembre 2004. Le unioni civili sono chiamate partenariat enregistr\u00e9 (francese: unione registrata) e sono basate sul modello PACS francese.\nNel 2009 il governo lussemburghese ha annunciato l'intenzione di legalizzare il matrimonio tra persone dello stesso sesso tuttavia, dopo un lungo ritardo, la votazione finale si \u00e8 svolta solo nel giugno 2014, passando con 56 voti a 4, entrando in vigore il 1\u00ba gennaio 2015.\nProtezioni dalle discriminazione.\nEsiste una legge anti-discriminazione che proibisce la discriminazione (sia diretta che indiretta) basata sull'orientamento sessuale e sul \"cambio di sesso\" (all'interno della definizione di sesso) in materia di occupazione, istruzione, sicurezza sociale, assistenza sanitaria e fornitura di beni e servizi.\nLa legislazione sul crimine di odio si riferisce a queste caratteristiche come fattori aggravanti per un crimine.\nI cittadini lussemburghesi sono autorizzati a prestare servizio nelle forze armate indipendentemente dall'orientamento sessuale.\nOpinione pubblica.\nUn sondaggio Eurobarometro pubblicato nel dicembre 2006 ha mostrato che il 58% dei lussemburghesi intervistati sostiene il matrimonio egualitario e il 39% sostiene l'adozione da parte di coppie formate da persone dello stesso sesso."}
{"id": "6694883", "revid": "2034231", "url": "https://it.wikipedia.org/wiki?curid=6694883", "title": "Raymond Barry", "text": "Avviso importante. Il divieto di riportare le iniziali puntate nel titolo della voce non esiste pi\u00f9. Il redirect senza iniziali puntate \u00e8 corretto, ma la voce deve riportare l'iniziale puntata: ."}
{"id": "6694885", "revid": "8660", "url": "https://it.wikipedia.org/wiki?curid=6694885", "title": "Moscow United", "text": "I Moscow United ( \u042e\u043d\u0430\u0439\u0442\u0435\u0434) sono una squadra di football americano di Mosca, in Russia, fondata nel 2011.\nLa squadra ha una sezione femminile chiamata Moscow Unicorns."}
{"id": "6694887", "revid": "1005847", "url": "https://it.wikipedia.org/wiki?curid=6694887", "title": "Elezioni generali a Cuba del 1908", "text": "Le elezioni generali a Cuba del 1908 si tennero il 1\u00ba novembre. Le elezioni presidenziali furono vinte da Jos\u00e9 Miguel G\u00f3mez, candidato della Coalizione Liberale, alleanza che comprendeva il Partito Liberale Zayista, il Partito Liberale Storico ed alcuni indipendenti, che ottenne la maggioranza assoluta dei seggi sia al Senato (24 su 24), sia alla Camera dei Rappresentanti (49 su 83).\nRisultati.\nElezioni parlamentari.\nSenato.\nAll'interno della Coalizione, 11 seggi andarono al Partito Liberale Zayista, 5 al Partito Liberale Storico e 8 agli indipendenti."}
{"id": "6694889", "revid": "555426", "url": "https://it.wikipedia.org/wiki?curid=6694889", "title": "Sharjah Cultural Sports Club", "text": ""}
{"id": "6694892", "revid": "287204", "url": "https://it.wikipedia.org/wiki?curid=6694892", "title": "Mark O'Brien", "text": ""}
{"id": "6694895", "revid": "1226", "url": "https://it.wikipedia.org/wiki?curid=6694895", "title": "Socialismo utopistico", "text": ""}
{"id": "6694900", "revid": "1782831", "url": "https://it.wikipedia.org/wiki?curid=6694900", "title": "Collegio di Corby", "text": "Corby \u00e8 un collegio elettorale inglese situato nel Northamptonshire rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Tom Pursglove del Partito Conservatore, che rappresenta il collegio dal 2015.\nEstensione.\nIl collegio fu creato nel 1983 e incorpor\u00f2 parti dei collegi di Kettering e Wellingborough. Prende il nome dalla citt\u00e0 di Corby nel Northamptonshire, e copre anche parte del distretto di East Northamptonshire. Il collegio \u00e8 altalenante e viene conteso da conservatori e laburisti, rispetto ai pi\u00f9 solidi collegi conservatori delle aree rurali dell'East Northamptonshire.\nIl collegio \u00e8 spesso chiamato \"Corby and East Northamptonshire\", anche se il nome ufficiale \u00e8 solamente \"Corby\"."}
{"id": "6694901", "revid": "254059", "url": "https://it.wikipedia.org/wiki?curid=6694901", "title": "Giulio Cesare Strozzi", "text": "Biografia.\nIl marchese Giulio Cesare Strozzi era figlio di Pompeo Strozzi, della linea mantovana degli Strozzi, e di Ricciarda Gonzaga di Cesare, dei Gonzaga di Novellara e Bagnolo. \nCameriere segreto del duca di Mantova Vincenzo I Gonzaga, nel 1602 venne eletto governatore di Casale e del Monferrato. Nel 1618 assieme alla sua famiglia venne messo sotto la protezione dell'imperatore Ferdinando II d'Asburgo. Nel 1627 fu ambasciatore dei Gonzaga in Inghilterra. Nel 1628 fu nominato da Carlo I di Gonzaga-Nevers Cavaliere dell'Ordine militare del Sangue di Ges\u00f9 Cristo. Nel momento dell'assedio di Mantova del 1630, lo Strozzi venne incaricato dal duca di Mantova di trattare la sua capitolazione, ma non imped\u00ec la devastazione della citt\u00e0. Lo storico Pompeo Litta sostiene che presso lo Strozzi fosse conservato il cartone preparatorio della \"Guerra di Pisa\", che Michelangelo avrebbe dovuto utilizzare per realizzare l'affresco nel Palazzo Vecchio di Firenze e che forse venne disperso durante il sacco di Mantova.\nGiulio Cesare mor\u00ec nel 1631.\nDiscendenza.\nSpos\u00f2 Anna del Carretto dalla quale ebbe otto figli:"}
{"id": "6694906", "revid": "686936", "url": "https://it.wikipedia.org/wiki?curid=6694906", "title": "Mike Hilton", "text": "Carriera.\nHliton al college gioc\u00f2 a football con gli Ole Miss Rebels dal 2012 al 2015. Dopo non essere stato scelto nel Draft NFL 2016 firm\u00f2 con i Jacksonville Jaguars. Nella sua prima stagione fece parte anche dei New England Patriots prima di firmare con i Pittsburgh Steelers, senza mai scendere in campo. Debutt\u00f2 come professionista nel primo turno della stagione 2017 contro i [Cleveland Browns] mettendo a segno 2 tackle. Il 1\u00ba ottobre mise a segno il suo primo sack e il primo intercetto su Joe Flacco dei Baltimore Ravens. Nel penultimo turno della stagione divenne il primo cornerback della storia, da quando i sack divennero una statistica ufficiale nel , a farne registrare 3 nella stessa gara contro gli Houston Texans. Per questa prestazione fu premiato come miglior difensore dell'AFC della settimana.\nNel penultimo turno della stagione 2020 fu decisivo per la conquista del titolo di division degli Steelers nella vittoria in rimonta sugli Indianapolis Colts in cui mise a segno 4 placcaggi, 2 passaggi deviati, un intercetto e un fumble recuperato, venendo premiato come difensore della AFC della settimana.\nIl 16 marzo 2021 Hilton firm\u00f2 con i Cincinnati Bengals un contratto quadriennale del valore di 24 milioni di dollari. Il 13 febbraio 2022 part\u00ec come titolare nel Super Bowl LVI ma i Bengals furono sconfitti dai Los Angeles Rams per 23-20."}
{"id": "6694908", "revid": "599013", "url": "https://it.wikipedia.org/wiki?curid=6694908", "title": "Yusuf Yaz\u0131c\u0131", "text": "Caratteristiche tecniche.\nCentrocampista offensivo di piede mancino, veloce e dotato di ottima tecnica individuale, \u00e8 abile nel controllo palla, oltre che nella capacit\u00e0 di tiro e negli inserimenti; la buona visione di gioco e la precisione nei calci da fermo gli permettono di essere anche un ottimo assist-man.\nCarriera.\nClub.\nCresciuto nel settore giovanile del , squadra della sua citt\u00e0 natale, ha esordito in prima squadra il 22 dicembre 2015, nella partita di Coppa di Turchia vinta per 2-1 contro il .\nIl 6 agosto 2019 passa a titolo definitivo, per 17,5 milioni di euro, al , con cui firma un contratto quinquennale con scadenza il 30 giugno 2024. Nella sua prima stagione francese, a causa della rottura del crociato del ginocchio destro, colleziona 25 presenze e una rete tra Ligue 1, Coppa di Lega ed Europa League. Nella stagione successiva segna ben 6 reti nelle prime 3 partite della fase a gironi dell'Europa League, realizzando due triplette, entrambe in trasferta, il 22 ottobre contro lo (1-4) e il 5 novembre contro il (0-3), risultando il primo avversario a segnare una tripletta in casa del Milan dal 2000.\nIl 19 gennaio 2022 viene ceduto in prestito al .\nNazionale.\nDopo aver giocato con l'Under-19 e l'Under-21, l'11 giugno 2017 ha debuttato con la nazionale maggiore in occasione della partita di qualificazione al Mondiale 2018 vinta per 1-4 contro il , subentrando al 74\u00ba minuto ad O\u011fuzhan \u00d6zyakup e fornendo l'assist per la quarta rete della sua squadra.\nStatistiche.\nPresenze e reti nei club.\n\"Statistiche aggiornate al 20 giugno 2021.\""}
{"id": "6694910", "revid": "5376", "url": "https://it.wikipedia.org/wiki?curid=6694910", "title": "Fausto Dal Pozzo", "text": "Biografia.\nRimasto orfano di padre all'et\u00e0 di cinque anni, frequent\u00f2 le scuole elementari fino alla sesta classe. Si iscrisse poi alla \"Regia Scuola Ceramica di Faenza\" (poi \"Regia Scuola di Ceramica\", poi \"Regio Istituto D'Arte della Ceramica\" e, in seguito, \"Istituto Statale d'Arte per la Ceramica\") col numero di matricola 62. A partire dall'anno scolastico 1922-23 segu\u00ec le lezioni di storia dell'arte di Gaetano Ballardini (fondatore, nel 1916 della stessa scuola), quelle di tecnica delle decorazioni di Anselmo Bucci, quelle di plastica ornamentale di Domenico Rambelli. Sotto la guida di Francesco Nonni frequenta anche i corsi della \"Scuola di Disegno\" di Faenza dove ebbe come insegnante, tra gli altri, anche Roberto Sella. Nel 1922 entr\u00f2 nel primo reparto di Faenza dell'Associazione scouts cattolici italiani (allora \"Associazione scautistica cattolica italiana - Esploratori d'Italia\"), fondato da Giulio Argnani.\nFiglio unico di madre vedova, fu costretto dalla necessit\u00e0 ad abbandonare la scuola prima della fine dei tre anni di corso regolari per guadagnarsi da vivere. Nel 1925 venne assunto come apprendista, insieme al quasi coetaneo Franco Gentilini presso la manifattura ceramica \"La Faience\" (Faenza), aperta da Paolo Zoli insieme a Pietro Melandri, Francesco Nonni e altri, e specializzata in ceramiche su forme e decori classici della tradizione faentina e in oggetti decorati a lustro metallico, ispirati ai decori Liberty e a quelli della Secessione viennese. Ulteriori occasioni di apprendimento gli vennero dal laboratorio-scuola che il capo scout Giulio Argnani, esperto stampatore, formatore e fornaciao gi\u00e0 attivo presso la manifattura \"La Faience\", fond\u00f2 nel 1925 all'interno del Palazzo Vescovile di Faenza.\nNel 1927, sempre insieme a Franco Gentilini, si trasfer\u00ec nella \"Bottega di maioliche del pittore Ortolani\" del pittore faentino Mario Ortolani. In seguito lavor\u00f2 presso altre manifatture di Faenza, tra le quali \"Zama Ceramiche\", di Aldo Zama, e \"Nuova Ca' Pirota\", di Giuseppe Fiumi. Nel 1933 fu assunto nella \"Antica Fabbrica A. Farina\" di Faenza, dove rimase, anche come direttore, fino al 1944, anno in cui un volo di bombardieri B-25 della Twelfth Air Force americana bombard\u00f2 le difese e le concentrazioni di truppe tedesche, distruggendo parzialmente la fabbrica.\nDurante questo periodo Dal Pozzo si spos\u00f2 con Dolores Zama (nel 1938) ed ebbe una figlia di nome Anna (nel 1940).\nLa Seconda guerra mondiale caus\u00f2 l'interruzione di ogni attivit\u00e0 lavorativa e un periodo molto duro per Dal Pozzo e la sua famiglia che si concluse solo nel 1945. Al termine della guerra, si un\u00ec alla manifattura ceramica \"C.A.C.F.\" (Cooperativa Artigiana Ceramisti Faentini), fondata per iniziativa di proprietari e dipendenti della ex Fabbrica Farina grazie all'aiuto finanziario del Comitato di Liberazione Nazionale e della \"C.A.D.M.A.\" (Commissione Assistenza Distribuzione Materiali Artigianato, una commissione di emanazione americana volta favorire la rinascita e lo sviluppo delle produzioni artigiane italiane). Nel 1946 nacque il secondogenito Andrea e nel 1952, Dal Pozzo divenne presidente della \"C.A.C.F.\": riusc\u00ec, tra l'altro, a trovare i fondi per realizzare le migliorie tecniche legate all'esigenza di nuovi forni, alla necessit\u00e0 di una cabina elettrica e al reperimento dell'argilla. Lasci\u00f2 la \"C.A.C.F.\" nel 1960, quando entr\u00f2 come insegnante all'\"Istituto Statale d'Arte per la Ceramica\" intitolato a Gaetano Ballardini, il successore della \"Regia Scuola Ceramica di Faenza\" che lo aveva accolto dodicenne. Fausto Dal Pozzo insegn\u00f2 decorazione e allest\u00ec il primo laboratorio di serigrafia dell'Istituto, dove rimase fino alla pensione, ovvero fino al 1980.\nNel lungo percorso che lo port\u00f2 a esplorare le differenti tipologie decorative della maiolica faentina, si specializz\u00f2 nel ritratto, nel solco dei maestri pittori maiolicari dell'Ottocento che ammirava e che aveva studiato a fondo. Carmen Ravanelli Guidotti, storica dell'arte e ceramologa, ha definito Fausto Dal Pozzo l'\"ultimo epigono della feconda scuola pittoricista su ceramica di Faenza\".\nI sentimenti antifascisti di Fausto Dal Pozzo risalgono al 1925, anno nel quale partecip\u00f2 a un pellegrinaggio internazionale dello scautismo cattolico a Roma in occasione del Giubileo del 1925, evento che suscit\u00f2 in lui una profonda impressione. In quello stesso anno il governo fascista fece sapere di non gradire tutte le associazioni scout, in quanto alternative alla costituenda Avanguardia giovanile fascista poi trasformata, nel 1926, nell'Opera nazionale balilla. Tra il 1927 e il 1928 il governo fascista chiuse tutti i reparti dell'ASCI, sciolse l'associazione e, attraverso il boicottaggio, costrinse anche il laboratorio-scuola di Giulio Argnani a chiudere. Nello stesso periodo i circoli cattolici di Faenza subirono aggressioni e pestaggi da parte dei fascisti e vennero successivamente chiusi. Dopo lo scioglimento forzoso dei suoi punti di riferimento sociali, Dal Pozzo e altri giovani per lo pi\u00f9 del medesimo ambiente continuarono a incontrarsi in modo circospetto se non ancora, in questa fase, clandestino. Con la dichiarazione di guerra dell'Italia a Gran Bretagna e Francia del 1940 i gruppi a cui Dal Pozzo apparteneva, passarono ad una fase pi\u00f9 cospirativa e si occuparono, in particolare, di diffusione di informazione e contropropaganda. Il Comitato di Liberazione Nazionale, costituito clandestinamente a Faenza nell'estate del 1940 come organismo di coordinamento dei partiti antifascisti, era composto da: Bruno Bandini, Ugo Zannoni e Costante Pirazzini per i comunisti; Bruno Nediani, Antonio Piani e Giuseppe Billi per i repubblicani; Guglielmo Guerrini, Alfredo Morini e Cesare Vespignani per i socialisti; Giuseppe Bertoni, Spartaco Giangrandi e Fausto Dal Pozzo per i cattolici. Fino al 1946 Dal Pozzo fu anche consigliere della Federazione Sindacale Ceramica e Vetro.\nDal 1950 al 1960 fu membro del Consiglio della \"Settimana Faentina\", che si occupava del \"Concorso Nazionale della Ceramica \"Settimana Faentina\"\" (diventato concorso internazionale nel 1963).\nPer due legislature, dal 1951 al 1960 fu Consigliere comunale a Faenza in rappresentanza della Democrazia Cristiana. Nello stesso periodo fu anche Presidente del Comitato di gestione della Scuola di disegno \"Tommaso Minardi\".\nDalla sua istituzione fino alla morte, Fausto Dal Pozzo \u00e8 stato consigliere del \"Centro Residenziale Ca' Malanca\" di studi ed iniziative sulla lotta di liberazione in Emilia-Romagna.\nFausto Dal Pozzo ha sempre coltivato la sua passione per il canto, la musica, il teatro e lo sport. Inizi\u00f2 all'et\u00e0 di 8 anni a cantare nel coro maschile dell'Oratorio salesiano di Faenza. Fu poi chiamato da Ino Savini e, a partire dal 1927 e per molti anni, fece parte del coro del Teatro Masini di Faenza. Nel periodo 1933-1935, fu chiamato da Roberto Benaglio (poi direttore del Coro del Teatro alla Scala), il quale gli propose una scrittura per un tourn\u00e9e di un mese che Dal Pozzo si trov\u00f2 costretto a declinare. Come tenore solista fu attivo fino (almeno) al 1985.\nA partire dagli anni '50 fu chiamato a far parte del Consiglio di gestione della Scuola di musica \"Giuseppe Sarti\" di Faenza, inizialmente come presidente della locale sezione dell'Ente nazionale assistenza lavoratori (che aveva contribuito in modo determinante a ricostruire la scuola dopo la guerra). Allo scioglimento dell'ENAL nel 1978, Dal Pozzo cur\u00f2 il passaggio della scuola all'Amministrazione Comunale, rimanendo nel Consiglio di gestione fino (almeno) al 1993 anche con la carica di Presidente.\nPer circa sei anni, intorno agli anni '50, fece parte della Deputazione teatrale faentina.\nFece parte del Consiglio di gestione della Societ\u00e0 di lotta greco-romana faentina, che presiedette dal 1955 al 1960. Nel Congresso di Genova fu nominato consigliere federale dell'atletica pesante italiana. Fu accompagnatore ufficiale della squadra italiana alla XXXIII edizione dei Campionati mondiali di sollevamento pesi di Teheran del 1957 e ai Giochi della XVII Olimpiade.\nDal 1978 fino a circa il 1991 fu membro del Consiglio residende del Museo internazionale delle ceramiche in Faenza, assumendo per alcuni anni la carica di Vice Presidente. Dal 1991 al 1994 partecip\u00f2 alla conduzione del Museo come Ispettore.\nOpere.\nLa maggior parte delle opere di Fausto Dal Pozzo \u00e8 presso istituzioni pubbliche e private, in Italia e all'estero, senza che sia stato effettuato un adeguato censimento. Il seguente elenco \u00e8 dunque frammentario e largamente incompleto:\nPremio \"Fausto Dal Pozzo\".\nA Fausto Dal Pozzo \u00e8 intitolato il premio omonimo, un riconoscimento musicale assegnato annualmente, dal 1999 nell'ambito del \"Festival Internazionale di Sassofono\" di Faenza. Il premio \u00e8 stato conferito a:"}
{"id": "6694913", "revid": "1272592", "url": "https://it.wikipedia.org/wiki?curid=6694913", "title": "Chiesa di Sant'Antonino Martire (Bedonia)", "text": "La chiesa di Sant'Antonino Martire, nota anche come pieve di Bedonia, \u00e8 un luogo di culto cattolico dalle forme barocche e neoclassiche situato in piazza Plebiscito 10 a Bedonia, in provincia di Parma e diocesi di Piacenza-Bobbio.\nStoria.\nIl luogo di culto originario fu edificato probabilmente tra la fine del IV e l'inizio del V secolo, entro un secolo dalla morte di sant'Antonino martire; risale infatti a quell'epoca l'evangelizzazione da parte del vescovo di Piacenza Savino del municipio di Velleia, da cui dipendeva la localit\u00e0 di \"Saltus Bituniae\", menzionata per la prima volta nel IX secolo.\nLa chiesa, dipendente fin dai primi anni dalla diocesi di Piacenza, divenne successivamente plebana. Nel XIII secolo divenne la pieve pi\u00f9 importante dell'alta Val Taro e della Val Ceno, come dimostrato anche dal cospicuo numero di cappelle poste alle sue dipendenze: Casaleto, Chiesiola, Illica, Nociveglia, Masanti, Spora, Tasola, Alpe, Carniglia, Caneso, Momarola, Strepeto, Montarsiccio, Caboara, Strela, Tarsogno, Tornolo e Lancedo.\nTra il 1628 e il 1630, per volere dell'arciprete Sante Serpagli, il luogo di culto fu completamente ricostruito in stile barocco, ribaltando l'orientamento originario; il nuovo tempio fu solennemente consacrato il 29 settembre del 1638 dal vescovo di Piacenza Alessandro Scappi.\nNegli anni seguenti la chiesa fu ampliata con la costruzione di quattro nuove cappelle laterali, che si aggiunsero alle quattro gi\u00e0 esistenti; fu inoltre ricostruito anche il campanile.\nNel 1725 il presbiterio fu decorato con stucchi e nel 1787 arricchito del nuovo altare maggiore. Nel frattempo, intorno alla met\u00e0 del secolo fu sopraelevata la torre campanaria, dotata di nuove campane.\nNei primi anni del XX secolo fu ampliato e ornato con un'ampia cornice il portale al centro della facciata intonacata, che tra il 1963 e il 1964 fu interamente rivestita in lastre di travertino.\nNel 1974 furono restaurate le pareti laterali intonacate, l'abside, la torre campanaria e le coperture.\nTra il 2003 e il 2006 furono effettuati nuovi lavori di restauro alla chiesa, al campanile e, nel 2005, alla canonica.\nDescrizione.\nLa chiesa si sviluppa su un impianto a navata unica affiancata da quattro cappelle su ogni lato, con ingresso a est e presbiterio absidato a ovest.\nLa simmetrica facciata a salienti, interamente rivestita in lastre di travertino, \u00e8 tripartita da due alte lesene binate; nel mezzo \u00e8 collocato l'ampio portale d'ingresso principale ad arco a tutto sesto, delimitato da una grande cornice modanata e dal frontone triangolare spezzato di coronamento, al cui centro si staglia uno stemma raffigurante \"Sant'Antonino a cavallo\"; pi\u00f9 in alto si trovano tre finestre, di cui la centrale ad arco a tutto sesto; in sommit\u00e0 si eleva il frontone triangolare di coronamento, contenente nel mezzo un'apertura a forma di croce greca.\nI fianchi intonacati sono scanditi superiormente, in corrispondenza della navata, da massicce paraste, che delimitano le finestre rettangolari; inferiormente le cappelle sono illuminate da aperture a lunetta; al centro di ogni lato \u00e8 posto un portale d'ingresso secondario.\nAl termine del prospetto destro si eleva su quattro ordini l'alto campanile intonacato del 1775, decorato con lesene sugli spigoli; la cella campanaria si affaccia sulle quattro fronti attraverso monofore ad arco a tutto sesto; in sommit\u00e0, oltre il cornicione perimetrale in aggetto, si eleva la lanterna a base ottagonale, illuminata da monofore ad arco a tutto sesto, scandite da lesene sugli spigoli; a coronamento si staglia la copertura a cupola in manto di rame.\nSul retro si allunga l'abside intonacata, illuminata da due finestroni rettangolari.\nAll'interno la navata \u00e8 coperta da una volta a botte lunettata, interamente decorata con affreschi risalenti alla seconda met\u00e0 del XIX secolo, raffiguranti nel mezzo i \"Quattro evangelisti\" e ai lati i \"Dodici apostoli\", la \"Fede\" e la \"Speranza\"; ai fianchi una serie di paraste, coronate da capitelli compositi a sostegno del cornicione perimetrale spezzato, scandisce le ampie arcate a tutto sesto delle cappelle, chiuse superiormente da volte a botte dipinte.\nAccanto all'ingresso \u00e8 collocata un'acquasantiera marmorea risalente alla prima met\u00e0 del XVII secolo; alla controfacciata \u00e8 addossato inoltre l'organo, ricostruito nel 1892 da Giuseppe Cavalli con pezzi di un organo precedente del 1759. Alle pareti della navata sono collocate, all'interno di cornici barocche in legno dorato, le 14 stazioni dipinte della \"Via Crucis\", inaugurate il 1\u00ba aprile 1771.\nIl presbiterio, lievemente sopraelevato, \u00e8 preceduto dall'ampio arco trionfale a tutto sesto, retto da pilastri, ai cui lati si aprono due nicchie anch'esse ad arco a tutto sesto contenenti ognuna una statua di un santo; l'ambiente, coperto da una volta a botte dipinta, \u00e8 ornato con stucchi settecenteschi e affiancato da due lesene e da due grandi tele, raffiguranti la \"Resurrezione\" e la \"Pentecoste\"; sul fondo l'abside \u00e8 chiusa superiormente dal catino, decorato con un affresco rappresentante l\"'Ascensione\", realizzato nel XX secolo dall'artista Romeo Musa.\nAl centro si innalza l'altare maggiore barocco in marmo di Carrara, riccamente intarsiato e ornato nel mezzo con la raffigurazione di \"Sant'Antonino\"; di pregio risulta anche il tabernacolo in rame sbalzato; sul retro, sopra al coro ligneo del 1669, si staglia all'interno di un'ancona barocca la pala del 1559 raffigurante la \"Vergine col Bambino e i santi Antonino e Pietro\". In occasione delle festivit\u00e0 viene inoltre appeso sopra l'altare un lampadario in argento cesellato, risalente al 1675.\nLa cappelle laterali, decorate con dipinti e stucchi, ospitano varie opere d'arte, altari, candelieri settecenteschi e ottocenteschi; sulle arcate, in chiave di volta, sono infine presenti gli stemmi gentilizi delle famiglie che le fecero erigere nel XVII secolo. Nella prima cappella a sinistra, dedicata alla santa Croce, \u00e8 collocato all'interno di un altare ligneo del 1933 il \"Cristo Morto\", una statua lignea in stile romanico-gotico, secondo la storica Augusta Ghidiglia Quintavalle realizzata nel XIV secolo, ma pi\u00f9 probabilmente risalente alla fine del XVI secolo o agli inizi di quello successivo."}
{"id": "6694921", "revid": "1186766", "url": "https://it.wikipedia.org/wiki?curid=6694921", "title": "Ranieri Sc\u00e0cceri", "text": ""}
{"id": "6694923", "revid": "1186766", "url": "https://it.wikipedia.org/wiki?curid=6694923", "title": "Magnone (frazione)", "text": ""}
{"id": "6694924", "revid": "1186766", "url": "https://it.wikipedia.org/wiki?curid=6694924", "title": "Portio", "text": ""}
{"id": "6694925", "revid": "1186766", "url": "https://it.wikipedia.org/wiki?curid=6694925", "title": "San Filippo (frazione)", "text": ""}
{"id": "6694926", "revid": "1186766", "url": "https://it.wikipedia.org/wiki?curid=6694926", "title": "San Giorgio (frazione)", "text": ""}
{"id": "6694927", "revid": "1186766", "url": "https://it.wikipedia.org/wiki?curid=6694927", "title": "Roviasca", "text": ""}
{"id": "6694928", "revid": "1186766", "url": "https://it.wikipedia.org/wiki?curid=6694928", "title": "Valleggia (Quiliano)", "text": ""}
{"id": "6694929", "revid": "1186766", "url": "https://it.wikipedia.org/wiki?curid=6694929", "title": "Carnovale", "text": ""}
{"id": "6694930", "revid": "110157", "url": "https://it.wikipedia.org/wiki?curid=6694930", "title": "BIG6 European Football League 2018", "text": "La BIG6 European Football League 2018 sar\u00e0 la quinta edizione dell'omonimo torneo di football americano. La sua finale \u00e8 denominata Eurobowl XXXII.\nSar\u00e0 la prima edizione a cui non partecipano 6 squadre, bens\u00ec solo 4.\nAvr\u00e0 inizio il 14 aprile e si concluder\u00e0 il 9-10 giugno .\nStagione regolare.\nClassifica.\nLa classifica della regular season \u00e8 la seguente:"}
{"id": "6694931", "revid": "1186766", "url": "https://it.wikipedia.org/wiki?curid=6694931", "title": "Carretto (frazione)", "text": ""}
{"id": "6694932", "revid": "1186766", "url": "https://it.wikipedia.org/wiki?curid=6694932", "title": "Monti (frazione)", "text": ""}
{"id": "6694933", "revid": "1186766", "url": "https://it.wikipedia.org/wiki?curid=6694933", "title": "Rocchetta (frazione)", "text": ""}
{"id": "6694934", "revid": "1186766", "url": "https://it.wikipedia.org/wiki?curid=6694934", "title": "San Giuseppe (Cairo Montenotte)", "text": ""}
{"id": "6694935", "revid": "104458", "url": "https://it.wikipedia.org/wiki?curid=6694935", "title": "Ville (Cairo Montenotte)", "text": ""}
{"id": "6694943", "revid": "1924342", "url": "https://it.wikipedia.org/wiki?curid=6694943", "title": "Perception (NF)", "text": "Perception \u00e8 il terzo album in studio del rapper statunitense NF, pubblicato il 6 ottobre 2017 da Capitol CMG insieme alla nuova etichetta NF Real Music LLC di NF."}
{"id": "6694958", "revid": "1186766", "url": "https://it.wikipedia.org/wiki?curid=6694958", "title": "Boschi (frazione)", "text": ""}
{"id": "6694959", "revid": "1543377", "url": "https://it.wikipedia.org/wiki?curid=6694959", "title": "Hispanic Heritage Foundation", "text": "La Hispanic Heritage Foundation (HHF) \u00e8 un'organizzazione no-profit istituita dalla Casa Bianca nel 1987 allo scopo di promuovere e celebrare l'eredit\u00e0 ispanica negli Stati Uniti d'America. \u00c8 conosciuta principalmente per la cerimonia degli \"Hispanic Heritage Awards\".\nHispanic Heritage Awards.\nOgni anno, nel mese di settembre, la fondazione organizza una serata di gala per la consegna degli \"Hispanic Heritage Awards\". Gli \"Hispanic Heritage Awards\" furono istituiti dal Presidente Ronald Reagan. La prima cerimonia di consegna si svolse alla Casa Bianca nel 1987. Oggi, la cerimonia \u00e8 sostenuta da quasi quaranta organizzazioni. Il premio Hispanic Heritage \u00e8 considerato il pi\u00f9 ambito riconoscimento statunitense dedicato agli ispanici. La cerimonia viene trasmessa in televisione."}
{"id": "6694960", "revid": "1186766", "url": "https://it.wikipedia.org/wiki?curid=6694960", "title": "Cassisi", "text": ""}
{"id": "6694961", "revid": "640277", "url": "https://it.wikipedia.org/wiki?curid=6694961", "title": "Neutron Star Interior Composition Explorer", "text": "La Neutron Star Interior Composition Explorer (NICER) \u00e8 una missione di opportunit\u00e0 della NASA facente parte del Programma Explorer e dedicata allo studio delle particolari condizioni fisiche gravitazionali, elettromagnetiche e nucleari presenti sulle stelle di neutroni, ambienti in cui la materia si presenta in stati esotici a causa dei valori di densit\u00e0 e pressione l\u00ec riscontrati, pi\u00f9 elevati di quelli presenti nei nuclei atomici.\nFunzionamento.\nLa missione NICER ha lo scopo di misurare con estrema precisione energia e tempo di arrivo dei fotoni X provenienti dalle stelle di neutroni, raggiungendo una risoluzione temporale e spettroscopica ideale per misurare l'emissione nei raggi X \"soffici\", ossia tra 0,2 e , al fine di indagare sulla struttura interna, sull'origine dei fenomeni dinamici e sui meccanismi interni dei pi\u00f9 potenti acceleratori cosmici di particelle conosciuti.\nPer raggiungere questi obiettivi, la missione NICER ha visto l'aggancio alla Stazione Spaziale Internazionale di uno strumento dotato di 56 moduli ottici, a ciascuno dei quali \u00e8 associato un rilevatore di fotoni X al silicio raffreddato a ; ciascun modulo ottico \u00e8 composto a sua volta da una serie di 24 specchi sottili e leggeri, nidificati uno dentro l'altro, in modo da aumentare l'area in grado di focalizzare i fotoni X sul rilevatore.\nLancio e svolgimento.\nDopo essere stata approvata nel 2013 come una delle due missioni che sarebbero state lanciate nel 2017, la missione NICER, a maggio 2015, era stata messa in lista per essere lanciata gi\u00e0 nel 2016. A seguito per\u00f2 del fallimento della missione SpaceX CRS-7 nel giugno 2015, tutte le missioni seguenti furono posticipate di qualche mese e cos\u00ec la missione NICER part\u00ec il 3 giugno 2017 dal Complesso di lancio 39 del John F. Kennedy Space Center, a bordo di un razzo Falcon 9 nel corso della missione di rifornimento commerciale SpaceX CRS-11.\nNelle due settimane seguenti al lancio, la strumentazione \u00e8 stata estratta, grazie a un braccio robotico, dalla capsula SpaceX Dragon e installata sull'ExPRESS Logistics Carrier numero 2 della ISS, il 14 giugno 2017. Alla suddetta installazione \u00e8 seguita una fase di test relativa alla calibrazione degli strumenti, in cui sono state osservate 40 sorgenti celesti, durata all'incirca un mese, a cui infine, il 17 luglio 2017, \u00e8 seguito l'inizio della piena operativit\u00e0 della missione.\nDurante ogni orbita della ISS, lo strumento osserva da due a quattro sorgenti riuscendo, grazie a un giunto cardanico e a un dispositivo ottico per la misura delle posizioni delle stelle denominato \"Star Tracker\", a raccogliere dati osservando sempre la solita sorgente. Per raggiungere i suoi scopi, la missione NICER dovr\u00e0 raggiungere i 15 milioni di secondi di esposizione in un periodo di diciotto mesi.\nStrumentazione.\nIl principale strumento scientifico della missione, chiamato \"X-ray Timing Instrument\" (XTI), \u00e8 il gi\u00e0 citato insieme di 56 moduli ottici ognuno dei quali ha associato un proprio rilevatore di fotoni X al silicio in grado di registrare l'energia dei fotoni in arrivo con una precisione del 2% nonch\u00e9 il momento del loro impatto con una precisione superiore ai 100\u00a0ns. Tale strumento rende la missione NICER decine di volte sia pi\u00f9 sensibile che pi\u00f9 precisa, sia in termini di risoluzione spaziale che in termini di risoluzione temporale, della precedente missione Rossi X-ray Timing Explorer, lanciata nel 1995.\nIn aggiunta a questo, la missione NICER vede impiegato anche lo strumento chiamato \"Station Explorer for X-ray Timing and Navigation Technology\" (\"SEXTANT\"), atto a dimostrare la funzionalit\u00e0 della navigazione basata sulle pulsar a raggi X (in inglese: \"X-ray pulsar-based navigation\", XNAV), una tecnica sperimentale di navigazione in cui i segnali a raggi X emessi da una pulsar a raggi X sono utilizzati per determinare l'esatta posizione nello spazio di un veicolo spaziale. Man mano che la raccolta di dati su pulsar a raggi X note da parte dell'XTI andr\u00e0 avanti, il SEXTANT sostituir\u00e0 i dati relativi a quelle pulsar X presenti nel suo database e derivanti da osservazioni effettuate da Terra. Una volta terminata tale sovrascrittura, il SEXTANT inizier\u00e0 ad usare questi dati per determinare la propria posizione nello spazio confrontando poi i risultati ottenuti con quelli restituiti dal sistema GPS di bordo."}
{"id": "6694962", "revid": "1186766", "url": "https://it.wikipedia.org/wiki?curid=6694962", "title": "Costa (frazione)", "text": ""}
{"id": "6694963", "revid": "1186766", "url": "https://it.wikipedia.org/wiki?curid=6694963", "title": "Ferrari (frazione)", "text": ""}
{"id": "6694966", "revid": "1186766", "url": "https://it.wikipedia.org/wiki?curid=6694966", "title": "Natta (frazione)", "text": ""}
{"id": "6694967", "revid": "1186766", "url": "https://it.wikipedia.org/wiki?curid=6694967", "title": "Piani (frazione)", "text": ""}
{"id": "6694968", "revid": "1186766", "url": "https://it.wikipedia.org/wiki?curid=6694968", "title": "Pecorile", "text": ""}
{"id": "6694970", "revid": "1345932", "url": "https://it.wikipedia.org/wiki?curid=6694970", "title": "NICER", "text": ""}
{"id": "6694974", "revid": "110157", "url": "https://it.wikipedia.org/wiki?curid=6694974", "title": "Serie A2 2017-2018 (hockey su pista)", "text": "La Serie A2 2017-2018 \u00e8 il torneo di secondo livello del campionato italiano di hockey su pista per la stagione 2017-2018. La competizione \u00e8 iniziata il 7 ottobre 2017 e si \u00e8 conclusa il 28 aprile 2018.\nAl termine della stagione regolare \u00e8 stato promosso in Serie A1 il , mentre dopo i play-off promozione \u00e8 stata promossa l'; sono retrocessi in Serie B l' e il .\nStagione regolare.\nRisultati.\n&lt;br&gt;\n&lt;br&gt;\n&lt;br&gt;\n&lt;br&gt;\n&lt;br&gt;\nClassifica finale.\nLegenda:\nNote:"}
{"id": "6694976", "revid": "101768", "url": "https://it.wikipedia.org/wiki?curid=6694976", "title": "Cluso", "text": "Cluso \u00e8 un eroe della mitologia etrusca.\nSecondo una prima leggenda narrata dallo storico latino Servio, \u00e8 stato il fondatore della citt\u00e0 di Chiusi. Cluso sarebbe il figlio del principe lidio Tirreno. Tirreno fu esiliato dal padre secondo un'estrazione a sorte, a causa di una pesante carestia. Il principe Tirreno con suo figlio Cluso guidarono il popolo verso una migrazione che sarebbe all'origine della nazione etrusca, secondo Erodoto. Secondo una seconda leggenda sempre narrata dallo storico Servio in realt\u00e0 Cluso sarebbe il figlio di Telemaco a sua volta figlio di Ulisse."}
{"id": "6694977", "revid": "380453", "url": "https://it.wikipedia.org/wiki?curid=6694977", "title": "Volejbalov\u00fd Klub Sl\u00e1via UK Bratislava", "text": ""}
{"id": "6694982", "revid": "8660", "url": "https://it.wikipedia.org/wiki?curid=6694982", "title": "Jaroslavl Rebels", "text": "Gli Jaroslavl Rebels sono una squadra di football americano di Jaroslavl', in Russia."}
{"id": "6694984", "revid": "1186766", "url": "https://it.wikipedia.org/wiki?curid=6694984", "title": "Sanda (Celle Ligure)", "text": ""}
{"id": "6694985", "revid": "1186766", "url": "https://it.wikipedia.org/wiki?curid=6694985", "title": "Terrenin", "text": ""}
{"id": "6694986", "revid": "181699", "url": "https://it.wikipedia.org/wiki?curid=6694986", "title": "Marmo alabastrino", "text": ""}
{"id": "6694987", "revid": "599013", "url": "https://it.wikipedia.org/wiki?curid=6694987", "title": "Abd\u00fclkadir \u00d6m\u00fcr", "text": "Caratteristiche tecniche.\nCentrocampista molto tecnico, veloce, dotato di un'ottima visione di gioco, nonostante il fisico esiguo \u00e8 abile negli anticipi. \u00c8 stato paragonato a Gheorghe Hagi ed Emre Bel\u00f6zo\u011flu, anche se lo stesso \u00d6m\u00fcr ha dichiarato di ispirarsi ad Andr\u00e9s Iniesta.\nCarriera.\nClub.\nCresciuto nel settore giovanile del , squadra della sua citt\u00e0 natale, ha esordito in prima squadra il 12 gennaio 2016, a 16 anni, nella partita di Coppa di Turchia vinta per 1-4 contro l'. Nella stagione 2019-2020 vince una Coppa di Turchia.\nNazionale.\nHa giocato in tutte le nazionali giovanili turche, esordendo con l'under-21 il 5 ottobre 2017, in occasione della partita di qualificazione all'Europeo 2019 persa per 2-1 contro Cipro.\nStatistiche.\nPresenze e reti nei club.\n\"Statistiche aggiornate al 13 marzo 2021.\""}
{"id": "6694989", "revid": "1186766", "url": "https://it.wikipedia.org/wiki?curid=6694989", "title": "Ragionier Ugo Fantozzi", "text": ""}
{"id": "6694990", "revid": "1186766", "url": "https://it.wikipedia.org/wiki?curid=6694990", "title": "Fantozzi Rag. Ugo", "text": ""}
{"id": "6694992", "revid": "1272592", "url": "https://it.wikipedia.org/wiki?curid=6694992", "title": "Pieve di Bedonia", "text": ""}
{"id": "6694996", "revid": "287204", "url": "https://it.wikipedia.org/wiki?curid=6694996", "title": "Alessandro Strozzi", "text": "Alessandro Strozzi pu\u00f2 riferirsi a:"}
{"id": "6694998", "revid": "1270093", "url": "https://it.wikipedia.org/wiki?curid=6694998", "title": "Jessie Lichauco", "text": "Biografia.\nNata nell'Isola dei Pini nel 1912; il padre era arrivato nell'isola dopo la Guerra ispano-americana nel 1899 e incontr\u00f2 la madre di Jessie. La famiglia si trasfer\u00ec in Florida a St. Augustine e studi\u00f2 alla Convent School, poi perse i genitori da ragazza e si trasfer\u00ec a Washington.\nA Washington nel 1931 incontr\u00f2 Marcial Lichauco, un giudice che lavorava in una missione con lo scopo di ottenere l'indipendenza delle Filippine dagli Stati Uniti, i due si sposarono il 29 dicembre 1933 nella Cappella dell'Universit\u00e0 di Santo Tom\u00e1s a Manila.\nEntr\u00f2 a far parte dell\"'Asociaci\u00f3n de Damas de Filipinas\" e durante la Battaglia di Manila del 1945 apr\u00ec assieme al marito un ospedale di fortuna dove curarono oltre 2.000 rifugiati di guerra, dopo la fine dell'occupazione giapponese continu\u00f2 l'attivit\u00e0 filatropica presso la \"Settlement House\" di cui divenne anche presidente. \nHa anche fondato la \"Red Feather Agency\", che in seguito \u00e8 nota come \"Community Chest\", un'organizzazione che raccoglie fondi per le organizzazioni benefiche associate. \nDal 1963 al 1966 il marito ha ricoperto l'incarico di ambasciatore nel Regno Unito, Danimarca, Norvegia e Svezia sotto il presidente filippino Diosdado Macapagal e Jessie ha organizzava gli eventi nelle varie ambasciate. Dopo la morte del marito nel 1971 visse qualche anno in Massachusetts dove aiut\u00f2 i giovani filippini e poi ritorn\u00f2 a Manila a met\u00e0 anni settanta.\nNel 2012 \u00e8 diventata centenaria e con il Republic Act No. 10356 firmato dal presidente Benigno Aquino III ha acquisito la cittadinanza filippina per i suoi meriti in abito filantropico."}
{"id": "6695001", "revid": "1652635", "url": "https://it.wikipedia.org/wiki?curid=6695001", "title": "La casa di carta", "text": "La casa di carta (\"La casa de papel\") \u00e8 una serie televisiva spagnola ideata da \u00c1lex Pina trasmessa inizialmente dall'emittente Antena 3 e in seguito distribuita su Netflix.\nTrama.\nParte 1 e 2.\nLa serie narra gli sviluppi di una rapina estremamente ambiziosa e originale: irrompere nella F\u00e1brica Nacional de Moneda y Timbre a Madrid, far stampare migliaia di milioni di banconote e scappare con il denaro. L'ideatore di questa impresa \u00e8 un giovane uomo conosciuto come \"Il Professore\". Il reclutamento di ogni singolo membro della squadra non \u00e8 affatto casuale: il Professore, infatti, seleziona attentamente un gruppo di individui con precedenti penali, i quali, per motivi di estrazione sociale, non hanno nulla da perdere. Ogni membro durante la rapina agisce vestito di rosso con una maschera del pittore spagnolo Salvador Dal\u00ed.\nConsiderato il divieto di rivelare la propria identit\u00e0, a ciascun componente della banda viene assegnato il nome di una citt\u00e0: Tokyo, Mosca, Berlino, Nairobi, Rio, Denver, Oslo, Helsinki. Non solo le identit\u00e0 devono rimanere celate, ma ai fini della professionalit\u00e0 viene anche proibito di instaurare relazioni personali o sentimentali. I protagonisti si sono nascosti per cinque mesi in una tenuta di caccia abbandonata nelle campagne di Toledo per prepararsi adeguatamente, facendo tutte le simulazioni necessarie per affrontare qualsiasi possibile imprevisto. La rapinatrice soprannominata Tokyo \u00e8 la voce narrante che racconta le diverse dinamiche della vicenda. \nDurante lo svolgimento degli eventi sorgono divergenze tra gli otto rapinatori, con il rischio di compromettere l'operazione. Fingendosi militari della Guardia Civil che scortano un TIR pieno di bobine di carta per banconote, i componenti della banda riescono a entrare nella zecca di Stato, in un'azione coordinata dall'esterno dal Professore. Dal momento in cui gli occupanti vengono presi in ostaggio, il capo del gruppo (Berlino) decide di instaurare una certa empatia con ognuno di loro, specificando subito che non intendono fare del male a nessuno. La reclusione all'interno della zecca \u00e8 stimata in 10 giorni all'incirca, tempo necessario per stampare la somma prestabilita e realizzare la via di fuga. \nLa polizia prende le dovute contromisure e invia sul posto come negoziatrice l'ispettrice Raquel Murillo, una giovane donna dalla grande determinazione, madre di una bambina e con una difficile situazione personale. Tutto sembra procedere come pianificato dal Professore, comprese le contromosse ai vari tentativi della polizia di interrompere la rapina, ma a un certo punto, nonostante l'accurata preparazione, la storia prende degli sviluppi inattesi, anche e soprattutto sul piano personale, che mettono a rischio l'esito del colpo e che cambiano le vite di ognuno dei protagonisti, ispettrice Murillo compresa. La banda scappa in isole meravigliose girando il mondo per due anni e mezzo.\nParte 3 e 4.\nI componenti del gruppo si riuniscono nuovamente quando Rio viene catturato dalla polizia, e decidono di aiutarlo organizzando un altro colpo: rubare l'oro della Banca di Spagna. Questo colpo era stato concepito 5 anni prima da Berlino e da Mart\u00edn, suo amico che partecipa alla nuova rapina con il nome di Palermo e il ruolo di capo, visto che Berlino era morto sotto i colpi delle Squadre Speciali alla Zecca. La banda, dopo essersi riunita in una parte del monastero cistercense fuori Firenze, studia per circa 2 mesi il nuovo colpo e i metodi di contrattazione per ottenere la restituzione di Rio, che nel frattempo viene torturato e interrogato in un luogo segreto. Fanno ingresso nella banda anche Marsiglia , militare estremamente animalista, e Bogot\u00e0, il miglior saldatore al mondo.\nFingendosi il VI Plotone della I Compagnia BRIPAC dell'Esercito spagnolo, arrivato per rendere sicuro l'edificio dopo che migliaia di banconote sono state rovesciate da alcuni dirigibili su Madrid, causando un caos generalizzato, la banda si infiltra nella sede centrale di Madrid del Banco de Espa\u00f1a, divenuta teatro di forti proteste del popolo a favore dei rapinatori, sequestrando tutte le persone presenti all'interno. Arrivati a 48 m sottoterra, i rapinatori si trovano di fronte all'ostacolo principale alla buona riuscita del piano: l'oro, cos\u00ec come ad alcune cassette piene di segreti di Stato, volute al fine di utilizzarle come strumento di ricatto nei confronti delle forze dell'ordine. L'oro si trova custodito all'interno di una camera blindata che, in caso di manomissione, si allaga in pochi minuti. Installando una camera di decompressione e con l'ausilio di tute da sub e bombole d'ossigeno, i rapinatori riescono a recuperare a completare la missione, e Bogot\u00e0 e Nairobi avviano immediatamente le operazioni per fondere le 90 tonnellate d'oro della Riserva Nazionale Spagnola. \nIl Professore e Lisbona (il nuovo nome in codice dell'ispettrice Murillo), contrattano da un camper ipertecnologico la liberazione di 40 ostaggi in cambio di Rio, negoziando con la spietata ispettrice della Polizia Alicia Sierra, colei che ha interrogato e fatto torturare Rio, e con il Colonnello Lu\u00eds Tamayo, capo temporaneo dei Servizi segreti di Spagna succeduto al Colonnello Alfonso Prieto, malato da due anni. La contrattazione va a buon fine e lo scambio avviene alle 8 di mattina. In banca intanto Rio lascia Tokyo, che reagisce ubriacandosi e perdendo il controllo, ed un cecchino spara a Nairobi, mentre guarda da una finestra suo figlio, portato fuori dalla banca dalla Sierra.\nContemporaneamente il Professore e Lisbona si accorgono di essere seguiti da un drone, poich\u00e9 alcuni contadini, che li avevano aiutati a fare uscire dal fango il camper, li avevano denunciati alla Guardia Civile. I due abbandonano il veicolo e cercano di nascondersi su degli alberi, ma ci riesce solo il Professore. Lisbona si nasconde in una fattoria l\u00ec vicino, venendo scoperta dai proprietari e dalla Polizia. Su\u00e1rez, il capo delle pattuglie, su ordine della Sierra, fa finta di uccidere Lisbona, per far credere al Professore (connesso a lei con un auricolare) che sia morta e per indurlo ad arrendersi. Sergio, ancora in libert\u00e0 nel bosco, dichiara guerra allo Stato, ordinando a Palermo di comportarsi di conseguenza. Il tentativo dell'esercito di entrare in banca con un blindato viene vanificato dall'utilizzo di due razzi, sparati da Rio e Tokyo, che fanno esplodere il veicolo.\nI poliziotti riportano ustioni di secondo e terzo grado mentre Nairobi \u00e8 gravemente ferita e si decide per operarla all'interno della banca sotto la guida di Tokyo e con l'aiuto in videoremoto di un amico chirurgo. Marsiglia inscena un incidente d'auto prendendo tempo e potendosi allontanare con il Professore. Raquel viene interrogata da Alicia e proprio quando quest'ultima sembra aver convinto l'ex ispettrice Murillo a collaborare, l'agente Anto\u00f1anzas riesce a mostrarle l'orologio (datogli da Sergio) portandole un caff\u00e8. In questo modo Raquel capisce che il Professore \u00e8 al corrente del suo arresto. Palermo, per riprendere il comando sottrattogli da Tokyo, collabora con Gandia, capo della sicurezza del governatore. Quest'ultimo riesce a liberarsi e sfuggire al controllo di Rio che non se la sente di sparargli. Il capo della sicurezza tenta di uccidere prima Nairobi e successivamente Helsinki senza successo. Raggiunge la panic room da dove chiama il colonnello Tamayo per ottenere il via libera a farsi giustizia da solo con l'armamento militare nascosto nella stanza. Tokyo viene tramortita e incatenata nella stanza segreta che si trova dietro il bagno dell'ufficio del governatore, non presente nelle planimetrie ufficiali. Gandia prima di essere catturato dalla banda, riesce a sparare alla testa Nairobi uccidendola all'istante. Il Professore espone al pubblico le torture illegali di Rio e la detenzione di Lisbona. Sul posto arrivano subito gli affari interni per arrestare ufficialmente Lisbona. Alicia Sierra racconta la verit\u00e0 incolpando tuttavia anche i suoi superiori. Il Professore tramite il \"piano Parigi\" riesce a prelevare dal tribunale Raquel e farla entrare all'interno della banca. Alicia Sierra riesce a far perdere le sue tracce dopo il mandato di arresto emesso dal Ministero dell'Interno e comincia ad indagare per conto proprio sugli spostamenti del Professore. La stagione termina con Alicia Sierra che trova il nascondiglio di Sergio, tenendolo sotto tiro.\nParte 5.\nVolume 1\nIl professore si trova intrappolato dall'ispettrice Alicia Sierra, mentre all'interno della Banca di Spagna \u00e8 in corso la rivolta di un gruppo di ostaggi. Sedata la rivolta, capitanata da Arturo Roman, i Dal\u00ec si preparano ad affrontare l'esercito guidato da Sagasta e Gand\u00eca; nel frattempo Alicia Sierra d\u00e0 alla luce una bambina con l'aiuto del professore, Benjamin e Marsiglia. I militari fanno irruzione nella Banca e la guerra comincia. Helsinki rimane gravemente ferito, mentre Tokyo muore, colpita dai cecchini posizionati all'esterno, portando con s\u00e9 Gand\u00eca e altri militari.\nVolume 2\nApprofittando dello sconforto del professore in seguito alla morte di Tokyo, Alicia Sierra ruba un'auto e fugge con Vittoria. In Banca i Dal\u00ec fanno i conti con il dolore per la perdita di un altro membro della banda e si preparano a estrarre l'oro con un complesso macchinario, rubato anni prima da Berlino, Palermo e Bogot\u00e0.\nProduzione.\nLa serie \u00e8 stata inaugurata il 2 maggio 2017 e si \u00e8 conclusa il 23 novembre dello stesso anno, con un totale di 15 capitoli. Netflix ha successivamente acquisito i diritti di distribuzione della serie, motivo per cui il suo pubblico si \u00e8 diffuso in altri paesi, generalmente sotto il nome di \"Money Heist\" e con 22 capitoli in totale, riorganizzati dall'originale. Il 18 aprile 2018, ha vinto un Premio Emmy International nella categoria \"miglior dramma\", fatto inedito nella storia della televisione in Spagna, questo ha permesso di rinnovare il sodalizio con la piattaforma per una terza stagione inaugurata nel 2019. Il 19 luglio dello stesso anno \u00e8 stata inaugurata la terza parte con un'anteprima sulle spiagge di Malaga il giorno prima. Il 3 aprile 2020 \u00e8 stata inaugurata la quarta parte. Il 31 luglio 2020, Netflix ha annunciato che la quinta parte della serie sar\u00e0 l'ultima. \u00c8 stata la serie di lingua non inglese pi\u00f9 vista nella storia di Netflix, surclassata recentemente dalla sudcoreana \"Squid Game\".\nMaschera di Dal\u00ed come simbolo culturale.\nL'estetica della serie \u00e8 stata sviluppata dal creatore Alex Pina, il regista Jes\u00fas Colmenar e il direttore della fotografia Migue Amoedo, secondo \"La Vanguardia\" \"Il trio artistico pi\u00f9 prolifico degli ultimi anni\". 17 Abd\u00f3n Alca\u00f1iz ha lavorato come direttore artistico. Salvador Dali \u00e8 stato scelto per il design della maschera di Roberts per essere pi\u00f9 riconoscibile oltre a servire come icona di riferimento culturale spagnola.\nIl fenomeno \"Bella ciao\".\nLa canzone italiana antifascista \"Bella ciao\" si sente pi\u00f9 volte durante la serie. Tokyo racconta in uno dei suoi racconti: \"La vita del Professore ha girato intorno ad una sola idea: resistenza. Suo nonno, che aveva combattuto contro i fascisti in Italia, gli insegn\u00f2 la canzone e ce la insegn\u00f2\". La canzone si palesa anche in altri momenti emblematici, come quando i ladri fuggono dalla Zecca, come metafora di libert\u00e0.\nGrazie alla popolarit\u00e0 della serie, \"Bella ciao\", interpretata dal Professore e Berlino (due personaggi principali), sono entrati nella classifica SNEP, la classifica ufficiale francese di successi, debuttando al numero cinque nel maggio 2018. Una versione remixata della stessa canzone \"Bella ciao (Hugel Remix)\" con il Professore ha raggiunto nel mese di aprile 2018 il numero 16 su SNEP e ha raggiunto il numero due nella classifica tedesca. Altre versioni della canzone includono quelle di The Bear, arrivata al numero 45 in Francia, la versione di Sound of Legend che arriva al numero 34, e la versione di Manu Pila che arriva al numero 27. Il rapper R\u00e9my ha portato una rivisitazione rap della canzone aggiungendo versi in francese. Questa versione ha raggiunto il numero 66 nella classifica. Il 18 maggio 2018, Ma\u00eetre Gims, Vitaa, Dadju, Slimane e Naestro hanno rilasciato una versione completamente rinnovata con nuove parole in francese che conservano alcuni versi in italiano.\nLa canzone divenne popolare in Spagna negli anni Settanta con interpretazioni da parte di cantautori negli ultimi tempi del franchismo, come Adolfo Cel\u00e1n o Paco Revuelta.\nDistribuzione.\nLa serie originale \u00e8 stata trasmessa dall'emittente televisiva spagnola Antena 3 dal 2 maggio al 23 novembre 2017 divisa in due parti: i primi 9 episodi nella primavera e gli ultimi 6 in autunno. In Italia la prima parte \u00e8 stata resa disponibile dal 20 dicembre 2017 su Netflix, mentre la seconda dal 6 aprile 2018. Il 19 luglio 2019 \u00e8 uscita sulla piattaforma di streaming la terza parte, mentre la quarta \u00e8 uscita il 3 aprile 2020. Il 28 gennaio 2020 \u00e8 stato confermato che verr\u00e0 prodotta una terza stagione composta da un'unica parte, le cui riprese sono iniziate il 3 agosto e terminate il 12 maggio 2021.\nIn origine la prima stagione, divisa in due parti, era formata da 15 episodi da 70-75 minuti ciascuno; Netflix ha successivamente ridotto la durata a 40-50 minuti, pubblicando cos\u00ec un totale di 22 episodi (13 nella prima parte e 9 nella seconda). Il 24 maggio 2021 \u00e8 stato annunciato da Netflix che la quinta parte sar\u00e0 la conclusiva della serie e sar\u00e0 divisa in 2 volumi, che sono stati pubblicati rispettivamente il 3 settembre e il 3 dicembre 2021.\nSpin-off, remake e prodotti derivati.\nIl 30 novembre 2021, a pochi giorni dal rilascio del secondo volume della quinta stagione de \"La casa di carta\", i produttori della serie annunciano uno spin-off, prodotto da Netflix, incentrato sul personaggio di \"Berlino\" (che debutter\u00e0 nel 2023) e il remake \"La casa di carta: Korea - Joint Economic Area\" con Park Hae-soo, uno dei personaggi principali della serie televisiva \"Squid Game\", nei panni di Berlino.\nLa Clementoni ha rilasciato il gioco di societ\u00e0 ispirato alla serie, \"La casa di carta - Behind the Mask\"."}
{"id": "6695006", "revid": "74801", "url": "https://it.wikipedia.org/wiki?curid=6695006", "title": "Elizabeth Threatt", "text": "Biografia.\nFiglia di William Threatt, un indiano cherokee che prest\u00f2 servizio nell'esercito statunitense, e di sua moglie Bessie Pearl Furr, \u00e8 nota per il suo ruolo da protagonista nel film \"Il grande cielo\" (1952) di Howard Hawks. Il regista la scelse per la parte di una principessa indiana catturata da un uomo bianco come ostaggio per un accordo commerciale e che si ritrova al centro di un triangolo amoroso con Kirk Douglas e Dewey Martin. Fu l'unica apparizione cinematografica della Threatt, e tutti i dialoghi da lei pronunciati erano nella lingua dei nativi americani.\nGi\u00e0 fotomodella affermata, lasci\u00f2 l'industria cinematografica (e la recitazione) dopo questo film.\nMor\u00ec a Concord, nella Carolina del Nord, all'et\u00e0 di 67 anni."}
{"id": "6695012", "revid": "278650", "url": "https://it.wikipedia.org/wiki?curid=6695012", "title": "Amsterdamsche Football Club Ajax 1966-1967", "text": "Questa voce raccoglie le informazioni riguardanti l'Amsterdamsche Football Club Ajax nelle competizioni ufficiali della stagione 1966-1967.\nStagione.\nIn questa stagione l'Ajax partecipa alla Coppa dei Campioni: eliminato il Be\u015fikta\u015f con una doppia vittoria nel primo turno, gli olandesi giocano nel turno successivo una delle loro partite pi\u00f9 celebri: quella di andata contro il favorito Liverpool, che viene per\u00f2 sconfitto per 5-1 nella nebbia di Amsterdam. Passato il turno con il pareggio per 2-2 nel ritorno, il cammino si arresta per\u00f2 nel turno successivo, dopo aver incontrato il Dukla Praha: dopo un 1-1 tra le mura amiche i \"Lancieri\" tornano a casa con una sconfitta. La stagione si chiude per\u00f2 in modo trionfale con il \"double\": vittoria del secondo campionato consecutivo con cinque punti di vantaggio sui rivali del e conquista della KNVB beker, dopo aver battuto in finale il NAC Breda ai tempi supplementari. Grande protagonista \u00e8 Johan Cruijff, che diventa capocannoniere in Eredivisie grazie ai trentatr\u00e9 gol segnati.\nOrganigramma societario.\nArea direttiva\nArea tecnica\nRosa.\nFonte"}
{"id": "6695013", "revid": "287204", "url": "https://it.wikipedia.org/wiki?curid=6695013", "title": "Arabesque (romanzo)", "text": "Arabesque \u00e8 un romanzo della scrittrice italiana Alessia Gazzola, edito da Longanesi nel 2017. \u00c8 il settimo con protagonista Alice Allevi, pasticciona aspirante anatomopatologo, ormai Specializzata, all'Istituto di Medicina Legale di Roma. La serie, bestseller in patria, \u00e8 stata tradotta in varie lingue tra cui francese, tedesco, polacco, turco e spagnolo.\nDai primi tre romanzi, \u00e8 stata tratta la prima stagione de L'Allieva, realizzata da Endemol Shine Italy e Rai Fiction e trasmessa su Rai 1 dal 26 settembre al 31 ottobre 2016..Una seconda stagione,\u00e8 andata in onda dal 25 ottobre al 28 novembre 2018 sempre su Rai 1.\nTrama.\nAlice si \u00e8 specializzata, riceve l'incarico di occuparsi della morte di Maddalena Vichi. Fa il concorso di dottorato ma non riesce a passare la selezione. Marco e Alessandra sono in crisi. Maddalena sembra morta per cause naturali, ma Alice indaga sul suo vestito, e sulla scuola di danza che gestiva. Alice e Claudio decidono di provare ad avere una storia senza impegno. Alice pensa che lei sia morta per una forte spinta, e una caduta, era un soggetto sensibile. Alice viene ammessa al dottorato ma senza borsa di studio. Vengono trovati bigliettini che collegano Maddalena e Ginevra, ballerina morta tempo prima. Alice trova prove di omicidio, Claudio aveva sbagliato nel fare la perizia e si arrabbia con Alice. Si lasciano Alice sta male e pensa di fare il dottorato da qualche altra parte. La vicina di casa di Alice \u00e8 amica della figlia di Maddalena. Maddalena ha dato la sua villa ad Antonio, suo fidanzato tanti anni prima, per rimediare a un torto fatto dal padre di lei. Artur ha un figlio e ha scritto un libro, fa una presentazione a Roma. Si scopre che il fidanzato di Angela, la tradiva con Cloe. La PM \u00e9 parente di Claudio e aveva fatto credere che Alice fosse stata sleale. Alice e Claudio si chiariscono, lui le fa una sorpresa per il suo compleanno e si rimettono insieme. Si scopre che i biglietti li ha scritti Maddalena. Cloe era a Roma. Si scopre che la PM aveva chiesto un'indagine superficiale per proteggere il suo amante. \u00c8 stato l'ex marito di Maddalena che ha ucciso Ginevra per far prevalere la sua fidanzata Veronica, e poi anche Maddalena perch\u00e9 aveva capito tutto. Marco e Alessandra si rimettono insieme. Claudio chiede ad Alice di vivere con lei. La Wally fa trasferire Alice."}
{"id": "6695020", "revid": "1005847", "url": "https://it.wikipedia.org/wiki?curid=6695020", "title": "Elezioni generali a Cuba del 1905", "text": "Le elezioni generali a Cuba del 1905 si tennero il 1\u00ba dicembre. Le elezioni presidenziali furono vinte da Tom\u00e1s Estrada Palmas, candidato del Partito Repubblicano di L'Avana, che ottenne la maggioranza assoluta dei seggi sia al Senato (12 su 12), sia alla Camera dei Rappresentanti (31 su 32)."}
{"id": "6695025", "revid": "695407", "url": "https://it.wikipedia.org/wiki?curid=6695025", "title": "Serhiy Tkach", "text": ""}
{"id": "6695027", "revid": "8660", "url": "https://it.wikipedia.org/wiki?curid=6695027", "title": "Chelyabinsk Scouts", "text": "I Chelyabinsk Scouts sono una squadra di football americano di \u010celjabinsk, in Russia, fondata nel 2010.\nHanno raggiunto la finale del campionato nazionale nel 2012."}
{"id": "6695029", "revid": "47767", "url": "https://it.wikipedia.org/wiki?curid=6695029", "title": "Joseph Danhauser", "text": ""}
{"id": "6695030", "revid": "228587", "url": "https://it.wikipedia.org/wiki?curid=6695030", "title": "Maria Barroso", "text": "Biografia.\nEra figlia di Alfredo Jos\u00e9 Barroso, militare di Alvor (Algarve) e di Maria da Encarna\u00e7\u00e3o Sim\u00f5es, di Fuseta, Olh\u00e3o.\nMentre era all'universit\u00e0, si esib\u00ec al National Theatre per quattro anni, ma in seguito fu rimossa per le sue posizioni politiche di membro dell'opposizione democratica al regime di Antonio Salazar. Anche se era qualificata per farlo, durante i regimi di Salazar e Marcelo Caetano, le fu proibito insegnare, persino nelle scuole private.\nMaria Barroso spos\u00f2 il suo collega di universit\u00e0 Mario Soares nel 1949 al 3 \u00b0 Conservatorio del Registro Civile di Lisbona, mentre era nella prigione di Aljube. Hanno avuto un figlio, il politico Jo\u00e3o Soares, nato nel 1949, e una figlia, Isabel Barroso Soares, nata nel 1951, che gestisce il Col\u00e9gio Moderno a Lisbona.\nSebbene non fosse politicamente impegnata come suo marito, Maria Barroso \u00e8 stata membro fondatore del Partito socialista a Bad M\u00fcnstereifel, in Germania, nel 1973. \u00c8 stata presidente della \"Fondazione Aristides Sousa Mendes\", dell\"'Associazione Pro Dignitate\" e capo della Croce Rossa portoghese per molti anni.\nMaria Barroso ha conseguito una laurea in Scienze storiche e filosofiche presso la Facolt\u00e0 di Lettere di Lisbona e il corso di Arti drammatiche presso il Conservatorio nazionale. \u00c8 stata membro della Compagnia nazionale dei teatri portoghesi e una delle attrici pi\u00f9 famose del teatro e del cinema in Portogallo. Nell'aprile 2000 ha letto la poesia di Sophia de Mello Breyner Andresen alle Nazioni Unite a New York in omaggio a Aristides Sousa Mendes. \u00c8 stata coinvolta in attivit\u00e0 volte a sostenere le aree della cultura, dell'istruzione e della famiglia, dell'infanzia, della solidariet\u00e0 sociale, della dimensione femminile, della salute, dell'integrazione dei disabili e della prevenzione della violenza.\nMalattia e morte.\nNel giugno 2015 \u00e8 stata sottoposta a cure mediche all'ospedale della Croce Rossa di Lisbona, in seguito a un incidente domestico. Secondo la famiglia, cadde, poi fu trasportata all'ospedale. I primi esami non rivelarono nulla, ma le sue condizioni peggiorarono e i nuovi esami rivelarono un'estesa emorragia intracranica. Entr\u00f2 in coma e suo nipote, il chirurgo Eduardo Barroso, classific\u00f2 la situazione come \"critica\" e \"molto probabilmente irreversibile\". \u00c8 morta la mattina del 7 luglio 2015."}
{"id": "6695032", "revid": "1048993", "url": "https://it.wikipedia.org/wiki?curid=6695032", "title": "Eugen Dr\u0103gu\u0163escu", "text": "Biografia.\nPittore e grafico nato in Romania da una famiglia di origini genovesi, Eugen Dr\u0103gu\u0163escu \u00e8 stato per lungo tempo quasi ignorato in patria.\nHa iniziato gli studi artistici nel 1932 presso l'Accademia delle Belle Arti di Bucarest laureandosi nel 1938. Ha avuto insegnanti come Constantin Artachino, Cecilia Cu\u021bescu-Storck, Oscar Han, Francisc \u0218irato o Jean Alexandru Steriadi. Nel periodo dei suoi studi universitari ha partecipato con due lavori, Blind Cottage e Blind Child, al Salone Ufficiale di Disegno e Incisione, promosso dal Ministero della Cultura e delle Arti romeno. Il comitato di selezione comprendeva Camil Ressu, Jean Al. Steriadi, Francisc \u0218irato e Marius Bunescu. Nel 1936, all\u2019et\u00e0 di 24 anni, apre la sua prima mostra personale alla Galleria Mozart di Bucarest, dove aveva esposto gi\u00e0 in due occasioni Victor Brauner.\nNel 1939 vinse il \u201cPremiul Romei\u201d, che gli permise di frequentare in Italia l'Accademia di Romania come borsista. Nel 1940 espose sette lavori presso il Salone Ufficiale Autunnale di Bucarest. Negli anni della guerra (1940-43) studi\u00f2 a Roma. Nel 1944 fu chiamato ad arruolarsi, ma si rec\u00f2 in Germania per una mostra. Fu internato nel campo di concentramento di Krummh\u00fcbel (oggi Karpacz in Polonia) come perseguitato politico.\nNel 1945, torn\u00f2 in Italia ove decise di rimanere continuando a partecipare a vari eventi artistici. \nInvitato in Olanda per partecipare ad una mostra, vi rimase per circa due anni (1947-1949), per poi fare ritorno in Italia nel 1950, ad Assisi, citt\u00e0 che di recente gli ha dedicato una strada e dove realizz\u00f2 una serie di disegni riuniti in un album dell\u2019editrice Vallecchi di Firenze. Dal 1959 si stabil\u00ec a Roma, dove ha insegnato all'Accademia delle Belle Arti. Prese casa in via del Babbuino al civico 196, nello stesso stabile dello scultore Nino Franchina, assumendo infine nel 1964 la cittadinanza italiana.\nNel 1959 partecip\u00f2 alla Biennale di Venezia. Fu amico di Giuseppe Ungaretti e Nicola Savino, stimato da Giulio Carlo Argan collabor\u00f2 con l\u2019Universit\u00e0 per stranieri di Perugia e per molti anni all\u2019Enciclopedia Treccani come redattore per l\u2019arte moderna e come illustratore. Spos\u00f2 Leonarda Frederika Steehouver, originaria di Rotterdam, coltissima donna olandese, anche lei pittrice e dalla quale ebbe tre figli Mihai, Doina e Tudor. Fu molto attivo come illustratore e collabor\u00f2 con le edizioni Ion Creang\u0103 (Editura Ion Creang\u0103), casa fondata nel 1969 in Romania. Ha spesso pubblicato illustrazioni in collaborazione con suo figlio Tudor.\nHa tenuto numerose mostre personali in Italia, ed ha esposto le sue opere in diversi paesi come Messico, USA, Svizzera, Paesi Bassi. Eugen Dr\u0103gu\u0163escu \u00e8 autore di un gran numero di disegni destinati ad accompagnare le opere degli scrittori classici quali Shakespeare e Dante, quest\u2019ultimo in alcune edizioni dell'Enciclopedia Dantesca edita da Treccani. Nell'illustrazione dei libri e negli album dedicati a citt\u00e0, da cui si sentiva particolarmente attratto (Roma, Assisi) e in molti ritratti e lavori di cavalletto, si presenta come un sottile e sofisticato commentatore della realt\u00e0.\nA volte i suoi disegni lasciano ogni riferimento circa gli aspetti del mondo visibile, evolvendosi verso un mondo immaginario che sottolinea il carico emozionale della composizione. A un certo punto, quando la creazione dell'artista sembrava definitivamente risolta nei limiti del figurativo, ci fu un grande cambiamento: il suo interesse si rivolse ad una espressivit\u00e0 astratta che divenne irrevocabilmente una costante della sua opera.\nIl ritratto rimase, per\u00f2, la sua occupazione pi\u00f9 importante in particolare la sequenza che ritrae il suo amico, il poeta Giuseppe Ungaretti, realizzata lungo tre decenni ed esposta in una mostra del 1970. Disegn\u00f2 ritratti di personalit\u00e0 di spicco come Giovanni Papini, Eugenio Montale, Dino Buzzati, Ennio Francia, Constantin Br\u00e2ncu\u0219i, Ana Blandiana, ma anche ritratti di amici e di bambini.\nIl bisogno di espressione visiva lo induce, dopo la serie di disegni dedicati al poeta Ion A. Bucur\n, anche a realizzare un breve film: \"Moartea t\u00e2narului poet/La morte del giovane poeta\", che vince il I premio al Festival Internazionale di cortometraggi a Cork (Irlanda). Il 30 marzo 1993 l'artista muore a Roma all'et\u00e0 di 79 anni.\nPremi.\nEugen Dr\u0103gu\u0163escu \u00e8 stato premiato con prestigiosi riconoscimenti. Il primo \u00e8 stato il Premio Nazionale Simu per il disegno a Bucarest (Romania) nel 1940, seguito nel 1943 da quello assegnato alla Mostra ufficiale in bianco e nero. Vinse il premio \u201c\u015etefan Popescu\u201d, sempre a Bucarest. Nel 1953 fu premiato per la partecipazione alla Mostra Internazionale d'Arte \u201cPremio Citt\u00e0 di Messina\u201d. Ha ricevuto il primo premio nel concorso della Ford Foundation organizzato dalla AIRI con l'album di Assisi (1953), Nel 1954 ottenne la medaglia offerta dalla \u201cSociet\u00e0 Arti, Scienze, Lettere\u201d di Parigi (Francia). Partecip\u00f2 alla mostra Premio \"Paradiso\" a Venezia nello stesso anno. Nel 1955 a Ravenna si aggiudic\u00f2 il premio Raffineria SAROM; nel 1956 a Lucca guadagn\u00f2 la Medaglia di Firenze, partecipando nello stesso anno alla Biennale di Venezia. A Perugia nel 1957 vinse il premio alla II Mostra Provinciale di pittura ispirata alle Scuole.\nNotevoli i disegni e le incisioni, di una nervosa sensibilit\u00e0 volta ad individuare sottilmente i pi\u00f9 svariati soggetti, spesso ritratti, scene di vita cittadina e religiosa. Alcune sue opere sono conservate ad Assisi e in varie collezioni pubbliche e private, in Italia e all'estero.\nCommemorazione.\nA partire dal 10 novembre 2014, la Banca Nazionale della Romania ha lanciato nel circuito numismatico una moneta d'argento dedicata al 100\u00ba anniversario della nascita di Eugen Dragutescu. Lo stesso anno, dal 16 al 23 dicembre, la Biblioteca Academiei Romane di Bucarest, ha commemorato la ricorrenza con una mostra antologica presso la galleria Theodor Pallady, in cui erano esposti diversi ritratti di personaggi tra i quali l\u2019archeologo prof. Scarlat Lambrino, il direttore d\u2019orchestra e compositore Constantin Silvestri, il direttore d'orchestra George Georgescu, il pianista Carlo Zecchi, il pittore Giorgio De Chirico. La stessa mostra \u00e8 stata allestita presso la Sala Esposizioni dell\u2019Accademia di Romania, (Viale delle Belle Arti, 110 a Roma) inaugurata il 10 novembre, si \u00e8 chiusa il 20 dello stesso mese, con opere appartenenti al patrimonio di musei della Romania e del Gabinetto Stampe della Biblioteca dell\u2019Accademia Romena di Bucarest.\nDal 20 marzo al 2 giugno 2008, in Bene Vagienna (CN), presso il Palazzo Lucerna di Ro\u00e0 sede del Museo Archeologico Romano, si \u00e8 tenuta la mostra \u201cIl Novecento italiano. Da De Chirico ai giorni nostri\u201d nella quale i dipinti di Dragutescu erano esposti assieme a grandi autori del Novecento."}
{"id": "6695042", "revid": "767487", "url": "https://it.wikipedia.org/wiki?curid=6695042", "title": "Hampton Bays", "text": "Hampton Bays \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695062", "revid": "767487", "url": "https://it.wikipedia.org/wiki?curid=6695062", "title": "Hauppauge", "text": "Hauppauge \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695063", "revid": "767487", "url": "https://it.wikipedia.org/wiki?curid=6695063", "title": "Holbrook (New York)", "text": "Holbrook \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695064", "revid": "767487", "url": "https://it.wikipedia.org/wiki?curid=6695064", "title": "Holtsville", "text": "Holtsville \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695067", "revid": "767487", "url": "https://it.wikipedia.org/wiki?curid=6695067", "title": "Huntington Station", "text": "Huntington Station \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695070", "revid": "287204", "url": "https://it.wikipedia.org/wiki?curid=6695070", "title": "Islip Terrace", "text": "Islip Terrace \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695072", "revid": "767487", "url": "https://it.wikipedia.org/wiki?curid=6695072", "title": "Jamesport (New York)", "text": "Jamesport \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695073", "revid": "1568601", "url": "https://it.wikipedia.org/wiki?curid=6695073", "title": "Alture di Lippe", "text": "Le Alture di Lippe (tedesco: \"Lipper Bergland\" o \"Lippisches Bergland\") sono una zona montuosa situate tra la Renania Settentrionale-Vestfalia e la Bassa Sassonia. La regione in cui si trovano le alture \u00e8 detta Ostwestfalen-Lippe. La cima pi\u00f9 alta, il K\u00f6terberg, si trova a 495,8 metri sul livello del mare.\nGeografia.\nPosizione.\nLe Lipper Bergland si trovano nell'altopiano del Weserbergland ed \u00e8 delimitato dal fiume Werre a ovest e il Weser a nord ed est. A sud confina con l'Eggegebirge, mentre a est con l'Oberw\u00e4lder Land.Il paesaggio \u00e8 costituito da colline con creste e valli poco profonde. I fiumi maggiori sono il Weser, il Werre e il Bega. Gran parte della regione fa parte del Parco Naturale della Foresta di Teutoburgo ed Eggebirge.\nMontagne.\nIl K\u00f6rterberg, la collina pi\u00f9 alta, si trova nel sud della regione, nello Schwalenberger H\u00f6hen. La citt\u00e0 pi\u00f9 vicina alla cima \u00e8 L\u00fcgde, nella Renania Settentrionale-Vestfalia."}
{"id": "6695074", "revid": "767487", "url": "https://it.wikipedia.org/wiki?curid=6695074", "title": "Lake Ronkonkoma", "text": "Lake Ronkonkoma \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695076", "revid": "599013", "url": "https://it.wikipedia.org/wiki?curid=6695076", "title": "Joe Caletti", "text": "Caratteristiche tecniche.\nCaletti \u00e8 ampiamente riconosciuto per il suo alto tasso di lavoro e la volont\u00e0 di competere a centrocampo nonostante la sua bassa statura. La sua compostezza sulla palla e la capacit\u00e0 di eseguire passaggi cruciali ha portato a confronti con l'ex giocatore del Massimo Murdocca."}
{"id": "6695077", "revid": "287204", "url": "https://it.wikipedia.org/wiki?curid=6695077", "title": "Laurel (New York)", "text": "Laurel \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695078", "revid": "287204", "url": "https://it.wikipedia.org/wiki?curid=6695078", "title": "Yvette Andreyor", "text": ""}
{"id": "6695081", "revid": "4175", "url": "https://it.wikipedia.org/wiki?curid=6695081", "title": "Mastic (New York)", "text": "Laurel \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695083", "revid": "648655", "url": "https://it.wikipedia.org/wiki?curid=6695083", "title": "Dolciano", "text": "Dolciano \u00e8 una localit\u00e0 del comune italiano di Chiusi, nella provincia di Siena, in Toscana.\nGeografia fisica.\nIl borgo si trova al confine tra la Toscana e l'Umbria, nella Val di Chiana, ed \u00e8 situata a nord di Chiusi lungo la strada che conduce a Montallese. A settentrione la localit\u00e0 \u00e8 delimitata dal corso del torrente Gragnano (7\u00a0km), mentre poco a est si trovano le sponde sud-occidentali del lago di Chiusi.\nStoria.\nLa localit\u00e0 di Dolciano nacque come importante tenuta sin dall'epoca rinascimentale, ed \u00e8 ricordata per la prima volta in un documento del 19 aprile 1444 dove \u00e8 detto prendere il nome da un Angelo di Pietro, detto Dolciano, cittadino di Chiusi. Verso la fine del XVI secolo la fattoria di Dolciano fu acquistata da Francesco I de' Medici e successivamente pass\u00f2 nelle propriet\u00e0 degli Asburgo-Lorena. Nel 1769 il granduca Pietro Leopoldo visit\u00f2 Dolciano e nel 1777 dette inizio ai lavori per trasformare la tenuta nella residenza di caccia granducale. Nel 1787 venne istituita una parrocchia a Dolciano intitolata a San Leopoldo, come simbolo di ringraziamento al granduca (\u00abil cui nome \u00e8 cotanto caro ai Toscani\u00bb scrive il Repetti).\nNel 1833 il borgo di Dolciano contava 300 abitanti.\nMonumenti e luoghi d'interesse.\nArchitetture civili.\nLa villa di Dolciano, risalente all'epoca rinascimentale, fu propriet\u00e0 dei granduchi di Toscana, la famiglia Medici prima e i Lorena poi. Ricostruita per volere di Pietro Leopoldo a partire dal 1777, fu ultimata nelle forme attuali dopo l'unit\u00e0 d'Italia. La villa possiede un pregevole giardino all'italiana ed \u00e8 contorniata da un parco di lecci. Oltre alla chiesa, vi si trovano anche le vecchie scuderie granducali e le abitazioni dei contadini, gli stabilimenti ed altre case coloniche costruite nel tardo XVIII secolo.\nSiti archeologici.\nPresso Dolciano sono stati rinvenuti numerosi reperti archeologici che testimoniano una frequentazione del luogo da parte degli Etruschi. Nel 1818 era stata trovata a Dolciano una sepoltura con otto urne cinerarie recanti iscrizioni in etrusco, e successivamente una tomba a camera con oggetti di alabastro e bronzo. Nel 1895 quattro tegole funerarie anch'esse scritte e sempre negli stessi anni fu scavata anche una necropoli comprendente circa venti tombe a ziro, delle quali due conservavano ancora il corredo funebre. Al 1970 risale invece il ritrovento di un'ara con dedica a \"Deana\".\nPoco distante dal borgo, in direzione del lago di Chiusi, si trova il tumulo di Poggio Gaiella, una tomba con camera a pilastro, attribuita alla prima met\u00e0 del V secolo a.C., tradizionalmente ritenuta il sepolcro del re Porsenna. "}
{"id": "6695084", "revid": "287204", "url": "https://it.wikipedia.org/wiki?curid=6695084", "title": "Mattituck", "text": "Mattituck \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695086", "revid": "123092654", "url": "https://it.wikipedia.org/wiki?curid=6695086", "title": "Gisela von Arnim", "text": "Biografia.\nGisela fu la figlia minore di Bettina e di Achim von Arnim. Il padre mor\u00ec quando lei aveva tre anni. La madre si occup\u00f2 della sua formazione e assunse docenti privati, quali l'allievo di Hegel, Karl Keck. Il pedagogo Franz Br\u00fcmmer la defin\u00ec come la figlia pi\u00f9 dotata di Bettina e Achim von Arnim. Gisela von Arnim crebbe in un periodo in cui il romanticismo era gi\u00e0 in declino. Sua madre, che come suo padre era appartenuta ai rappresentanti pi\u00f9 significativi dell'epoca, la avvicin\u00f2 alle raccolte di fiabe, in particolare a quelle di Wilhelm Hauff. All'et\u00e0 di 20 anni Gisela pubblic\u00f2 sotto pseudonimo le sue prime fiabe, ispirate al padre, a Clemens Brentano e a E. T. A. Hoffmann.\nGi\u00e0 nel 1841 Gisela von Arnim aveva conosciuto il suo futuro marito, il germanista e storico Herman Grimm, uno dei figli di Wilhelm Grimm, che era caduto in disgrazia presso Ernesto Augusto I di Hannover, Re di Hannover, in quanto appartenente al gruppo dei Sette di Gottinga.\nNel 1849 conobbe il violinista e compositore Joseph Joachim.\nSi svilupp\u00f2 un rapporto amoroso a tre molto doloroso, che solo con il matrimonio di Gisela von Arnim con Herman Grimm, nel 1859, ebbe fine.\nCome sua madre, in quegli anni fu amica di Robert Schumann e della sua consorte Clara.\nNel 1888 Gisela von Arnim si rec\u00f2 a Roma, ove sperava di guarire di una sua patologia cardiaca. Sulla strada del ritorno in Germania, mor\u00ec in Firenze. La sua salma fu inumata nel Cimitero degli Allori.\nGisela von Arnim scrisse oltre a brani teatrali, principalmente fiabe, che furono pubblicate sotto pseudonimi, fra cui quello di Marilla Fittchersvogel."}
{"id": "6695087", "revid": "110157", "url": "https://it.wikipedia.org/wiki?curid=6695087", "title": "Melville (New York)", "text": "Melville \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695090", "revid": "767487", "url": "https://it.wikipedia.org/wiki?curid=6695090", "title": "Middle Island (New York)", "text": "Middle Island \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695092", "revid": "767487", "url": "https://it.wikipedia.org/wiki?curid=6695092", "title": "Miller Place", "text": "Miller Place \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695094", "revid": "287204", "url": "https://it.wikipedia.org/wiki?curid=6695094", "title": "Marsica (disambigua)", "text": ""}
{"id": "6695097", "revid": "2181598", "url": "https://it.wikipedia.org/wiki?curid=6695097", "title": "Montauk", "text": "Montauk \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk.\nStoria.\nXVII secolo.\nMontauk prende il nome dalla trib\u00f9 Montaukett, una trib\u00f9 algonchina che viveva nella zona. Nel 1614 l'esploratore olandese Adriaen Block incontr\u00f2 la trib\u00f9 a Montauk Point, che chiam\u00f2 Hoeck van de Visschers ovvero \"Punto dei pescatori\". Nel 1637 i Montaukett, per protezione, si schierarono con i coloni del New England nella Guerra Pequot del Connecticut. In seguito i Montaukett vendettero Gardiners Island ai coloni. Nel 1648 quella che sarebbe diventata la citt\u00e0 di East Hampton (prima Maidstone) fu venduta ai coloni dalla colonia del Connecticut e dalla colonia di New Haven pur conservando le terre ad est, dalle colline che sorgono sopra dove sorgeva Fort Napeague fino a Montauk Point. Il confine occidentale dell'odierno Hither Hills State Park \u00e8 noto anche come 1648 Purchase Line (linea d'acquisto del 1648).\nNel 1653 i Narragansett sotto ordine del capo Ninigret attaccarono e bruciarono il villaggio dei Montaukett, uccidendo 30 persone e catturando una delle figlie del capo Wyandanch. La figlia fu recuperata con l'aiuto di Lion Gardiner (che come ricompensa ricevette un'ampia porzione di Smithtown, in segno di apprezzamento). I Montaukett, devastati dal vaiolo e temendo lo sterminio da parte dei Narragansett, ricevettero un rifugio temporaneo dai coloni bianchi ad East Hampton. Seguirono molte battaglie brevi ma famose che terminarono nel 1657. Fort Pond Bay prende il nome da un \"forte\" di Montaukett sulla sua riva. Nel 1661 fu emesso un atto intitolato \"Ye deed of Guift\" che concedeva a tutte le terre a est di Fort Pond l'uso sia degli indiani che dei coloni.\nUlteriori accordi di acquisto furono stipulati nel 1661, 1672 e 1686 che consentirono ai cittadini di East Hampton di pascolare il bestiame nelle terre dei Montaukett. Mentre alcune terre erano protette negli accordi come terreni forestali, tutta Montauk era mantenuta dai cittadini come una propriet\u00e0 privata per l'allevamento e la pesca. Considerando che Montauk fu gestito come allevamento di bestiame sin da allora, \u00e8 considerato il pi\u00f9 antico ranch degli Stati Uniti.\nNel 1660 la vedova di Wyandanch vendette tutta Montauk da Napeague alla punta dell'isola per 100 sterline da pagare in 10 rate uguali di \"mais indiano o buon wampum a sei per un centesimo\". Tuttavia alla trib\u00f9 doveva essere permesso di rimanere sulla terraferma, di cacciare e pescare a piacimento e di raccogliere le code e le pinne delle balene che si trovavano morte sulle rive di East Hampton. I funzionari della citt\u00e0 che acquistarono la terra presentarono per\u00f2 una domanda di rimborso per il rum che avevano fornito alla trib\u00f9. La trib\u00f9 avrebbe continuato a risiedere nel luogo fino al XIX secolo nell'area intorno al Big Reed Pond, in quelli che sarebbero stati chiamati \"Indian Fields\".\nNel 1686 il governatore di New York, Thomas Dongan, emise un brevetto che creava il sistema di governo per East Hampton. Il brevetto non si estendeva per\u00f2 fino a Montauk, da allora questa mancanza di autorit\u00e0 ha costituito la base per varie controversie sul controllo del territorio.\nXVIII secolo.\nDurante l'assedio di Boston una nave britannica visit\u00f2 la baia di Fort Bay Pond nel 1775 in cerca di provviste, in particolare bestiame. John Dayton, che aveva poche truppe a sua disposizione su una collina sopra la baia, finse di averne un numero maggiore facendole spostare avanti e indietro attraverso la collina e rigirando i loro cappotti (una tattica riferita come \"l'astuzia di Dayton\").\nNel 1781 l'HMS Culloden si incagli\u00f2 vicino a quello che oggi viene chiamato Culloden Point mentre inseguiva una fregata francese, la nave fu affondata ma i suoi resti furono scoperti negli anni 1970. Ora \u00e8 nel registro nazionale dei luoghi storici ed \u00e8 l'unico parco sottomarino dello stato di New York.\nIl primo insediamento di Montauk fu costruito sulla baia di Fort Pond vicino a quella che oggi \u00e8 la stazione ferroviaria della Long Island Rail Road.\nNel 1792 il Congresso autorizz\u00f2 la costruzione del faro di Montauk, completato nel 1796.\nXIX secolo.\nNel 1839 gli schiavi che avevano sequestrato la goletta La Amistad sbarcarono nel villaggio in cerca di viveri, dopo essere stati informati dall'equipaggio bianco che sarebbero tornati in Africa. Le autorit\u00e0 americane furono allertate e gli schiavi furono catturati ed infine liberati, in un processo storicamente significativo.\nNel 1851 fu emessa una sentenza contro i Fiduciari dei Freeholders and Commonalty della Citt\u00e0 di East Hampton che tentarono di acquistare la propriet\u00e0 di Montauk ed il 9 marzo 1852 fu dato un atto ai querelanti Henry P. Hedges ed altri, poich\u00e9 i loro predecessori contribuirono ad acquistare Montauk dagli indiani nativi Montaukett 2 secoli prima. Questo atto caus\u00f2 la divisione delle terre coperte dal brevetto di Dongan, lasciando instabilit\u00e0 a Montauk. Meno di un mese dopo, il 2 aprile 1852, fu approvata una legge statale che includeva i proprietari, istituendo la corporazione dei fiduciari di Montauk e affermando il loro diritto a governare.\nStephen Talkhouse fu presentato nel 1867 da P. T. Barnum come \"l'ultimo re dei Montauk\". Talkhouse divenne famoso per le sue passeggiate da Indian Fields a New York City.\nNel 1879 Arthur W. Benson pag\u00f2 151.000 dollari per 10.000 acri (40 km2) per l'estremit\u00e0 orientale di Long Island. Benson ricevette anche un titolo sulla propriet\u00e0 dei Montaukett a Big Reed Pond, acquistandola dai membri della trib\u00f9 per $ 10 ciascuno. La legittimit\u00e0 della transazione \u00e8 ancora contestata in tribunale dalla trib\u00f9. La costruzione inizi\u00f2 nel 1882 su sette cottage in stile Shingle, progettati da Stanford White. La pi\u00f9 importante delle sei case della Montauk Association \u00e8 Tick Hall, attualmente di propriet\u00e0 dell'intrattenitore Dick Cavett.\nIl primo treno dall'estensione ferroviaria di Austin Corbin, della Long Island Rail Road, \u00e8 arrivato alla stazione Montauk nel 1895, su un terreno acquistato nel 1882. Corbin progett\u00f2 di trasformare Montauk in una \"scorciatoia\", risparmiando un giorno a tratta, per i viaggi tra New York City e Londra: le navi sarebbero attracchate al terminal di Fort Pond Bay ed i passeggeri avrebbero viaggiato in treno fino a New York a 97 km/h. Corbin costru\u00ec il molo sulla baia di Fort Pond ma i piani non si concretizzarono mai, poich\u00e9, tra le altre cose, si scopr\u00ec che la baia di Fort Pond era troppo bassa e rocciosa per gestire le navi oceaniche.\nNel 1898, dopo il fallimento dei piani di Benson e Corbin di far fiorire il luogo, l'esercito degli Stati Uniti acquist\u00f2 la propriet\u00e0 di Benson per stabilire una base militare chiamata Camp Wikoff, per mettere in quarantena il personale dell'esercito di ritorno dalla guerra ispano-americana. Tra i soldati in quarantena di ritorno c'erano Theodore Roosevelt ed i suoi Rough Riders. Tuttavia diversi soldati morirono durante la quarantena, portando la visita del presidente William McKinley.\nXX secolo.\nNel 1924 Robert Moses trasform\u00f2 la terra di Benson in parchi statali su entrambe le estremit\u00e0 di Montauk - l'Hither Hills State Park ad ovest ed il Montauk Point State Park ad est. I due parchi dovevano essere collegati tramite la Montauk Point State Parkway.\nNel 1926 Carl G. Fisher acquist\u00f2 la maggior parte della parte orientale di Long Island per 2,5 milioni di dollari. Egli progett\u00f2 di trasformare Montauk nella \"Miami Beach del Nord\", un \"villaggio Tudor in riva al mare\". I suoi progetti includevano l'apertura di un buco attraverso il lago d'acqua dolce Montauk per accedere al Block Island Sound per sostituire la baia poco profonda di Fort Pond come porto del villaggio, l'istituzione del Montauk Yacht Club e del Montauk Downs Golf Course, la costruzione del Montauk Manor, un resort hotel di lusso, del Montauk Tennis Auditorium (che divenne in seguito un cinema ed ora \u00e8 il Montauk Playhouse) e del Carl Fisher Office Building, di 6 piani (in seguito chiamato Montauk Improvement Building ed ora The Tower at Montauk, un condominio residenziale). Quest'ultimo edificio rimane l'edificio occupato pi\u00f9 alto di East Hampton, poich\u00e9 le ordinanze di zonizzazione hanno limitato le altezze degli edifici successivi. I circa 30 edifici costruiti da Fisher tra il 1926 e il 1932 furono progettati in stile Tudor revival. Fisher ebbe sviluppato con successo Miami Beach prima di iniziare il suo progetto a Montauk, ma anche se continu\u00f2 a versare soldi nello sviluppo del luogo, precisamente 12 milioni di dollari, alla fine perse la sua fortuna a causa del crollo di Wall Street del 1929 e la maggior parte dee sue imprese furono chiuse. Altri hotel aperti all'epoca del progetto Fisher includono il Gurney's Inn, costruito da W. J. e Maude Gurney, che aveva gestito un hotel di Fisher a Miami Beach.\nNel grande uragano del 1938 l'acqua inond\u00f2 Napeague, trasformando Montauk in un'isola. Le inondazioni dell'uragano hanno inondarono la downtown, spostandola a 5 km a sud, immediatamente sull'Oceano Atlantico.\nDurante la seconda guerra mondiale la Marina degli Stati Uniti acquist\u00f2 la maggior parte dell'estremit\u00e0 orientale di Long Island, incluso il Montauk Manor, per trasformarla in una base militare. Fort Pond Bay divenne una base per idrovolanti. L'esercito degli Stati Uniti istitu\u00ec Camp Hero con cannoni da 16 pollici (410 mm), per proteggere le rotte di navigazione di New York. Diversi bunker in cemento furono costruiti lungo la costa, incluso uno immediatamente ad est del faro di Montauk. Gli edifici della base furono camuffati in modo da apparire dall'alto come un villaggio di pescatori.\nNel 1951 il pescatore sportivo Frank Mundus inizi\u00f2 a condurre viaggi di pesca dal lago di Montauk, inizialmente alla ricerca di pesce azzurro, ma presto scopr\u00ec che la pesca degli squali era pi\u00f9 redditizia. Lo sport della \"pesca dei mostri\" divenne cos\u00ec l'attrazione principale di Montauk.\nIl 1 settembre 1951 il Pelican, capitanato da Eddie Carroll, si capovolse nelle secche al largo di Montauk Point, provocando la morte di 45 tra passeggeri e membri dell'equipaggio. Il Pelican, 13 m, trasportava 64 persone, la maggior parte delle quali aveva preso i treni del pescatore da New York City. L'imbarcazione lasci\u00f2 il molo di Fishangrila, a Fort Pond Bay, alle 7:30, gravemente sovraccaricata. dopo aver pescato nell'Oceano Atlantico sul lato sud di Montauk per diverse ore, torn\u00f2 indietro, incontrando per\u00f2 problemi al motore lungo il tragitto. Il tempo divenne tempestoso ed un vento da nord-est si svilupp\u00f2 contro una marea in uscita, provocando onde stazionarie di diversi metri ad Endeavour Shoals, appena al largo di Montauk Point. La nave divenne instabile nel suo stato di sovraccarico e si capovolse, per poi affondare alle 14:10. Le navi vicine furono in grado di salvare solo 19 passeggeri. Il relitto fu messo in sicurezza dal leggendario pescatore sportivo Mundus e trasportato nel lago Montauk dalla guardia costiera. A seguito del disastro, sono state adottate a livello nazionale nuove e rigorose norme in materia di sovraccarico dei pescherecci.\nNel 1957 l'esercito chiuse Camp Hero e fu rilevato dall'Aeronautica degli Stati Uniti, che nel 1958 costru\u00ec un radar AN/FPS-35 largo 30 metri e fu eretto un enorme edificio per ospitare i suoi computer.\nNel 1959, in seguito al dibattito in cucina tra il vicepresidente degli Stati Uniti Richard Nixon ed il premier sovietico Nikita Chrushchev, i progettisti delle cucine, tra cui Raymond Loewy, annunciarono l'intenzione di vendere case prefabbricate a prezzi accessibili, chiamate Leisurama, da utilizzare come seconde case. \nNel 1967 la Guardia Costiera degli Stati Uniti annunci\u00f2 l'intenzione di abbattere il faro di Montauk per sostituirlo con una torre d'acciaio pi\u00f9 alta. L'erosione aveva ridotto il suo cuscinetto dal bordo della scogliera, di 91, m quando fu costruito a meno di 30 m. Dopo le proteste, la guardia costiera si ritir\u00f2 dal progetto. Nel 1982 la base dell'aeronautica venne formalmente chiusa e l'esercito inizi\u00f2 a vendere le sue propriet\u00e0 in eccesso.\nLa Montauk Friends of Olmsted Parks LLC \u00e8 stata fondata nel 1994 per proteggere un vasto sistema di spiagge, propriet\u00e0 sul lungomare e strade.\nNel 1995 Montauk \u00e8 diventata la culla della tecnica del surfcasting estremo conosciuta come skishing. Lo sport prevede l'indossare una muta e le pinne e nuotare nell'oceano con canna e mulinello, per catturare i pesci mentre si va alla deriva.\nXXI secolo.\nNell'ottobre del 2007 un peschereccio ha tirato su una grande ancora del XIX secolo, che si ipotizza fosse stata persa dalla SS Great Eastern nel 1862.\nNel 2008 una carcassa non identificabile nota come Mostro di Montauk \u00e8 stata scoperta vicino al business district della cittadina, con molte speculazioni sulla sua identit\u00e0.\nNell'agosto 2016 l'OCEARCH ha designato le acque al largo di Montauk ed il resto della costa meridionale di Long Island, come terreno di nascita per i grandi squali bianchi."}
{"id": "6695098", "revid": "767487", "url": "https://it.wikipedia.org/wiki?curid=6695098", "title": "Moriches", "text": "Moriches \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695101", "revid": "767487", "url": "https://it.wikipedia.org/wiki?curid=6695101", "title": "Mount Sinai", "text": "Mount Sinai \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695103", "revid": "1318658", "url": "https://it.wikipedia.org/wiki?curid=6695103", "title": "Astana Wolves", "text": "Gli Astana Wolves sono una squadra di football americano di Nur-Sultan, in Kazakistan, fondata nel 2014.\nPartecipano al campionato russo e alla Central Asian American Football League."}
{"id": "6695104", "revid": "767487", "url": "https://it.wikipedia.org/wiki?curid=6695104", "title": "Napeague", "text": "Napeague \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695106", "revid": "1305772", "url": "https://it.wikipedia.org/wiki?curid=6695106", "title": "Slaine (videogioco)", "text": "Slaine, scritto anche Sl\u00e1ine in copertina, \u00e8 un videogioco di avventura testuale pubblicato a fine 1987 per Amstrad CPC, Commodore 64 e ZX Spectrum dalla Martech. \u00c8 tratto dal fumetto britannico \"Sl\u00e1ine\", pubblicato sulla rivista \"2000 AD\". Si distingue per un originale sistema di controllo denominato \"Reflex\", marchio registrato che rimase utilizzato soltanto in \"Slaine\", che simula i pensieri del personaggio facendo scorrere rapidamente vari comandi testuali che il giocatore deve scegliere al volo.\nPat Mills, sceneggiatore del fumetto di \"Sl\u00e1ine\", collabor\u00f2 ai testi, e Glenn Fabry, l'illustratore, realizz\u00f2 la copertina, che raffigura il volto del protagonista. La musica in versione Commodore 64 \u00e8 di David Whittaker.\nTrama.\nSl\u00e1ine \u00e8 un guerriero barbaro che viaggia accompagnato dal nano Ukko. Il manuale non dice esplicitamente quali siano gli obiettivi di Sl\u00e1ine, ma all'inizio del gioco i due si stanno incamminando verso il villaggio di Tautega. Qui un mago vendicativo ha imprigionato la sua stessa figlia in una torre e in punto di morte ha lanciato una maledizione sul territorio.\nModalit\u00e0 di gioco.\nLo schermo di gioco \u00e8 diviso verticalmente a met\u00e0 (su Amstrad CPC la divisione \u00e8 orizzontale anzich\u00e9 verticale), a sinistra si ha una finestra con il sistema di controllo \"Reflex\" e a destra la descrizione della situazione attuale. La parte descrittiva \u00e8 formata da una pergamena che mostra il testo principale e da piccole finestre in posizioni variabili, contenenti immagini monocromatiche nello stile del fumetto e altri testi. L'avventura \u00e8 solo in inglese.\nNella finestra di controllo scorrono in modo disordinato, su pi\u00f9 righe, i pensieri che passano per la mente del protagonista, ovvero i comandi testuali attualmente disponibili. Il giocatore li pu\u00f2 selezionare con un cursore a forma di mano mozzata; una seconda mano pi\u00f9 piccola, di Ukko, lo segue a scopo decorativo. Il vocabolario \u00e8 piuttosto limitato, ma combinando pi\u00f9 comandi in successione \u00e8 possibile eseguire le tipiche azioni come spostarsi, esaminare e usare oggetti, interagire con personaggi (incluso Ukko, che a volte deve essere \"persuaso\" con una botta). Ad esempio la sequenza \"Objects\" - \"Use\" - \"Key\" - \"Chest\" potrebbe aprire un baule con la chiave. Lo scorrere caotico dei comandi rende le cose pi\u00f9 difficili.\nIl combattimento avviene con lo stesso metodo di controllo ed \u00e8 suddiviso in round in tempo reale. Per ogni round il nemico prepara l'attacco e, dopo un tempo che dipende dalla sua abilit\u00e0, lo effettua; in questo lasso di tempo Sl\u00e1ine pu\u00f2 eseguire mosse difensive. L'attacco di Sl\u00e1ine avviene selezionando calcio, pugno, colpire con l'ascia o lanciarla, quest'ultimo un colpo potente ma poi bisogna chiedere a Ukko di recuperarla. I punti ferita sono rappresentati dal \"warp rating\", che cala subendo colpi e si recupera con cibo, riposo e attacchi riusciti; quando si raggiunge il valore massimo si pu\u00f2 attivare il \"warp spasm\", uno stato di furia sovrumana caratteristico di Sl\u00e1ine anche nel fumetto, che stermina subito tutti i nemici.\nIl salvataggio della partita \u00e8 possibile solo in memoria volatile."}
{"id": "6695107", "revid": "239497", "url": "https://it.wikipedia.org/wiki?curid=6695107", "title": "Lacon-Gunale", "text": "I Lacon-Gunale furono una casata indigena della Sardegna medievale originariamente insediata in tutti i e quattro i troni dei regni giudicali.\nProbabilmente i Lacon e i Gunale discendevano rispettivamente dagli ultimi \"dux\" e \"praeses\" della Sardegna bizantina, forse originari delle ville di Laconi nel Sarcidano e Gunale o Unale (scomparsa, in agro di Arzachena) in Gallura, che si unirono in un'unica famiglia, la quale assunse il ruolo di \"Iudex provinciae\" o Arconte di Sardegna, residente a Caralis. Dal XI secolo, con la frammentazione del territorio isolano in giudicati, si divise in quattro rami."}
{"id": "6695108", "revid": "767487", "url": "https://it.wikipedia.org/wiki?curid=6695108", "title": "Nesconset", "text": "Nesconset \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695110", "revid": "1573940", "url": "https://it.wikipedia.org/wiki?curid=6695110", "title": "Gingitsune", "text": " \u00e8 un manga scritto e illustrato da Sayori Ochiai, e pubblicato sulla rivista \"Ultra Jump\" della Sh\u016beisha a partire da giugno 2009. Un adattamento anime di 12 episodi \u00e8 stato prodotto da Diomed\u00e9a e trasmesso dal 6 ottobre al 22 dicembre 2013.\nTrama.\nMakoto Saeki \u00e8 la figlia del sacerdote del santuario scintoista dedicato alla divinit\u00e0 Inari Ukanomitama; quando ha 4 anni, sua madre muore e lei eredita un inusuale potere chiamato La Vista. Questo potere le permette di vedere il messaggero del santuario, Gintaro, un araldo con sembianze di una volpe. Egli \u00e8 l'intermediario tra il mondo degli umani e quello degli d\u00e8i, e protegge il tempio fin dal periodo Edo. Durante il funerale della madre di Makoto, Gintaro dichiarer\u00e0 che la ragazza \u00e8 la quindicesima erede del potere nella sua famiglia. Gintaro \u00e8 capace di intravedere piccoli episodi futuri e trovare cose perdute. Nonostante il suo essere rude e poco motivato, riesce a sviluppare una buona amicizia con Makoto. Essendo Makoto l'unica a poter vedere lo spirito, lei e Gintaro decidono di essere gli intermediari tra gli dei e coloro che vengono al tempio per chiedere aiuto.\nPersonaggi.\nPersonaggi principali.\nMakoto Saeki (\u51b4\u6728 \u307e\u3053\u3068 \"Saeki Makoto\")\nDoppiata da: Hisako Kanemoto\nLa vera erede del tempio. Quando la madre morir\u00e0, intorno ai quattro anni della figlia, guadagner\u00e0 l\u2019abilit\u00e0 di poter vedere gli araldi, intermediari tra il mondo divino e quello umano. Makoto vive con suo padre Tatsuo e Gintaro, lo spirito volpe, nel santuario. Pi\u00f9 tardi dovr\u00e0 condividere la sua casa con Satoru e Haru. Frequenta la Shinto West Public High School e a scuola \u00e8 conosciuta per le sue accurate premonizioni date dall\u2019aiuto di Gintaro e dei suoi poteri.\nGintaro (\u9280\u592a\u90ce \"Gintar\u014d\")\nDoppiato da: Shin'ichir\u014d Miki\nAraldo del santuario Saeki, ha l'aspetto di una grande volpe che protegge il tempio da quindici generazioni della famiglia Saeki. Anche se appare rilassato e non interessato alle questioni umane, tiene molto a Makoto nonostante la consideri una persona noiosa. Ha un debole per le arance dovuto al suo passato, venne salvato da una giovane ragazza che gli offr\u00ec il frutto.\nTatsuo Saeki (\u51b4\u6728 \u9054\u592b \"Saeki Tatsuo\")\nDoppiato da: Toshihiko Seki\n\u00c8 il padre di Makoto e anche il sacerdote del tempio. Non riesce a vedere gli araldi, come la figlia e la defunta moglie, in quanto \u00e8 entrato a far parte della famiglia con il matrimonio. Nonostante ci\u00f2 \u00e8 consapevole dell\u2019esistenza di Gintaro e spera di poterlo vedere. Tatsuo possedeva originariamente il cognome Toyokura ma adott\u00f2 il cognome della moglie quando decise di diventare un sacerdote.\nSatoru Kamio (\u795e\u5c3e \u609f \"Kamio Satoru\")\nDoppiato da: Kensh\u014d Ono\n\u00c8 il successore del santuario Kamio, erediter\u00e0 La Vista da suo nonno dopo la sua morte in quanto i genitori di Satoru morirono prematuramente a causa di un incidente. Dopo la morte del nonno fu cresciuto da alcuni parenti che lo maltrattarono e cominciarono ad isolarlo dagli altri. Pi\u00f9 tardi si trasferisce a casa Saeki insieme ad Haru e comincer\u00e0 a frequentare la scuola superiore Shinto insieme a Makoto. Il suo sport preferito \u00e8 il Kendo ed \u00e8 uno dei motivi che lo rende popolare tra le ragazze. Nel manga, viene mostrato che lentamente comincia a provare qualcosa per Makoto. \nHaru (\u30cf\u30eb \"Haru\")\nDoppiata da: Ayumi Fujimura\nAraldo del santuario Kamio da ottant\u2019anni. In uno degli episodi si pu\u00f2 vedere un ricordo di una volpe uccisa da un furgone. L'animale era Haru e il suo spirito comincia a seguire il nonno di Satoru, che aveva provato a soccorrerla portandola da un veterinario, e lo vede sotterrarla sotto un ciliegio del tempio Kamio. Da questo gesto diventa un araldo. \u00c8 molto attaccata a Sotoru e gelosa di qualsiasi ragazza cerchi di approcciarlo. \nPersonaggi della Shinto West Public High School.\nYumi Ikegami (\u6c60\u4e0a \u30e6\u30df \"Ikegami Yumi\")\nDoppiata da: Chinatsu Akasaki\n\u00c9 una compagna di classe di Makoto. Le due si conoscono quando Yumi le chiede di risolvere un problema creatosi tra lei e il suo ragazzo, Sh\u014dhei. Yumi \u00e8 una ragazza tranquilla ma testarda. Non va molto d\u2019accordo con la compagna di classe Hiwako ma grazie all\u2019aiuto di Makoto che le invita a casa sua, le due diventeranno amiche intime. Le piacciono molto gli animali e vorrebbe fare un qualsiasi lavoro che sia legato ad esso.\nHiwako Funabashi (\u8239\u6a4b \u65e5\u8f2a\u5b50 \"Funabashi Hiwako\")\nDoppiata da: Ami Koshimizu\nCome Yumi anche Hiwako \u00e8 una compagna di classe di Makoto, studentessa modello e vice presidentessa del consiglio studentesco. Proviene da una famiglia benestante specializzata nelle cerimonie del t\u00e8. All\u2019inizio mostra un comportamento freddo nei confronti degli altri, dovuto all\u2019educazione severa ricevuta, ma cambier\u00e0 approccio diventando amica intima di Makoto e Yumi. Dai suoi comportamenti e dalle parole di Yumi sembrerebbe che Hiwako abbia una infatuazione per il padre di Makoto. "}
{"id": "6695113", "revid": "767487", "url": "https://it.wikipedia.org/wiki?curid=6695113", "title": "New Suffolk", "text": "New Suffolk \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695115", "revid": "201394", "url": "https://it.wikipedia.org/wiki?curid=6695115", "title": "Associazione Corale Luigi Canepa", "text": "L\u2019Associazione Corale Luigi Canepa, conosciuta come Corale Canepa, fondata ufficialmente nel 1921 ma in attivit\u00e0 dal 1880, \u00e8 la pi\u00f9 antica istituzione corale della Sardegna.\nDal 2004 ha la sua sede a Palazzo Dau, a Sassari.\nStoria.\nFondata intorno al 1880/81 da Luigi Canepa e annessa al Civico Istituto Musicale, veniva chiamata la \"Corale di Canepa\". Dopo la morte di Canepa, nel 1921, 23 membri della Corale decisero di costituirsi ufficialmente dando vita all\"'Associazione Corale Giovanile Luigi Canepa\" onorando cos\u00ec il nome del suo fondatore.\nAlla fine del 1921, al Teatro Civico di Sassari, si tenne il battesimo dello stendardo: in origine completo, la parte mancante sulla sinistra venne tagliata onde evitare di apporre il fascio littorio, simbolo del fascismo.\nLa Corale era nata prevalentemente come coro lirico con lo scopo di partecipare alle stagioni liriche. Tra gli anni dal 1924 e 1953 l'attivit\u00e0 della corale ebbe una crisi dovuta al ventennio fascista e alla Seconda guerra mondiale. L\u2019avvento del fascismo determin\u00f2 l\u2019insorgere di un periodo buio, durante il quale la maggior parte dei giovani coristi fu costretta a lasciare la citt\u00e0 o ad evitare di incontrarsi con i colleghi cantori. Solo un piccolo gruppo di coristi anziani aveva l\u2019opportunit\u00e0 di ritrovarsi periodicamente nei pressi del Palazzo Civico e questo favor\u00ec, nelle fasi successive alla guerra, la ricostituzione del coro. \nNel 1953 la Corale Canepa si unific\u00f2 con la Corale Antoniana \u2013 costituita poco tempo prima e presieduta dall\u2019avv. Raimondo Rizzu, futuro presidente della stessa Corale Canepa. In questo modo l\u2019associazione ebbe modo di acquisire nuove voci, oltre alla sede (prima occupata dalla Corale Antoniana), sita nei locali attigui alla chiesa di S. Antonio Abate. In quegli anni la corale partecip\u00f2 anche al grande concerto per l'inaugurazione di Platamona e diverse sono anche le collaborazioni con l'omonimo Corpo Bandistico cittadino.\nNel 1958 la premiazione al Concorso Internazionale di Llangollen in Galles, dove la corale si classific\u00f2 al IV posto. Seguirono altre esibizioni all'estero: nel 1959 a Tillburg, nel 1960 al Festival Choralies di Vaison-la-Romaine e nel 1961 a Debrecen al concorso B\u00e9la Bart\u00f3k classificandosi al III posto. In quegli anni la corale si rec\u00f2 in diversi paesi europei: Norvegia, Svezia, Danimarca, Francia, Olanda, Finlandia e Svizzera.\nNel 1965 si decise di effettuare una nuova tourn\u00e9e concertistica in Ungheria sotto la guida del M\u00b0 Marco Crestani. Durante la permanenza in Ungheria vi fu anche un incontro ufficiale con il compositore Zolt\u00e1n Kod\u00e1ly, .\nNel 1968 la Corale partecip\u00f2 nuovamente al concorso B\u00e8la Bartok di Debrecen classificandosi al 2\u00ba posto.\nNel 1970 in collaborazione con l'Ente Concerti Marialisa De Carolis la corale prepar\u00f2 la Petite messe solennelle di Gioachino Rossini. Fu eseguita a Sassari e nuovamente in Ungheria, sotto la direzione del m\u00b0 Nino Bonavolonta, direttore artistico dell'Ente Concerti ed anche della Corale. Nel 1971 fu riproposta in una lunga tourn\u00e9e in Unione Sovietica toccando Mosca, Leningrado, Vilnius, Odessa, Tibilisi, Jerevan e Baku.\nNel 1978 ci fu una crisi all'interno dell'associazione che si risolse con un radicale rinnovo del consiglio direttivo, con a capo il nuovo presidente Raimondo Rizzu, e l'avvento del M\u00b0 Antonio Costa. Con questo nuovo assetto la Corale esegu\u00ec la Messa da Requiem di Giuseppe Verdi in occasione del 60\u00b0 dalla fondazione nel 1981.\nQuando nel 1983 venne eletto sindaco di Sassari, Raimondo Rizzu diede la dimissioni dalla Corale e con il rinnovo del consiglio direttivo del 1984 venne eletto presidente Graziano Cossu. Nel 1986 la corale produsse la \"Missa in tempore belli\" di Franz Joseph Haydn e diede vita al Festival dell'Operetta in collaborazione con la Cooperativa Teatro e/o Musica.\nNel 1987 in occasione del 65\u00b0 della fondazione fu messa in scena una versione ridotta di \"Porgy and Bess\" di George Gershwin. Questa manifestazione fu posta sotto l'Alto Patronato del Presidente della Repubblica Italiana. Sempre nel 1987 si decise di riscoprire una delle opere del fondatore Luigi Canepa, \"Amsicora\". Alla fine del 1987 la corale varc\u00f2 per la prima volta l'oceano, meta della tourn\u00e9e concertistica fu il Brasile: 8 concerti tra Cabo Frio, San Paolo, Nuova Friburgo e Niter\u00f3i.\nNel 1989 la corale fu membro fondatore dell'U.N.C.A.L.M., l'Unione Nazionale dei Circoli e delle Associazioni Liriche Musicali. Nel dicembre dello stesso anno fece tappa in Giappone dove oltre ad una lunga serie di concerti prese parte all'incisione di un CD edito dalla JVC del tenore Alberto Cupido.\nNel 1990 oltre alla solita produzione del festival dell'operetta si decise di riprendere lo Stabat Mater di Gioachino Rossini che fu inciso in un CD.\nIl 1991 ebbe inizio con un concerto celebrativo della nascita di Antonio Segni, fu occasione anche per celebrare il 70\u00b0 dalla nascita della corale con una mostra storico fotografica allestita nelle sale del Teatro Civico di Sassari. Nello stesso anno si concretizz\u00f2 anche il gemellaggio con la Corale Giuseppe Verdi di Parma con una serie di concerti di musica lirica a cori riuniti. Nella stessa occasione, in una cerimonia ufficiale a Palazzo Ducale il sindaco di Sassari premi\u00f2 la Corale con la medaglia d'oro del Comune di Sassari mentre il vice sindaco di Parma e il presidente della Corale Giuseppe Verdi consegnarono il \"Verdi d'oro\", onorificenza assegnata annualmente dalla corale parmense.\nIl ritorno in Brasile \u2013 dopo il primo viaggio fatto nel 1987 - avvenne nel dicembre del 1994 e, poi, nell'anno successivo. Queste due tourn\u00e8e erano fortemente legate fra loro poich\u00e9 i progetti delineati nel corso della prima maturarono nel tempo, fino a determinare un rapporto istituzionale fra Sassari e la citt\u00e0 di S. Pedro, il cui rappresentante giunse in Italia per firmare un protocollo d\u2019intesa per l\u2019attivazione di uno scambio culturale, che port\u00f2 all'intitolazione di due vie in onore della citt\u00e0 di Sassari, a S\u00e3o Pedro da Aldeia - \"\"Rua Sassari\"\u201d, ed alla Corale, a Iguaba Grande -\"Rua Corale Luigi Canepa\".\nIl 1996 fu un anno speciale per la Corale, in occasione del 75\u00b0 dalla fondazione (tutte le manifestazioni di quell'anno furono poste sotto l'Alto Patronato del Presidente della Repubblica Italiana Oscar Luigi Scalfaro) furono organizzati dei convegni per spiegare e ricordare la storia della corale. Nella stessa occasione ha ricevuto dal Comune di Sassari il \u201cCandeliere d\u2019Oro Speciale\u201d, premio che viene assegnato alle personalit\u00e0 che hanno dato lustro alla citt\u00e0. L'anno si concluse con una nuova tourn\u00e9e in Brasile dove venne inaugurata \"Rua Sardegna\" nel comune di S\u00e3o Pedro da Aldeia.\nNel 1997 il Festival del'Operetta giunse alla undicesima edizione. Venne ufficializzato il gemellaggio con il Gremio dei viandanti e la Corale venne posta sotto la protezione della Madonna del Buon Cammino.\nNel 2002, in occasione dell\u201980\u00b0 dalla fondazione, fu concesso dalle Poste italiane un particolare annullo postale.\nNel 2003 il Festival dell'operetta (giunto alla 17\u00aa edizione) vide la riscoperta di \"Primarosa\" di Giuseppe Pietri.\nNel 2004 la sede fu trasferita a Palazzo Dau. Fu inoltre l\u2019anno della strage di Nassirya, cui la Corale volle dedicare un progetto dal titolo \"Nei luoghi della Brigata, omaggio ai caduti di Nassirya. S\"i tennero concerti (in programma il \"Requiem\" di Mozart) nelle sedi che videro nascere ed operare la Brigata: Sinnai, Tempio e Sassari. Nel progetto furono coinvolti il Conservatorio di Sassari (con la sua orchestra) e la Brigata meccanizzata \"Sassari\" (con la Banda del reparto).Nel 2006 vide alla luce un nuovo progetto, ossia l'accostamento del coro al gruppo musicale Bertas, attraverso la creazione di \"Sa Missa\", una messa in stile pop-rock-folk con testi in sardo. Questo programma fu proposto nella tourn\u00e9e in Brasile del 2007 e a Londra nel 2008. Nel 2009, per tale progetto, la corale fu insignita del Premio Maria Carta della fondazione omonima.\nNel 2011 fu celebrato il 90\u00b0 dalla fondazione in concerti con la partecipazione di altri gruppi musicali come i Bertas, il Coro polifonico turritano e il soprano sassarese Maria Mastino.\nNel 2015 per celebrare i 100 anni dalla morte di Luigi Canepa si organizz\u00f2 un convegno ed un concerto con coro, banda e orchestra di musiche del compositore.\nOggi la Corale Canepa \u00e8 un\u2019associazione dinamica, attiva e multidisciplinare che, oltre alla musica prettamente corale, porta avanti un\u2019importante attivit\u00e0 strumentale e musicale a tutto tondo. Oltre al coro degli adulti, sono presenti un coro di voci bianche e una sezione di \"pueri cantores\" sotto la guida del Maestro Salvatore Rizzu.\nDal 2017, e riconfermata per il triennio 2020/2023, la presidenza \u00e8 sotto la guida di Federico Tolu. \nAttivit\u00e0.\nOltre alla costante presenza nelle stagioni liriche sassaresi, la Corale svolge intensa attivit\u00e0 concertistica. All'interno dell'associazione vengono svolte inoltre scuole di canto e formazione musicale. \nIl Coro Voci Bianche.\nDal 1987 \u00e8 presente all'interno dell'istituzione anche un coro di voci bianche, diretto dal 1995 da Salvatore Rizzu. Il coro giovanile ha partecipato a produzioni come \"Porgy and Bess\" di Gershwin\", Il Piccolo Spazzacamino\" di Britten e ha inciso due CD con canti natalizi.\nDiscografia.\nPartecipazioni alle stagioni liriche.\nLa Corale Canepa ha da sempre partecipato alle stagioni liriche cittadine, organizzate dall'Ente Concerti \"Marialisa de Carolis\"."}
{"id": "6695121", "revid": "110157", "url": "https://it.wikipedia.org/wiki?curid=6695121", "title": "North Babylon", "text": "North Babylon \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695126", "revid": "287204", "url": "https://it.wikipedia.org/wiki?curid=6695126", "title": "North Bellport", "text": "North Bellport \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695127", "revid": "287204", "url": "https://it.wikipedia.org/wiki?curid=6695127", "title": "North Great River", "text": "North Great River \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695128", "revid": "278830", "url": "https://it.wikipedia.org/wiki?curid=6695128", "title": "TheShow", "text": "I theShow sono un gruppo di youtuber e personaggi televisivi Italiani fondato nell'ottobre 2013 da Alessio Stigliano (Milano, 4 gennaio 1991) ed Alessandro Tenace (Milano, 10 marzo 1991). Il canale ha importato, sul solco dell'esperienza statunitense, scherzi ed esperimenti sociali. Nel 2022 il canale YouTube conta pi\u00f9 di 3,75 milioni di iscritti con oltre 1100 video pubblicati e quasi 1,4 miliardi di visualizzazioni totali.\nStoria.\nConosciutisi in tenera et\u00e0, essendo cresciuti nella stessa zona di Milano, sin da piccoli condividono la passione per lo spettacolo, iniziando ad esibirsi in quello che chiamavano \"Gina e Pina Show\", una sorta di vari sketch in cui interpretavano due anziane signore milanesi sedute su una panchina. Alessandro frequenta il liceo scientifico \"Albert Einstein\" di Milano e il loro percorso si divide, ma solo accademicamente, all'universit\u00e0, dato che Alessio sceglie Architettura ambientale presso il Politecnico di Milano, mentre Alessandro Ingegneria dell'automazione nello stesso ateneo. Nell'ottobre 2013 aprono un canale su YouTube denominato \"theShow\"; il primo video pubblicato \u00e8 \"Metodi di spesa alternativi\". Oltre ad aver ottenuto successo con filmati di vario genere, inclusi scherzi di diversa natura, hanno il merito di aver portato in Italia il concetto di \"esperimento sociale\" (\"Dormire sulla gente\" il primo pubblicato), il quale, da tempo radicato nel panorama statunitense, ha come punto in comune quello di far riflettere gli spettatori su aspetti importanti della societ\u00e0.\nPer due anni consecutivi sono stati premiati ai \"Web Show Awards\" nella categoria \"Revelation\" (2014) e \"Top Prank\" (2015); nell'ottobre 2016, avendo raggiunto il milione di iscritti, hanno ricevuto il Golden Play Button da YouTube, mentre poco tempo pi\u00f9 tardi pubblicano il libro \"Fallo. Il futuro \u00e8 nelle tue mani\", contenente \u00abteorie inutili ed esercizi pratici per vincere le paranoie ed essere vergognosamente felici\u00bb.\nTra il 2014 e il 2015 sono stati autori e attori delle candid camera per \"Quanto manca\" (Rai 2) e \"Fattore umano\" (Italia 1). Nel 2016 su Rai 2 si fanno conoscere al piccolo schermo partecipando nei panni de \"I Socialisti\" alla quinta edizione di \"Pechino Express\", al termine della quale risultano campioni. Nel 2017 sono invece protagonisti su Rai 2 in veste di inviati della seconda e terza stagione del talk show \"Nemo - Nessuno escluso\", su MTV in \"Prank and the City\", un programma nel quale mettono alla prova gli stereotipi delle principali citt\u00e0 italiane, e anche su Rai 4 dove prendono parte a \"Social House\", con l'obiettivo di ristrutturare una casa in stato di abbandono per trasformarla in uno spazio di aggregazione da donare alla comunit\u00e0 di Cassina de' Pecchi. Dal 17 gennaio al 22 febbraio 2018 figurano su Italia 1 a \"90 Special\", un programma volto a ripercorrere i principali avvenimenti degli anni '90; sempre su Italia 1 il 21 gennaio commentano \"Saranno Isolani\", un prequel della tredicesima edizione de \"L'isola dei famosi\" che ha portato a sfidarsi dieci aspiranti naufraghi per un solo posto assieme ai vip in Honduras.\nIl 17 dicembre 2019, attraverso il loro account Instagram, annunciano che il loro gruppo \u00e8 diventato una societ\u00e0 a responsabilit\u00e0 limitata.\nAspetti controversi.\nHa scatenato alcune polemiche una candid camera realizzata nel 2014 in cui gli youtuber, armati di mazze da baseball e con il volto coperto da una maschera bianca, circondavano o inseguivano dei passanti inscenando una aggressione. Il filmato \u00e8 stato poi rimosso da YouTube. 7 anni dopo, attraverso un video pubblicato sul loro canale, hanno raccontato che in pochi si spaventarono realmente e hanno accusato di sensazionalismo i titoli degli articoli di giornale pubblicati all'epoca.\nIl 5 giugno 2020 vengono deferiti all\u2019autorit\u00e0 giudiziaria in stato di libert\u00e0 per usurpazione di titoli, a seguito di uno scherzo a un esercente commerciale, dove si sono finti assistenti civici del comune di Milano. A seguito di questo la vice sindaco del comune di Milano, Anna Scavuzzo, li ha duramente criticati per aver usato la propria popolarit\u00e0 a danno della collettivit\u00e0, dichiarando di aspettarsi delle scuse, cosa poi successivamente avvenuta."}
{"id": "6695129", "revid": "287204", "url": "https://it.wikipedia.org/wiki?curid=6695129", "title": "North Lindenhurst", "text": "North Lindenhurst \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695131", "revid": "287204", "url": "https://it.wikipedia.org/wiki?curid=6695131", "title": "North Patchogue", "text": "North Patchogue \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695132", "revid": "287204", "url": "https://it.wikipedia.org/wiki?curid=6695132", "title": "North Sea", "text": "North Sea \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695134", "revid": "767487", "url": "https://it.wikipedia.org/wiki?curid=6695134", "title": "Northville (New York)", "text": "Northville \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695136", "revid": "124966978", "url": "https://it.wikipedia.org/wiki?curid=6695136", "title": "Shadowhunters - Signore delle ombre", "text": "Shadowhunters - Signore delle ombre \u00e8 un libro urban fantasy scritto da Cassandra Clare. Viene pubblicato il 23 maggio 2017 in lingua originale e il 18 settembre 2017 in italiano. \u00c8 il secondo libro della saga \"Shadowhunters - Dark Artifices\" e narra degli avvenimenti seguenti a quelli avvenuti in \"Shadowhunters - Signora della mezzanotte\".\nTrama.\nLe vicende trattate da questo libro sono posteri a quelle trattate in \"Signora della Mezzanotte\" e trattano ed approfondiscono temi gi\u00e0 presentati nel suo prequel.\nEmma ha vendicato i suoi genitori ma la pace con se stessa \u00e8 molto lontana dall'avverarsi. I suoi sentimenti per Julian, nonostante cerchi di far ogni cosa per limitarli, diventano ogni giorno pi\u00f9 forti ma in cuor suo sa che la maledizione che incombe su di loro pu\u00f2 divenire un pericolo per coloro che le stanno attorno.\nUna nuova minaccia incombe sulla famiglia Blackthorn e l'unica soluzione per risolvere il problema \u00e8 ottenere il Volume Nero: un antico libro di magia oscura agognato da tutti per il suo potere. Julian si trover\u00e0 quindi a dover allearsi con la corte Seelie per fronteggiare la minaccia posta dal Re della Corte Unseelie. Quest'ultimo invier\u00e0 i suoi migliori uomini sulle tracce dei Blackthorn e del libro.\nNel frattempo a Los Angeles la Corte ha ottenuto ancora pi\u00f9 autorit\u00e0 e si prepara a fare la sua mossa per rinforzare la Pace Fredda tra Shadowhunters e Nascosti portando quindi a un inesorabile sistema di controllo e schematizzazione dei \"Diversi\".\nCon il pericolo ormai alle porte i protagonisti dovranno muoversi in mezzo a intrighi e potenti nemici finendo per scontrarsi, il pi\u00f9 delle volte, con i propri sentimenti.\nCapitoli.\nI titoletti dei 29 capitoli del libro sono parti di versi provenienti (scelte senza un ordine preciso) della poesia \"Dreamland\" di Edgar Allan Poe. Nell'edizione italiana, il libro si divide in due parti:\nParte Prima: \"Terra di Sogno\"\nSeconda Parte: \"Thule\"\nCritica.\nIl libro \u00e8 stato apprezzato dal 95% degli utenti di Google. Sono state rilasciate numerose recensioni sia positive che negative al riguardo dell'opera definendola positivamente, come \"un libro ben scritto, ti cattura e vorresti leggerlo tutto in un fiato, i personaggi son ben descritti, anche le scene sono molto ben descritte che sembri catapultato dentro\", ma anche negativamente, \"pur essendo una buona continuazione, non ne sono rimasta pienamente soddisfatta.\". L'opera ha riscontrato un decremento dell'indice di apprezzamento pari al 2% rispetto al primo libro della saga."}
{"id": "6695138", "revid": "287204", "url": "https://it.wikipedia.org/wiki?curid=6695138", "title": "Northwest Harbor", "text": "Northwest Harbor \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695149", "revid": "125897547", "url": "https://it.wikipedia.org/wiki?curid=6695149", "title": "Dorukhan Tok\u00f6z", "text": "Carriera.\nClub.\nCresciuto nel settore giovanile dell', squadra della sua citt\u00e0 natale, ha debuttato in prima squadra il 3 dicembre 2015, nella partita di Coppa di Turchia vinta per 0-1 contro il Menemen Belediyespor, segnando la rete che ha deciso l'incontro.\nIl 27 giugno 2018 firma un contratto triennale con il Be\u015fikta\u015f, con cui esordisce il 26 luglio nel preliminare di Europa League 2018-19 contro il B\u00f3ltfelagi\u00f0 1936. Segna il primo gol con la nuova squadra il 18 gennaio 2019 contro l'Akhisarspor.\nRimasto svincolato al termine del suo contratto col , il 29 luglio 2021 si accasa al .\nNazionale.\nHa esordito con l'under-21 il 24 marzo 2017, nell'amichevole pareggiata per 1-1 contro l'Ucraina.\nIl 18 marzo 2019 riceve la sua prima convocazione in nazionale maggiore. Quattro giorni dopo esordisce a Scutari con la Nazionale turca nella gara di Qualificazione ad Euro 2020 vinta per 2-0 contro l'Albania. L'11 giugno 2019 segna la prima rete in Nazionale maggiore nel match di qualificazione perso 2-1 contro l'Islanda.\nIl 1\u00ba giugno 2021 viene convocato per gli europei.\nStatistiche.\nPresenze e reti nei club.\n\"Statistiche aggiornate al 20 giugno 2021\""}
{"id": "6695180", "revid": "110157", "url": "https://it.wikipedia.org/wiki?curid=6695180", "title": "Lakka", "text": "Lakka \u00e8 un sistema operativo Linux basato su RetroArch e LibreELEC, pensato per essere utilizzato su piattaforme hardware per il retrogaming. \nStoria.\nIl termine \"lakka\", in finlandese, significa camemoro. Questo perch\u00e9, in origine, il sistema funzionava solo su Raspberry Pi, che porta il nome del lampone, e gli sviluppatori stavano cercando un nome che fosse quello di una bacca.; il logo, rappresenta proprio l'immagine di un camemoro.\nCaratteristiche tecniche.\nPu\u00f2 essere eseguito su diversi dispositivi tra cui Raspberry Pi, Banana Pi, Orange Pi, Cubieboard, CuBox-i, Odroid, ed \u00e8 in generale ottimizzato per essere eseguito su PC e dispositivi ARM poco potenti.\nPresenta una struttura modulare in cui vengono implementati le componenti di libretro e gli emulatori - detti \"core\" - mentre RetroArch si occupa del sistema degli input ed output. L'interfaccia grafica utilizzata \u00e8 la XrossMediaBar (XMB). Il sistema operativo \u00e8 dotato di driver \"opengl\" e \"vulkan\", riconoscimento automatico del \"gamepad\", supporto multigiocatore (fino a 5 giocatori), funzione di rewind, shaders, netplay.\nSebbene il sistema non disponga di un \"file manager\", i file ROM possono essere utilizzati sia sullo stesso supporto di installazione, che su una memoria di massa esterna, come una penna USB. Lakka utilizza il sistema delle \"playlist\" ove vengono raccolti i giochi da essa riconosciuti una volta che sia stata effettuata la scansione dei citati files. Dette liste vengono generate automaticamente per quelle piattaforme supportate dal progetto \"No intro\", la cui versione aggiornata \u00e8 presente in ogni \"release\" del sistema operativo tramite compilazione manuale anche senza necessariamente aggiornare Lakka. Per gli altri sistemi \u00e8 possibile creare liste manualmente, seguendo le istruzioni riportate sulla documentazione presso il sito web ufficiale oppure esguendo una scansione manuale.\nSistemi emulati.\nLakka prevede l'emulazione diverse piattaforme di gioco, tra cui:"}
{"id": "6695182", "revid": "114387026", "url": "https://it.wikipedia.org/wiki?curid=6695182", "title": "Diritti LGBT nel Principato di Monaco", "text": "Le persone LGBT all'interno del Principato di Monaco sono parzialmente tutelate mentre le coppie omosessuali non hanno alcuna tutela giuridica.\nLegge sull'attivit\u00e0 sessuale tra persone dello stesso sesso.\nL'omosessualit\u00e0 all'interno del paese \u00e8 legale. Le sanzioni penali per atti omosessuali furono eliminate nel 1793 a causa dell'adozione delle leggi francesi e, immediatamente, l'et\u00e0 fu parificata a quella per i rapporti eterosessuali.\nRiconoscimento delle relazioni tra persone dello stesso sesso.\nMonaco riconosce le unioni civili tra persone dello stesso sesso dal 27 giugno 2020. non riconosce i matrimoni tra persone dello stesso sesso.\nAdozione e pianificazione familiare.\nLe coppie omosessuali non hanno il diritto di adottare bambini.\nProtezioni contro la discriminazione.\nDal 2005 \u00e8 vietata la discriminazioni in diversi settori (compreso l'incitamento all'odio) nei confronti delle persone LGBT."}
{"id": "6695183", "revid": "767487", "url": "https://it.wikipedia.org/wiki?curid=6695183", "title": "Jean Nicolet", "text": "\u00c8 noto per aver scoperto ed esplorato il lago Michigan, l'isola di Mackinac e Green Bay e per essere stato il primo europeo a mettere piede in quello che ora \u00e8 lo stato americano del Wisconsin.\nBiografia.\nNicolet nacque a Cherbourg-Octeville, in Francia, nel 1598. Era il figlio di Thomas Nicollet, \"messaggero ordinario del re tra Parigi e Cherbourg\", e di Marguerite de Lamer. Era un amico di Samuel De Champlain ed Etienne Brule. Nel 1618 , all'et\u00e0 di 19 anni, fu una delle 28 persone che fondarono il primo insediamento di Qu\u00e9bec, in Nuova Francia. Divenne poi interprete e ambasciatore della Compagnia dei mercanti di Rouen e Saint-Malo, poi della Compagnia dei Cento Associati. Per imparare la lingua delle Prime Nazioni, Nicolet fu mandato a vivere con gli Algonchini sull'isola di Allumette, un insediamento situato lungo l'importante via commerciale delle pellicce del fiume Ottawa. Al suo ritorno in Quebec nel 1620, gli fu ordinato di andare a vivere tra gli Odawa e gli Algonquin nella regione del Lago Nipissing. Durante i suoi nove anni di soggiorno presso questa trib\u00f9 native commerciava con i popoli nativi della zona. \nEbbe anche una relazione con una donna nativa dei Nipissing con la quale ebbe una figlia che chiam\u00f2 Madeleine Euphrosine Nicolet. Quando Nicolet torn\u00f2 in Quebec, port\u00f2 con s\u00e9 la figlia Madeleine per educarla tra i francesi. Il 19 luglio 1629, quando il Quebec cadde in mano ai fratelli Kirke che presero il controllo per conto dell'Inghilterra, Jean Nicolet fugg\u00ec con la figlia e si rifugi\u00f2 presso il popolo Huron. Da queste postazioni si impegn\u00f2 contro gli interessi inglesi fino a quando i francesi ritornarono al potere.\nNicolet \u00e8 noto per essere stato il primo europeo ad esplorare il Lago Michigan. Nel 1634 divenne il primo europeo ad esplorare ci\u00f2 che sarebbe diventato il Wisconsin. Jean Nicolet sbarc\u00f2 a Red Banks, vicino alla moderna Green Bay, nel Wisconsin, in cerca di un passaggio attraverso l'oceano in Oriente, pi\u00f9 specificatamente verso la Cina. Lui e altri esploratori francesi avevano imparato dai loro contatti nativi che le persone che vivevano lungo queste coste si chiamavano Ho-Chunk, che i francesi traducevano come \"Popolo del mare\". Nella loro lingua, significava \"raccoglitori (tagliatori) di riso\", poich\u00e9 usavano il riso selvatico come alimento base della loro dieta. Nicolet colleg\u00f2 queste informazioni a eventuali contatti di queste popolazioni native con i cinesi, dichiaratamente grossi consumatori di riso.\nNicolet divenne poi l'ambasciatore francese del popolo degli Ho-Chunk. Indossava abiti dai colori vivaci e portava due pistole, per trasmettere la sua autorit\u00e0, caratteristiche che lo fecero ben apprezzare dai nativi. Con alcune guide Ho-Chunk, Nicolet sal\u00ec il fiume Fox verso il Wisconsin e lo percorse fino a quando non cominci\u00f2 ad allargarsi. Era cos\u00ec sicuro di essere vicino all'oceano, che si ferm\u00f2 e torn\u00f2 in Qu\u00e9bec per riferire la sua scoperta di un passaggio al \"Mare del Sud\", ignaro di essersi perso per trovare il fiume Mississippi.\nIl 7 ottobre 1637, a Quebec City, Jean Nicolet spos\u00f2 la giovanissima Marguerite Couillard (11 anni, nipote di Louis H\u00e9bert e Marie Rollet, nata nell'agosto del 1626 a Quebec City), chi gli avrebbe dato due figli: un maschio nato nel 1639 (che mor\u00ec all'et\u00e0 di un anno) e una femmina nata nel 1642, Marie-Marguerite Nicolet, che all'et\u00e0 di 14 anni spos\u00f2 Jean-Baptiste Legardeur de Repentigny..\nDopo aver passato la vita sull'acqua dei fiumi senza saper nuotare, Jean Nicolet mor\u00ec tragicamente annegando nella baia di Sillery il 27 ottobre 1642 nel Fiume San Lorenzo, la sua barca si trov\u00f2 nel bel mezzo di una tempesta mentre si trovava in viaggio in direzione di Trois-Rivi\u00e8res nella zona di Sillery, uno dei sobborghi di Qu\u00e9bec. Il suo corpo non fu mai ritrovato."}
{"id": "6695184", "revid": "1543377", "url": "https://it.wikipedia.org/wiki?curid=6695184", "title": "Happy! (serie televisiva)", "text": "Happy! \u00e8 una serie televisiva statunitense creata da Grant Morrison e Brian Taylor. Si ispira all'omonimo fumetto scritto da Morrison e disegnato da Darick Robertson e pubblicato come miniserie dalla Image Comics tra il 2012 e il 2013.\nTrama.\nNick Sax \u00e8 un ex-poliziotto alcolizzato diventato sicario che condisce le sue giornate con droghe e cinismo. Dopo una sparatoria in cui viene coinvolto, Nick si risveglia riuscendo a vedere un unicorno volante blu di nome Happy, un personaggio di fantasia amico immaginario di una bambina di nome Hailey, allontanatosi da lei in cerca d'aiuto quando quest'ultima viene rapita da uno squilibrato vestito da Babbo Natale. Trovando l'ex-poliziotto, Happy deve riuscire a convincerlo della propria esistenza per poter salvare la bambina.\nProduzione.\nIl 29 gennaio 2018, la serie viene rinnovata per una seconda stagione, poi trasmessa dal 27 marzo 2019. Il 4 giugno 2019 Syfy cancella la serie, dopo due stagioni.\nCasting.\nIn origine il doppiatore di Happy doveva essere Bobby Moynihan, ma successivamente venne sostituito con Patton Oswalt.\nAccoglienza.\nSull'aggregatore di recensioni Rotten Tomatoes la prima stagione ha un indice di gradimento dell'80% con un voto medio di 6.2 su 10, basato su 35 recensioni. Il commento del sito recita \"\"Happy!\" Sicuramente non \u00e8 per tutti, ma il suo concetto straordinariamente stravagante e le forti interpretazioni di Chris Meloni e Patton Oswalt creano una commedia cupa e oscura con un fascino definito, anche se inusuale\", mentre su Metacritic ha un punteggio di 65 su 100, basato su 23 recensioni."}
{"id": "6695186", "revid": "93494732", "url": "https://it.wikipedia.org/wiki?curid=6695186", "title": "Jean Nicollet de Belleborne", "text": ""}
{"id": "6695196", "revid": "228587", "url": "https://it.wikipedia.org/wiki?curid=6695196", "title": "Jonathan Goodwin (illusionista)", "text": "La sua prima apparizione televisiva fu su Channel 4, nel programma \"Dirty Tricks\"; in seguito appar\u00ec negli speciali televisivi \"The Seven Stupidest Things to Escape From\", \"Deathwish Live\", \"One Way Out\" e \"How Not to Become Shark bait\" in cui si fece attaccare da uno squalo caraibico, il Carcharhinus perezi. Goodwin ritorn\u00f2 su Discovery Channel nel 2009 per \"One Way Out\" (serie tv in dieci parti) che vide anche la partecipazione dell'ingegnere Terry Stroud. Egli \u00e8 anche apparso in un episodio di \"Balls of Steel\" (Channel 4) con suo padre che lo aiutava in uno stunt..\nL'11 settembre 2012, venne annunciato che Jonathan Goodwin sarebbe apparso in sua serie, intitolata \"The Incredible Mr. Goodwin\", su Watch. Lo show, che includeva una larga variet\u00e0 di stunt, dalle scalate sui grattacieli ai \"planking estremi\", venne trasmesso agli inizi del 2013. Venne anche trasmesso su Dave e su BBC America (con il titolo as \"Dangerman: The Incredible Mr. Goodwin;\" trasmesso da luglio 2013).\nIl 9 marzo 2013 appar\u00ec a \"The Jonathan Ross Show\" ed effettu\u00f2 uno stunt in cui era sdraiato, appoggiato su un solo chiodo, mentre una ragazza rompeva un blocco di cemento, con una mazza, sul suo petto.\nFughe celebri.\nGoodwin divenne famoso quando uno stunt in diretta al \"Cheating the Gallows\" and\u00f2 storto ed egli rimase impiccato. Sopravvisse all'incidente, subendo solo bruciature minori causate dalla corda. Goodwin \u00e8 stato bruciato vivo, chiuso in una scatola con duecento mila api, messo nel calcestruzzo, bruciato sul rogo, sigillato in una borsa ermetica dell'aspirapolvere e cucito all'interno di una mucca morta, citando solo alcune delle sue imprese.[\"\"]\nOne Way Out.\nGoodwin appar\u00ec nella serie tv in dieci parti su Discovery Channel nell'aprile 2008, One Way Out, nella cui effettu\u00f2 molte fughe di successo, tra cui uscire da una scatola chiusa al cui interno, oltre a lui, erano presenti 200 000 api e scappare da una gru sospesa ad un'altezza di 9 metri dal suolo."}
{"id": "6695199", "revid": "300067", "url": "https://it.wikipedia.org/wiki?curid=6695199", "title": "Tam\u0101ra Ka\u013cagina", "text": ""}
{"id": "6695200", "revid": "80030", "url": "https://it.wikipedia.org/wiki?curid=6695200", "title": "Palazzo Ducale di Rivalta", "text": ""}
{"id": "6695202", "revid": "986213", "url": "https://it.wikipedia.org/wiki?curid=6695202", "title": "Tarcisius Isao Kikuchi", "text": "Biografia.\nNato nel 1958 a Miyako, prefettura di Iwate, entra nella Societ\u00e0 del Verbo Divino nel 1985, all'et\u00e0 di 26 anni, e riceve l'ordinazione sacerdotale l'anno successivo.\nSi reca nell'Africa occidentale, servendo le missioni in Ghana e divenendo provinciale della sua congregazione nel 1999.\nMinistero episcopale.\nIl 29 aprile 2004 viene nominato vescovo di Niigata da papa Giovanni Paolo II; riceve la consacrazione episcopale il 20 settembre dello stesso anno.\nIl 25 ottobre 2017 papa Francesco lo nomina arcivescovo metropolita di Tokyo; succede a monsignor Peter Takeo Okada, dimessosi per raggiunti limiti di et\u00e0.\nIl 16 dicembre dello stesso anno prende possesso dell'arcidiocesi.\n\u00c8 presidente sia della Caritas-Asia che della Caritas-Giappone.\nInoltre \u00e8 membro di Caritas Internationalis e dal 2014 anche della Congregazione per l'evangelizzazione dei popoli.\nA seguito del riconoscimento del martirio di Takayama Ukon, insieme ai vescovi del Giappone, aveva invitato papa Francesco a visitare il Paese. L'invito \u00e8 stato accolto il 13 settembre 2019.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6695203", "revid": "300067", "url": "https://it.wikipedia.org/wiki?curid=6695203", "title": "Tamara Kalagina", "text": ""}
{"id": "6695204", "revid": "599013", "url": "https://it.wikipedia.org/wiki?curid=6695204", "title": "Hasan \u00d6zkan", "text": "Carriera.\nClub.\nCresciuto nei settori giovanili di e , il 26 gennaio 2017 firma, da svincolato, un contratto di un anno e mezzo con l'.\nNazionale.\nDopo aver giocato con le varie nazionali giovanili, ha esordito con l'under-21 il 10 novembre 2017, nella partita di qualificazione all'Europeo 2019 vinta per 0-1 contro Malta.\nStatistiche.\nPresenze e reti nei club.\n\"Statistiche aggiornate al 15 dicembre 2020.\""}
{"id": "6695205", "revid": "367445", "url": "https://it.wikipedia.org/wiki?curid=6695205", "title": "Jonathan Goodwin (escapologo)", "text": ""}
{"id": "6695208", "revid": "287204", "url": "https://it.wikipedia.org/wiki?curid=6695208", "title": "Murphy's Law (serie televisiva)", "text": ""}
{"id": "6695211", "revid": "767487", "url": "https://it.wikipedia.org/wiki?curid=6695211", "title": "Noyack", "text": "Noyack \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695214", "revid": "6923", "url": "https://it.wikipedia.org/wiki?curid=6695214", "title": "The Seven Stupidest Things to Escape From", "text": "The Seven Stupidest Things to Escape From \u00e8 un programma comico televisivo in cui Jonathan Goodwin prova a presentare le cose pi\u00f9 stupide da cui scappare. Ci\u00f2 include 50 000 api ed un cane.\nLo show venne trasmesso la prima volta il 7 novembre 2005 da Channel 4."}
{"id": "6695215", "revid": "767487", "url": "https://it.wikipedia.org/wiki?curid=6695215", "title": "Oakdale (New York)", "text": "Oakdale \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695218", "revid": "767487", "url": "https://it.wikipedia.org/wiki?curid=6695218", "title": "Orient (New York)", "text": "Orient \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695229", "revid": "767487", "url": "https://it.wikipedia.org/wiki?curid=6695229", "title": "Peconic", "text": "Peconic \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695230", "revid": "767487", "url": "https://it.wikipedia.org/wiki?curid=6695230", "title": "Port Jefferson Station", "text": "Port Jefferson Station \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695232", "revid": "767487", "url": "https://it.wikipedia.org/wiki?curid=6695232", "title": "Quiogue", "text": "Quiogue \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695233", "revid": "110157", "url": "https://it.wikipedia.org/wiki?curid=6695233", "title": "Oratorio di San Rocco (Bedonia)", "text": "L'oratorio di San Rocco \u00e8 un luogo di culto cattolico dalle forme neoclassiche situato in via Roma 34 a Bedonia, in provincia di Parma e diocesi di Piacenza-Bobbio.\nStoria.\nIl luogo di culto originario fu edificato in stile barocco nel 1630, in occasione della peste che flagell\u00f2 il Nord Italia decimandone la popolazione.\nL'oratorio fu restaurato in parte nel 1805, ma nel 1836 fu completamente ricostruito in forme neoclassiche.\nDescrizione.\nIl piccolo oratorio si sviluppa su una pianta a navata unica.\nLa semplice e simmetrica facciata a capanna, interamente intonacata, \u00e8 caratterizzata dalla presenza del portale d'ingresso ad arco a tutto sesto, delimitato da una cornice in pietra; pi\u00f9 in alto si apre una piccola finestra rettangolare, mentre sulla destra \u00e8 murata una piccola lapide a testimonianza della fondazione dell'edificio originario; in sommit\u00e0 corre lungo gli spioventi del tetto un cornicione modanato, mentre al centro si erge un campanile a vela.\nAll'interno la piccola navata, coperta da una volta a botte impostata sul cornicione perimetrale in aggetto, \u00e8 arricchita da lesene elevate in corrispondenza degli spigoli e decorata sulle pareti con affreschi a trompe-l'\u0153il.\nIl presbiterio, chiuso superiormente da una volta a crociera, \u00e8 preceduto da un'arcata a tutto sesto dipinta; sul fondo, anch'esso affrescato a trompe-l'\u0153il, si apre sopra all'altare maggiore a mensa una nicchia contenente la statua di \"San Rocco\"."}
{"id": "6695235", "revid": "110157", "url": "https://it.wikipedia.org/wiki?curid=6695235", "title": "Remsenburg-Speonk", "text": "Remsenburg-Speonk \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695236", "revid": "767487", "url": "https://it.wikipedia.org/wiki?curid=6695236", "title": "Ridge (New York)", "text": "Ridge \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695240", "revid": "767487", "url": "https://it.wikipedia.org/wiki?curid=6695240", "title": "Riverhead (CDP, New York)", "text": "Riverhead \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695241", "revid": "110157", "url": "https://it.wikipedia.org/wiki?curid=6695241", "title": "Riverside (contea di Suffolk, New York)", "text": "Riverside \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695243", "revid": "767487", "url": "https://it.wikipedia.org/wiki?curid=6695243", "title": "Rocky Point (New York)", "text": "Rocky Point \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695244", "revid": "767487", "url": "https://it.wikipedia.org/wiki?curid=6695244", "title": "Ronkonkoma", "text": "Ronkonkoma \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695245", "revid": "767487", "url": "https://it.wikipedia.org/wiki?curid=6695245", "title": "Sayville", "text": "Sayville \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695247", "revid": "380453", "url": "https://it.wikipedia.org/wiki?curid=6695247", "title": "Florida State University Women's Volleyball", "text": "La Florida State University Women's Volleyball \u00e8 la squadra pallavolo femminile appartenente alla Florida State University, con sede a Tallahassee (Florida): milita nella Atlantic Coast Conference della NCAA Division I.\nStoria.\nIl programma di pallavolo femminile della Florida State University nasce nel 1968. Nel 1972 Linda Warren diventa la prima allenatrice delle \"Seminoles\", sostituita nel triennio seguente da Billie Jones. Nel 1976 si apre l'era di Cecile Reynaud, che resta al comando del programma per ventisei stagioni: le \"Seminoles\" vincono sei titoli di conference Metropolitan Collegiate Athletic Conference e uno nell'Atlantic Coast Conference, centrando le dieci partecipazioni al torneo NCAA Division I.\nTra il 2002 e il 2007 al timone della Florida State c'\u00e8 Todd Kress, ma la squadra centra una sola partecipazione alla post-season; gli subentra quindi Chris Poole, col quale arrivano altri tre titoli di conference e il programma si qualifica stabilmente alla post-season: in particolare nella NCAA Division I 2011 le \"Seminoles\" si qualificano per la prima volta ad una \"Final four\", venendo sconfitte in semifinale dalle future campionesse della UC Los Angeles. "}
{"id": "6695248", "revid": "110157", "url": "https://it.wikipedia.org/wiki?curid=6695248", "title": "Selden (New York)", "text": "Selden \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695249", "revid": "767487", "url": "https://it.wikipedia.org/wiki?curid=6695249", "title": "Gary Bell", "text": ""}
{"id": "6695251", "revid": "1005847", "url": "https://it.wikipedia.org/wiki?curid=6695251", "title": "\u00d3scar Arias", "text": ""}
{"id": "6695252", "revid": "287204", "url": "https://it.wikipedia.org/wiki?curid=6695252", "title": "Setauket-East Setauket", "text": "Setauket-East Setauket \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695257", "revid": "1005847", "url": "https://it.wikipedia.org/wiki?curid=6695257", "title": "Elezioni parlamentari a Cuba del 1904", "text": "Le elezioni parlamentari a Cuba del 1904 si tennero il 28 febbraio per eleggere la met\u00e0 dei parlamentari della Camera dei Rappresentanti. Le elezioni furono vinte dal Partito Repubblicano Conservatore, che ottenne 13 seggi su 31."}
{"id": "6695259", "revid": "767487", "url": "https://it.wikipedia.org/wiki?curid=6695259", "title": "Shelter Island Heights", "text": "Shelter Island Heights \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695260", "revid": "287204", "url": "https://it.wikipedia.org/wiki?curid=6695260", "title": "Shinnecock Hills", "text": "Shinnecock Hills \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695269", "revid": "125637539", "url": "https://it.wikipedia.org/wiki?curid=6695269", "title": "Liceo scientifico statale Cosimo De Giorgi", "text": "Il liceo scientifico statale Cosimo de Giorgi \u00e8 un liceo pubblico di Lecce.\nStoria.\nIl liceo, nato nel 1918, \u00e8 intitolato a Cosimo De Giorgi, geografo, medico e scienziato leccese. Fino al 1930 \u00e8 stato l'unico liceo scientifico di tutta la Puglia, tanto da accogliere studenti dalla limitrofe Campania, Basilicata e Molise.\nInizialmente il liceo era costituito da un'unica sede; vennero a seguito edificate alcune succursali e poli didattici, quali le ex sedi di Tricase, Copertino, Nard\u00f2 e Galatina.\n\"Erano una cinquantina i primi allievi, giovanottoni e signorine che, a guardarli dalla cattedra incutevano soggezione specialmente ai docenti pi\u00f9 giovani, come era allora chi traccia queste note. E di docenti c'era un gruppo eccellente, nomi illustri e collaudati, professori di vecchio stampo che assommavano rigore di preparazione e cultura vastissima, severit\u00e0, disciplina e facilit\u00e0 metodologica. Il tutto fuso in perfetto equilibrio dalla passione per la scuola e per i giovani che rendevano il Liceo una vera famiglia. Il De Giorgi fu allogato nei locali della vecchia Scuola d'Arti e Mestieri che aveva ospitato recentemente la Scuola Artistica Industriale, voluta da Giuseppe Pellegrino e per opera sua dotata di un moderno edificio. I locali erano costituiti dal solo pianterreno, con aule vaste dove avevano vissuto le officine dei fabbri o i laboratori dei falegnami, con finestre munite di inferriate che le rassomigliavano a celle carcerarie. I muri grondavano umidit\u00e0, i tetti a tegole erano smantellati sino a rendere necessario l'ombrello per ripararsi dalla pioggia filtrante da ogni fessura; i pavimenti di assi logorate e sbocconcellate dalla quali non di rado facevano capolino i topi curiosi che suscitavano il terrore gentile delle ragazze e l'allegria dei giovani che, con l'andar del tempo, riuscivano a familiarizzare con le bestiole a cui porgevano briciole di pane o pezzettini di formaggio sottratti alla colazione mattutina. Non esisteva neppure il corridoio, costruito qualche anno pi\u00f9 tardi, sicch\u00e9 per passare da un'aula all'altra occorreva percorrere una specie di cortile sotto l'acqua o il freddo o il sole, tuffandosi nella polvere o nel fango a seconda della stagione.\"Di Don Vincenzo Nuzzone\n\"I Quaderni\".\nI quaderni sono un elemento storico del Liceo de Giorgi pubblicati a cadenza annuale in cui si raccontano gli eventi caratterizzanti dell'anno. La prima edizione \u00e8 stata pubblicata durante l'anno scolastico 1931/1932, e vengono pubblicati tuttora. \"I Quaderni\" sono custoditi nella libreria centrale del liceo e nell\"'istituto tecnico-commerciale F. Calasso.\" \nNel corso del tempo sono stati pubblicati due altri Quaderni, nel 2003 e nel 2013.\nSedi.\nSede Centrale.\nLa sede centrale del liceo, anche la minore \u00e8 ubicata lungo il viale Michele De Pietro e ospita 20 classi, 7 laboratori, una palestra interna e l'amministrazione. \u00c8 la sede storica del liceo.\nPolo Didattico di Via Pozzuolo.\nIl polo didattico \u00e8 ubicato in via Pozzuolo ed ospita 33 classi, 20 laboratori, una palestra coperta, una palestra esterna, un laboratorio di scienze ad altissima specializzazione, un'aula magna e alcuni uffici di assistenza."}
{"id": "6695275", "revid": "256896", "url": "https://it.wikipedia.org/wiki?curid=6695275", "title": "Kungliga Tekniska H\u00f6gskolan", "text": ""}
{"id": "6695277", "revid": "767487", "url": "https://it.wikipedia.org/wiki?curid=6695277", "title": "Shirley (New York)", "text": "Shirley \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695279", "revid": "439868", "url": "https://it.wikipedia.org/wiki?curid=6695279", "title": "Ottaviano Cane", "text": "Biografia.\nOttaviano Cane nasce a Trino Vercellese, da Antonino, sicuramente prima del 1495. La sua attivit\u00e0 pittorica \u00e8 - a detta di Baudi di Vesme (1929) - ampiamente documentata, e si sviluppa in un arco cronologico di circa quarant'anni che va grossomodo dal 1523 - l'anno in cui \u00e8 attestata la commissione da parte della Confraternita degli Angeli a Trino di una pala e di due sculture di \"Angeli\" - al 1562, quando un documento riporta l'avvenuto pagamento di un dipinto sulla porta Faffa che riproduceva le armi del Comune di Trino.\n\u2022 Gli esordi - Nel 1523, in qualit\u00e0 di console, Ottaviano Cane prende parte alla vita pubblica e nel 1534 poi \u00e8 attestato a Casale per la vicenda che lo vede quale possibile esecutore - in alternativa a Gaudenzio Ferrari e a Agostino de' Donati - di una predella per la Confraternita dei SS. Eligio e Bobone, a dimostrazione dell'alta considerazione di cui il maestro trinese gi\u00e0 godeva in quegli anni.\n\u2022 La maturit\u00e0 - Di questo periodo giovanile per\u00f2 - durante il quale il Cane instaura un serrato confronto con Defendente Ferrari (personalit\u00e0 di spicco nei primi decenni del Cinquecento casalese) Macrino d'Alba (morto nel 1520 ma ancora operante nel secondo decennio del secolo), Gerolamo Giovenone, Eusebio Ferrari, Sebastiano Novelli e soprattutto con Gaudenzio Ferrari - non si sono conservate opere, e il primo testo pittorico verosimilmente di sua mano a noi giunto \u00e8 una \"Madonna col Bambino, Santi e donatori\" della parrocchiale di Crevacuore, dove evidenti sono i richiami al linguaggio dello stesso Gaudenzio Ferrari. Al 1535 circa \u00e8 databile la \"Madonna di Trino\" (Torino, Galleria Sabauda), gi\u00e0 attribuita al Ferrari per le notevoli affinit\u00e0 con la sua \"Madonna degli Aranci\" del 1529 (Vercelli, chiesa di San Cristoforo) e poi al fiammingo Pietro Grammorseo (personalit\u00e0 di grande importanza durante la prima met\u00e0 del Cinquecento a Casale) ma definitivamente assegnata al Cane dalla Brizio nel 1942; mentre all'ottobre del 1541 risale la \"Madonna di Fontaneto\" (Torino, Galleria Sabauda), commissionata al Cane dalla compagnia dei disciplinati della Madonna di Fontaneto, indubbiamente la pi\u00f9 impegnativa tra le opere del maestro per l'alta qualit\u00e0 raggiunta dal punto di vista stilistico.\n\u2022 Gli ultimi anni e il declino stilistico - Del 1543 \u00e8 il datato e firmato \"Matrimonio mistico di Santa Caterina\" (Torino, Galleria Sabauda) per i frati domenicani di Trino, dove per\u00f2 lo stile del pittore gi\u00e0 perde robustezza abbandonando i modi gaudenti del Ferrari per accogliere nuove istanze devozionali. Dopo questa data infatti seguono lavori di modesta qualit\u00e0 per la tendenza del Cane a ripetere stancamente moduli gi\u00e0 sperimentati: un'\"Ascensione\" (Torino, Museo civico); un'\"Assunta\" (Digione, Mus\u00e8e des Beaux-Arts); una \"Madonna del Suffragio\" (Bianz\u00e9, casa parrocchiale); un \"Sant'Ambrogio, Santi e donatori\" (Palermo, collezione Chiaromonte Bordonaro). Sono stati inoltre attribuiti al Cane negli anni Ottanta del Novecento una \"Madonna del Rosario\" (Busto Arsizio, collezione privata) e un polittico conservato nella parrocchiale di Borsano.\nOttaviano Cane muore con ogni probabilit\u00e0 a Trino nel 1576, considerando (Baudi di Vesme 1929) che a quell'anno risale un documento in cui sono registrati i suoi eredi, tra i quali figura la figlia Laura che nel 1561 aveva sposato il pittore Battista Giovenone.\nOpere.\nIl corpus delle opere di Ottaviano Cane \u00e8 cos\u00ec di seguito parzialmente ricostruito:\nCollegamenti esterni.\nOpere di Ottaviano Cane, su \"Catalogo Fondazione Zeri\", Universit\u00e0 di Bologna.\nScheda alla \"Madonna con il Bambino fra i santi Giovanni Battista e Lucia\", sul Musei Reali Torino."}
{"id": "6695281", "revid": "287204", "url": "https://it.wikipedia.org/wiki?curid=6695281", "title": "Sound Beach", "text": "Sound Beach \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695284", "revid": "115751", "url": "https://it.wikipedia.org/wiki?curid=6695284", "title": "Assidat zgougou", "text": "L'assidat zgougou o assida zgougou () \u00e8 un dessert tunisino. \nViene preparato in occasione della festa del Mouled.\nLa ricetta.\nSi tratta di una crema preparata a partire dei semi del pino d'Aleppo.\nI pinoli, chiamati \"zgougou\" e da non confondere con i pinoli del pino domestico, vengono puliti e poi schiacciati con dell'acqua e passati al setaccio molto fine.\nIl succo cos\u00ec ottenuto viene mischiato con della farina di grano e/o, a seconda della ricetta, con dell'amido, aggiungendovi a volte latte concentrato. Viene poi cotto a fuoco lento, continuando a mescolare.\nViene aggiunto zucchero velato fino a che la crema non diventa densa, dando cos\u00ec alla crema un colore bruno grigiastro, al gusto di resina.\nQuesta crema viene versata ancora calda dentro delle ciotole e ricoperta con della crema pasticcera a base di latte, amido, zucchero e essenza di fiori d'arancio. Infine viene decorata con mandorle intere o spellate, piccole caramelle o con pinoli.\nMolti utilizzano anche vari tipi di frutta secca (pistacchi, noci, nocciole, ecc.) per variare la decorazione sia nella forma che nei colori.\nAspetti dietetici.\nSecondo l'Institut national de la consommation tunisino, 100 grammi hanno circa 600 kcal delle quali oltre la met\u00e0 sono dovute alla decorazione.\nTradizioni.\nInizialmente si \u00e8 trattato di un piatto legato ad un periodo di siccit\u00e0 e pertanto disprezzato come un piatto dei poveri. A partire dagli anni 1970 \u00e8 tornato come dolce.\nLa tradizione vuole che la ciotola d'assidat venga scambiata tra vicini e i familiari, facendo s\u00ec che la decorazione del dolce \u00e8 altrettanto importante del dolce stesso. "}
{"id": "6695285", "revid": "599013", "url": "https://it.wikipedia.org/wiki?curid=6695285", "title": "Ertu\u011frul Ersoy", "text": "Carriera.\nClub.\nCresciuto nel settore giovanile del , dopo una breve esperienza in prestito al Ye\u015fil Bursa, ha esordito in prima squadra il 29 ottobre 2014, nella partita di Coppa di Turchia vinta per 2-0 contro il B\u00fcy\u00fck\u00e7ekmece Tepecikspor.\nNazionale.\nHa giocato in tutte le nazionali giovanili turche, esordendo con l'under-21 il 1\u00ba settembre 2016, in occasione della partita di qualificazione all'Europeo 2017 persa per 0-1 contro Cipro, giocando da titolare e venendo espulso al 98\u00ba minuto.\nStatistiche.\nPresenze e reti nei club.\n\"Statistiche aggiornate al 16 gennaio 2018.\""}
{"id": "6695286", "revid": "1005847", "url": "https://it.wikipedia.org/wiki?curid=6695286", "title": "Elezioni generali a Cuba del 1901", "text": "Le elezioni generali a Cuba del 1901 si tennero il 31 dicembre. Le elezioni presidenziali furono vinte da Tom\u00e1s Estrada Palmas, candidato del indipendente sostenuto dal Partito Repubblicano di L'Avana e dal Partito Nazionale Cubano. Il Partito Nazionale Cubano ottenne la maggioranza dei seggi al Senato (11 su 24), mentre il Partito Nazionale ottenne la maggioranza alla Camera dei Rappresentanti (27 su 63).\nSvolgimento.\nIl Partito Nazionale Cubano ed il Partito Repubblicano di L'Avana sostennero la candidatura di Tom\u00e1s Estrada Palma come Presidente e Luis Est\u00e9vez Romero come Vicepresidente. Estrada Palma vinse facilmente le elezioni, poich\u00e9 il suo avversario Bartolom\u00e9 Mas\u00f3 si ritir\u00f2 per protesta a causa del malfunzionamento del sistema elettorale e delle frodi elettorali. In seguito alla vittoria di Estrada Palma, il Partito Repubblicano di L'Avana divenne il partito di governo, mentre il Partito Nazionale Cubano fu sciolto."}
{"id": "6695287", "revid": "36426", "url": "https://it.wikipedia.org/wiki?curid=6695287", "title": "Ludovico X", "text": ""}
{"id": "6695288", "revid": "131145", "url": "https://it.wikipedia.org/wiki?curid=6695288", "title": "Franco Reyser", "text": "Biografia.\nNel 1927 fu campione italiano assoluto dei 100 e 200 metri piani e l'anno successivo prese parte ai Giochi olimpici di Amsterdam, non riuscendo per\u00f2 a superare le batterie di qualificazione n\u00e9 nei 100 metri piani, n\u00e9 nella staffetta 4\u00d7100 metri, che corse in squadra con Giuseppe Castelli, Edgardo Toetti ed Enrico Torre.\nDal 1933 al 1936 fu il primo segretario del Direttorio del Comitato Ufficiali Federali della Federazione Italiana di Atletica Leggera, organo istituito nel 1931 dal presidente federale Luigi Ridolfi."}
{"id": "6695291", "revid": "599013", "url": "https://it.wikipedia.org/wiki?curid=6695291", "title": "Martina Fassina (1999)", "text": "Guardia-ala di 183 cm, ha militato in Serie A1 con San Martino fino alla stagione 2017-18, per poi passare al Famila Schio.\nCarriera.\nDebutta in Serie A1 il 25 ottobre 2015 sul campo del GEAS giocando 4 minuti.\nNella stagione 2016-17 aumenta il suo minutaggio contribuendo al raggiungimento dei playoff. Il Fila viene per\u00f2 eliminato ai quarti di finale da Ragusa.\nNell'anno 2017-18 contribuisce alla qualificazione alla Final four di Coppa Italia.\nNella stagione 2018-19 passa al Famila Schio con cui conquista la Supercoppa italiana e lo scudetto.\nNell'estate 2020 si trasferisce in Polonia al AZS Lublin.\nStatistiche.\nPresenze e punti nei club.\n\"Statistiche aggiornate al 30 giugno 2018.\""}
{"id": "6695293", "revid": "61051", "url": "https://it.wikipedia.org/wiki?curid=6695293", "title": "Ana Maria Crnogorcevic", "text": ""}
{"id": "6695295", "revid": "104458", "url": "https://it.wikipedia.org/wiki?curid=6695295", "title": "Campionati mondiali di sci di velocit\u00e0 2017", "text": "I Campionati mondiali di sci di velocit\u00e0 2017, nona edizione della manifestazione organizzata dalla Federazione Internazionale Sci, si sono tenuti dal 24 al 26 marzo 2017 a Idre, borgo del comune di \u00c4lvdalen, in Svezia, sulla pista Chocken, situata nel comprensorio sciistico di Idre Fj\u00e4ll; si sono disputate gare in quattro differenti specialit\u00e0: due nella categoria \"S1\" (maschile e femminile), in cui vengono utilizzati materiali ed equipaggiamento specifico, e due in quella \"SDH\" (maschile e femminile), ove si gareggia in tenuta da sci alpino.\nLe vittorie sono state conquistate nello Speed One (S1) dal francese Bastien Montes, al suo primo trionfo iridato nella specialit\u00e0 regina, e dall'italiana Valentina Greggio, che bissa il titolo conquistato nell'edizione 2015. Nello Speed Downhill (SDH) si sono invece imposti lo svizzero Gregory Meichtry, gi\u00e0 campione di categoria nel 2009 e nel 2013 e l'altra francese Cl\u00e9a Martinez, al suo primo alloro mondiale di specialit\u00e0.\nRisultati.\nS1 uomini.\nLa gara si \u00e8 disputata il 24 e il 26 marzo 2017 nell'arco di quattro discese, due di qualificazione, una di semifinale e una di finale, ed hanno preso parte alla competizione 35 atleti in rappresentanza di 13 differenti nazioni.\nS1 donne.\nLa gara si \u00e8 disputata il 24 e il 26 marzo 2017 nell'arco di quattro discese, due di qualificazione, una di semifinale e una di finale, ed hanno preso parte alla competizione 7 atlete in rappresentanza di 3 differenti nazioni.\nSDH uomini.\nLa gara si \u00e8 disputata il 24 e il 26 marzo 2017 nell'arco di quattro discese, due di qualificazione, una di semifinale e una di finale, ed hanno preso parte alla competizione 17 atleti in rappresentanza di 8 differenti nazioni.\nSDH donne.\nLa gara si \u00e8 disputata il 24 e il 26 marzo 2017 nell'arco di quattro discese, due di qualificazione, una di semifinale e una di finale, ed hanno preso parte alla competizione 3 atlete in rappresentanza di 2 differenti nazioni."}
{"id": "6695302", "revid": "599013", "url": "https://it.wikipedia.org/wiki?curid=6695302", "title": "Muhammed \u015eengezer", "text": "Carriera.\nClub.\nCresciuto nel settore giovanile del , dopo una breve esperienza in prestito al Ye\u015fil Bursa, ha esordito in prima squadra il 25 gennaio 2017, nella partita di Coppa di Turchia vinta per 0-1 contro l'\u00dcmraniyespor.\nNazionale.\nHa esordito con l'under-21 il 24 marzo 2017, nell'amichevole pareggiata per 1-1 contro l'Ucraina.\nStatistiche.\nPresenze e reti nei club.\n\"Statistiche aggiornate al 27 dicembre 2017.\""}
{"id": "6695303", "revid": "287204", "url": "https://it.wikipedia.org/wiki?curid=6695303", "title": "Disforia tardiva", "text": "La Disforia tardiva \u00e8 una patologia iatrogena caratterizzata da stati di depressione ed ansia che emergono a seguito di un trattamento prolungato con alcuni farmaci.\nIl termine \u00e8 stato introdotto nel 1994 per distinguere il fenomeno della tachifilassi (perdita di efficacia nel tempo) degli antidepressivi, dall'insorgenza ritardata di forme di depressione cronica e resistente al trattamento farmacologico a cui si diede appunto il nome di disforia tardiva.\nTale patologia deve essere perci\u00f2 distinta sia dai disturbi psichiatrici dovuti all'effetto collaterale diretto di alcuni farmaci, sia dalle forme di depressione resistente al trattamento farmacologico che dalle ricadute depressive.\nQuesta condizione, descritta principalmente a seguito del trattamento con antidepressivi (in particolare gli SSRI) ma rilevabile anche a seguito della somministrazione cronica di altri farmaci, non \u00e8 stata ancora ben studiata e delineata.\nDifferenze tra tachifilassi e disforia tardiva.\nIl fenomeno della tachifilassi \u00e8 descritto come una progressiva diminuzione della risposta terapeutica ad un trattamento farmacologico o fisiologico somministrato cronicamente ad un dato dosaggio inizialmente efficace e che pu\u00f2 rispondere ad un aumento della dose somministrata. La tachifilassi \u00e8 un fenomeno molto preoccupante nel campo del trattamento antidepressivo: degli studi hanno mostrato che, in media, il 23% dei pazienti inizialmente \"responder\" al trattamento farmacologico diventano resistenti entro 1 anno, il 34% entro 2 anni ed il 43% entro 3 anni. Tuttavia secondo i risultati di uno studio oltre il 70% di questi pazienti rispondono ad un seguente aumento della dose del farmaco anche se altri studi giungono a risultati opposti (interessantemente l'aggiunta della psicoterapia al posto dell'aumento del dosaggio del farmaco sembrerebbe pi\u00f9 efficace nel controllare i sintomi).\nLa disforia tardiva \u00e8 invece descritta come un processo di tolleranza opposta in cui dei pazienti inizialmente rispondenti al trattamento (e sottoposti a tale sia per ansia che depressione) a seguito della somministrazione continuata del farmaco antidepressivo sviluppano delle forme depressive ricorrenti e croniche che non rispondono ad un aumento della dose ma possono migliorare con la diminuzione o interruzione del trattamento. Ci\u00f2 pone problemi nella diagnosi del fenomeno, che pu\u00f2 non venire riconosciuto ed anzi confuso come un aggravamento della patologia trattata e che pootrebbe quindi venire inadeguatamente trattato aumentando la dose del farmaco.\nCause.\nLe cause della disforia tardiva non sono state ancora identificate. Delle ipotesi sono state elaborate per lo pi\u00f9 sulla base delle osservazioni condotte negli studi su animali ma non \u00e8 chiaro quanto queste siano traslabili all'essere umano.\nLa disforia tardiva \u00e8 descritta come un processo di maladattamento cerebrale, causato dalla somministrazione cronica di una sostanza, che porta a delle alterazioni compensatorie di alcuni meccanismi biologici che causano il disturbo disforico. \u00c8 perci\u00f2 il risultato di una alterazione in senso negativo del funzionamento del sistema nervoso centrale causato dalla sostanza psicoattiva.\nNel caso della patologia indotta da farmaci antidepressivi inibitori del reuptake della serotonina, diverse alterazioni del funzionamento e della struttura cerebrale sono state rilevate nel corso del trattamento antidepressivo che potrebbero sottendere allo sviluppo della patologia. Tuttavia come e quanto queste alterazioni possano contribuire non \u00e8 chiaro."}
{"id": "6695308", "revid": "1005847", "url": "https://it.wikipedia.org/wiki?curid=6695308", "title": "Elezioni dell'Assemblea costituente a Cuba del 1900", "text": " \nLe elezioni dell'Assemblea costituente a Cuba del 1900 si tennero il 15 settembre. La Coalizione Repubblicano-Democratica ottenne la maggioranza assoluta dei seggi (18 su 31)."}
{"id": "6695310", "revid": "74173", "url": "https://it.wikipedia.org/wiki?curid=6695310", "title": "Collegio di North West Leicestershire", "text": "North West Leicestershire \u00e8 un collegio elettorale inglese situato nel Leicestershire rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Andrew Bridgen del Partito Conservatore, che rappresenta il collegio dal 2010.\nEstensione.\nNorth West Leicestershire fu creato nel 1983 da parti del collegio di Bosworth a sud e da Loughborough ad est."}
{"id": "6695311", "revid": "73843", "url": "https://it.wikipedia.org/wiki?curid=6695311", "title": "Patrick Marins Vieira", "text": "Caratteristiche tecniche.\n\u00c8 un trequartista.\nCarriera.\nClub.\nCresciuto nelle giovanili del , ha esordito l'8 luglio 2012 in un match perso 1-0 contro il .\nStatistiche.\nPresenze e reti nei club.\n\"Statistiche aggiornate al 24 dicembre 2017\"."}
{"id": "6695312", "revid": "599013", "url": "https://it.wikipedia.org/wiki?curid=6695312", "title": "Jordan Min\u010dev", "text": ""}
{"id": "6695313", "revid": "599013", "url": "https://it.wikipedia.org/wiki?curid=6695313", "title": "Stefan Nigro", "text": "Carriera.\nStefan \u00e8 entrato a far parte della squadra giovanile del - il club di cui era da lungo tempo sostenitore - prima della stagione 2015 della National Premier Leagues Victoria 2 . Nella stagione di A-League 2015-2016 ha debuttato in 3 partite con la prima squadra.\nNel giugno del 2016, il Victory ha annunciato di aver firmato un contratto di due anni con il giocatore."}
{"id": "6695331", "revid": "61051", "url": "https://it.wikipedia.org/wiki?curid=6695331", "title": "Sol\u00e8ne Barbance", "text": "Carriera.\nClub.\nSol\u00e8ne Barbance si appassiona al gioco del calcio fin da giovanissima, decidendo di tesserarsi con il Druelle all'et\u00e0 di 6 anni, societ\u00e0 per la quale gioca 4 anni prima di trasferirsi al . Nella nuova societ\u00e0 viene inizialmente inserita nelle formazioni miste, giocando con i maschietti per altri 5 anni per poi passare alla sezione femminile, rimanendo altri 3 anni, allenandosi e approfondendo la preparazione tecnica al Centre national de formation et d'entra\u00eenement de Clairefontaine, il centro della Federazione calcistica della Francia (\"F\u00e9d\u00e9ration Fran\u00e7aise de Football\" - FFF) situato a Clairefontaine-en-Yvelines e vestendo la maglia del Rodez negli incontri di campionato. Dopo aver esordito in Division 3 F\u00e9minine, terzo livello del campionato francese di calcio femminile, al termine della stagione 2007-2008 contribuisce alla promozione in Division 2, coronata anche dal raggiungimento dei quarti di finale di Challenge de France F\u00e9minine, decidendo i lasciare la societ\u00e0 al termine della stagione 2008-2009, conclusa al secondo posto Gruppo A vedendo sfuggire la storica promozione in Division 1.\nCi\u00f2 nonostante durante il calciomercato estivo 2009 trova un accordo con il avendo cos\u00ec l'occasione di debuttare in Division 1 per la stagione 2009-2010. Nelle due stagioni disputate con la nuova squadra conquista in entrambe la salvezza, la prima conclusa al nono posto in campionato e raggiungendo gli ottavi di finale in Coppa, la seconda l'ottavo in campionato e i sedicesimi in coppa. In questo periodo viene impiegata in campionato complessivamente in 36 occasioni, andando a segno 5 volte tutte nella stagione d'esordio.\nDurante il calciomercato estivo 2011 coglie l'occasione offertale dal per giocare in una delle squadre di vertice del campionato francese, accordandosi con la societ\u00e0 parigina per la stagione entrante, tuttavia Barbance trova poco spazio, venendo impiegata in campionato solo 3 volte, al quale si aggiunge l'unica presenza in Coppa di Francia, decidendo cos\u00ec di lasciare la societ\u00e0 a fine stagione.\nL'estate successiva arriva l'accordo con il , societ\u00e0 irlandese neocampionessa in Women's National League, dove grazie al risultato in campionato ha l'opportunit\u00e0 di esordire in UEFA Women's Champions League per la stagione 2012-2013. Con la societ\u00e0 di Greenogue, Newcastle, rimane una sola stagione, dove al termine del campionato si classifica seconda in Women's National League, rientrando in patria trovando un accordo con il neopromosso per giocare la prima parte del campionato di Division 1 F\u00e9minine 2013-2014, per poi trasferirsi all' durante il calciomercato invernale e giocare con la societ\u00e0 di Albi la seconda parte della stagione in Division 2. Barbance contribuisce alla conquista della prima posizione in campionato e della storica promozione in Division 1 della societ\u00e0 al termine del campionato.\nDopo due stagioni con la maglia del , Barbance \u00e8 passata al .\nNazionale.\nBarbance inizia ad essere convocata dalla federazione calcistica francese nel corso del 2007, chiamata dall'allora tecnico responsabile della formazione Under-17 G\u00e9rard Sergent per disputare l'amichevole del 17 giugno 2007 dove la Francia supera la per 4-1, risultato fissato al 75' dall'ultima rete dell'esordiente Barbance. Soddisfatto della sua prestazione Sergent la inserisce in rosa nella squadra che affronta l'edizione 2007 della Nordic Cup il mese successivo e qualche mese pi\u00f9 tardi in quella che affronta le qualificazioni all'edizione 2008 del campionato europeo di categoria, alla quale la Francia si qualifica e gioca, perdendola 3-0, la finale con le pari et\u00e0 della . Grazie a questo risultato la squadra ha accesso anche al Mondiale U-17 di Nuova Zelanda 2008, il primo organizzato dalla F\u00e9d\u00e9ration Internationale de Football Association (FIFA) per la fascia d'et\u00e0 pi\u00f9 giovane del settore femminile. Barbance scende in campo in tutti i tre incontri disputati dalla Francia nella fase a gironi fino alla sua eliminazione da parte degli , che affrontati nell'ultima partita pareggiata per 1-1, riescono a superare il turno in virt\u00f9 di una migliore differenza reti. Questa \u00e8 anche l'ultimo incontro dove la giocatrice indossa la maglia delle \"bleuettes\" Under-17.\nSuperati i limiti d'et\u00e0, nel 2009 viene convocata dal tecnico Jean-Michel Degrange nella formazione Under-19 invitata al torneo di La Manga. In seguito viene inserita in rosa per la seconda fase di qualificazione all'Europeo U19 di Bielorussia 2009. Dopo aver fatto il suo esordio viene utilizzata in tutti i quattro incontri disputati dalla sua nazionale nella fase finale, i tre della fase a gironi, dove si classifica al primo posto del girone A, fino alle semifinali, dove la Francia viene eliminata dalla nell'incontro perso 5-1."}
{"id": "6695333", "revid": "124671773", "url": "https://it.wikipedia.org/wiki?curid=6695333", "title": "Asharq al-Awsat", "text": "Asharq al-Awsat (in arabo : \u0627\u0644\u0634\u0631\u0642 \u0627\u0644\u0627\u0648\u0633\u0637, \"il medio oriente\") \n\u00e8 un quotidiano panarabo con una tiratura nell'ordine delle 200.000 copie,\nstampato contemporaneamente in dodici citt\u00e0 di quattro diversi continenti\nStoria.\nFondato a Londra nel 1978 vi ha tuttora li la sede. L'attuale editore di Asharq al-Awsat \u00e8 \"Saudi Research and Marketing Ltd.\", diretto dal principe saudita Faisal bin Salman. Di tendenze moderate, ha tra l'altro l'esclusiva per il mondo arabo degli articoli del Washington Post, di USA Today e di Global Viewpoint. A partire dal 1990 il quotidiano ha conosciuto un successo crescente e viene distribuito sia in medio oriente che nel magreb (in particore in Marocco). Si presenta come \"il giornale internazionale degli arabi\" e copre sia l'attualit\u00e0 araba che internazionale. Asharq al-Awsat \u00e8 stato il primo quotidiano arabo ad utilizzate le trasmissioni satellitari per la stampa contemporanea in pi\u00f9 citt\u00e0 nel mondo. Dal 1995 ha un suo sito web sia in arabo che in inglese."}
{"id": "6695334", "revid": "74173", "url": "https://it.wikipedia.org/wiki?curid=6695334", "title": "Collegio di Halton", "text": "Halton \u00e8 un collegio elettorale situato nel Cheshire, nel Nord Ovest dell'Inghilterra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Derek Twigg del Partito Laburista, che rappresenta il collegio dal 1997.\nEstensione.\nIl collegio di Halton si trova su entrambi i lati del fiume Mersey, e comprende Widnes, la citt\u00e0 di Runcorn e il villaggio di Hale."}
{"id": "6695335", "revid": "2070356", "url": "https://it.wikipedia.org/wiki?curid=6695335", "title": "Argjent Gafuri", "text": "Carriera.\nClub.\nHa debuttato nel campionato macedone con la maglia del nel 2007 ed era una delle pi\u00f9 grandi promesse del paese."}
{"id": "6695336", "revid": "1005847", "url": "https://it.wikipedia.org/wiki?curid=6695336", "title": "Elezioni generali a Cuba del 1958", "text": "Le elezioni generali a Cuba del 1958 si tennero il 3 novembre. A causa della minaccia da parte di Fidel Castro di giustiziare qualunque candidato avesse partecipato alle elezioni, Andr\u00e9s Rivero Ag\u00fcero, candidato supportato da Fulgencio Batista, corse quasi senza avversari ed ottenne il 70,40% dei voti. Comunque, non pot\u00e9 salire al potere a causa del trionfo della rivoluzione cubana. L'affluenza fu del 50% circa."}
{"id": "6695337", "revid": "287204", "url": "https://it.wikipedia.org/wiki?curid=6695337", "title": "Jerome Sanchez", "text": ""}
{"id": "6695338", "revid": "6923", "url": "https://it.wikipedia.org/wiki?curid=6695338", "title": "Descrizioni nell'antichit\u00e0 della croce da esecuzione", "text": "Le descrizioni paleocristiane della croce da esecuzione la presentano unanimemente come composta di due legni, nonostante la variabilit\u00e0 dei modi usati per infliggere la pena di morte nell'Impero romano.\nAnche gli autori non cristiani contemporanei dei paleocristiani, essi pure testimoni di come venivano concretamente impiegate le croci nel giustiziare i condannati, descrivono la croce tipica da esecuzione nella stessa maniera.\nN\u00e9 gli uni n\u00e9 gli altri indicano se i due legni che formavano la croce fossero saldamente uniti o no.\nTerminologia.\nSi distingue comunemente tra la croce a palo unico (\"crux simplex\") e quella a pi\u00f9 legni (\"crux compacta\"), secondo una terminologia, che fu inventata da Giusto Lipsio (1547-1606) e che non trova riscontro nei testi antichi e men che meno in quelli paleocristiani.\nDella \"crux simplex\" (a un solo palo verticale) Lipsio distinse due tipi: la \"crux simplex ad affixionem\" (alla quale affiggere il condannato per lasciarlo morire cos\u00ec), e la \"crux simplex ad infixionem\" (con la quale infiggerlo ossia impalarlo). Della \"crux compacta\" Lipsio distinse tre tipi: \"crux decussata\" (a forma di X), \"crux commissa\" (a forma di T) e \"crux immissa\" (a forma di \u2020).\nNon tutti gli studiosi considerano valida dentro alla categoria \"crux compacta\" la distinzione tra \"crux commissa\" e \"crux immissa\", distinzione qualificata da Hermann Fulda come \"una distinzione afferrata dall'aria, senza significato\". Anche altri, per esempio Gerald G. O'Collins, non accettano tutte le proposte sottocategorie di \"crux compacta\".\nLucio Anneo Seneca (1 a.C. circa \u2013 65 d.C.) testifica dell'uso nel I secolo d.C. della \"crux compacta\" con traversa (\"patibulum\") e della \"crux simplex ad infixionem\" (impalamento), ma non della \"crux simplex ad affixionem\": infatti nella sua \"Consolatio ad Marciam\" scrisse: \"Vedo l\u00ec vicino delle croci, ma non di un solo tipo, ma costruite da chi in un modo da chi in un altro: alcuni levarono in alto (i condannati) rivolti con la testa verso la terra, altri infilano un palo per il retto, alcuni allungano le braccia sul patibolo\". A giudizio di David W. Chapman, le parole di Seneca indicano l'esistenza di diverse modalit\u00e0 di esecuzione nella crocifissione romana del suo tempo. Questa molteplicit\u00e0 viene fatta risalire al tempo delle prime incursioni militari romane in Anatolia e il tentativo di ridurre il significato dei termini legati alla crocefissione a quello di \"palo\" viene considerata una \"fallacie etimologica\" tipica dei Testimoni di Geova.\nAltro testimone del distacco in circostanze eccezionali dalla modalit\u00e0 normale della crocifissione \u00e8 Flavio Giuseppe (37-38 circa \u2013 100 circa), che nella sua \"Guerra giudaica\" scrisse: \"Spinti dall'odio e dal furore, i soldati si divertivano a crocifiggere i prigionieri in varie posizioni, e tale era il loro numero che mancavano lo spazio per le croci e le croci per le vittime\".\nFatta di pi\u00f9 legni.\nIreneo di Lione (130\u2013202) osserva che, di estremit\u00e0, la croce da esecuzione aveva pi\u00f9 delle due che hanno un singolo palo: \"La forma della croce ha cinque punte ed estremit\u00e0, due nella lunghezza, due nella larghezza, e una nel mezzo, l\u00e0 dove si posa colui che vi \u00e8 confitto\".\nLa stessa osservazione \u00e8 fatta da Giustino martire, filosofo cristiano, (100 \u2013 162/168) nel commentare Deuteronomio 33:17: \"Nessuno saprebbe dire o dimostrare che le corna rappresentino altro oggetto o figura che il tipo che mostra la croce. Infatti l'estremit\u00e0 pi\u00f9 alta del legno eretto si erge come un corno sopra il legno affissogli e le estremit\u00e0 ai due lati appaiono come corna congiunte all'uno; e ci\u00f2 che fissato nel mezzo sporge anch'esso come corno, sul quale cavalcano i crocifissi, appare come un corno di simile forma unito con le altre corna\".\nI cristiani erano chiamati adoratori della croce. A questo riguardo Tertulliano controbatte che gli stessi pagani adoravano immagini di legno, con la sola differenza che, mentre essi adoravano uno stipite di legno, che \u00e8 solo parte di una croce, quello che essi attribuivano ai cristiani era una croce intera, con la traversa (che Tertulliano chiama \"antemna\", termine usato anche per il pennone dell'albero di una nave) e la protuberanza del sedile. Aggiunge che il corpo umano \u00e8 strutturato con per apice la testa, per stipite verticale la spina dorsale attraversata dalle spalle: basterebbe mettere l'uomo con le braccia estese per avere l'immagine stessa della croce.\nGiustino dichiara inoltre: \"Il fatto che fosse ordinato che quell'agnello [pasquale] dovesse essere completamente arrostito era simbolo della passione di croce che Cristo doveva patire. Infatti l'agnello che viene arrostito si cuoce in una posizione simile alla forma della croce, poich\u00e9 uno spiedo diritto viene confitto dalle parti inferiori alla testa ed uno \u00e8 messo di traverso sul dorso e vi si attaccano le zampe dell'agnello\".\nNegli \"Atti di Pietro\", della seconda met\u00e0 del secondo secolo, si distingue espressamente l'asse dritto della croce e quello orizzontale: in tale libro apocrifo san Pietro, mentre viene crocifisso, dice: \"\u00c8 giusto, infatti, salire sulla croce di Cristo (\u03c0\u03c1\u03bf\u03c3\u1fc6\u03ba\u03b5\u03bd \u03b3\u1f70\u03c1 \u1f10\u03c0\u03b9\u03b2\u03b1\u03af\u03bd\u03b5\u03b9\u03bd \u03c4\u1ff7 \u03c4\u03bf\u1fe6 \u03a7\u03c1\u03b9\u03c3\u03c4\u03bf\u1fe6 \u03c3\u03c4\u03b1\u03c5\u03c1\u1ff7) che \u00e8 l'unica e sola parola distesa, della quale lo Spirito dice: \"Che cos'\u00e8 Cristo, se non la parola, l'eco di Dio?\". Sicch\u00e9 la parola \u00e8 l'asse dritto della croce, quello al quale sono crocifisso; l'eco \u00e8 l'asse trasversale, cio\u00e8 la natura dell'uomo; il chiodo che unisce l'asse trasversale a quello dritto \u00e8 la conversione e la penitenza dell'uomo.\"\nCon queste osservazioni i paleocristiani facevano eco a quello che dicevano anche i non cristiani loro contemporanei. Cos\u00ec Artemidoro di Daldi (dopo il 120 d.C.? \u2013 dopo il 192 d.C.?), nel suo \"Oneirocritica\" II,53, valut\u00f2 di buon augurio il sognare di essere crocifisso nel caso di chi intende intraprendere un viaggio marittimo, \"perch\u00e9 la croce \u00e8 fatta di legni (al plurale) e chiodi e l'albero della nave rassomiglia ad una croce\": \u03c3\u03c4\u03b1\u03c5\u03c1\u03bf\u1fe6\u03c3\u03b8\u03b1\u03b9 \u03c0\u1fb6\u03c3\u03b9 \u03bc\u1f72\u03bd \u03c4\u03bf\u1fd6\u03c2 \u03bd\u03b1\u03c5\u03c4\u03af\u03bb\u03bb\u03b5\u03c3\u03b8\u03b1\u03b9 \u03c0\u03c1\u03bf\u1fc3\u03c1\u03b7\u03bc\u03ad\u03bd\u03bf\u03b9\u03c2 \u1f00\u03b3\u03b1\u03b8\u03cc\u03bd; \u03ba\u03b1\u1f76 \u03b3\u1f70\u03c1 \u1f10\u03ba \u03be\u03cd\u03bb\u03c9\u03bd \u03ba\u03b1\u1f76 \u1f25\u03bb\u03c9\u03bd \u03c4\u1f78 \u03c0\u03bb\u03bf\u1fd6\u03bf\u03bd \u03ba\u03b1\u1f76 \u1f21 \u03ba\u03b1\u03c4\u03b1\u03c1\u03c4\u03b9\u1f70 \u03b1\u1f50\u03c4\u03bf\u1fe6 \u1f41\u03bc\u03bf\u03af\u03b1 \u1f10\u03c3\u03c4\u1f76 \u03c3\u03c4\u03b1\u03c5\u03c1\u1ff7.\nDionisio di Alicarnasso, che visse fino a circa la nascita di Ges\u00f9, scrive di uno schiavo condannato a morte che, prima dell'esecuzione, \u00e8 stato costretto a passare per la citt\u00e0 con le braccia legate ad una trave. Dionisio non specifica se lo schiavo fosse poi giustiziato con la crocifissione usando come traversa la trave da lui portata, ma alcuni studiosi l'interpretano in tale senso.\nPer braccia estese lateralmente.\nI paleocristiani interpretavano l'usanza di pregare a braccia estese come una figura della croce di Cristo.\nDi questa modalit\u00e0 di pregare, Tertulliano vede un riflesso negli uccelli che, come egli dice, si elevano al cielo e al posto di mani \"estendono la croce delle ali\". Dei cristiani dice nella stessa opera sua: \"noi non solo eleviamo le mani ma anche le estendiamo, e \"nell'imitare la passione del Signore\" e nel pregare confessiamo Cristo\".\nSecondo Naphthali Wieder, \u00e8 stato proprio perch\u00e9 i cristiani interpretavano la preghiera a braccia estese come riferimento alla crocifissione del Messia che i giudei abbandonarono questa postura di preghiera precedentemente tradizionale nella liturgia ebraica.\nGiustino martire vede la forma dello \u03c3\u03c4\u03b1\u03c5\u03c1\u03cc\u03c2 da esecuzione nella sua interpretazione dell'episodio del Libro dell'Esodo 17,8-13. Il testo biblico dice che Mos\u00e8 \"alzava\" (\u05d9\u05e8\u05d9\u05dd, \u1f10\u03c0\u1fc6\u03c1\u03b5\u03bd nella versione greca Septuaginta) le mani, senza specificare la maniera di sollevarle. Giustino descrive la postura di Mos\u00e8 con un termine pi\u00f9 specifico e dice che Mos\u00e8 \"allargava\" le mani su entrambi i lati (\u03c4\u1f70\u03c2 \u03c7\u03b5\u1fd6\u03c1\u03b1\u03c2 \u1f11\u03ba\u03b1\u03c4\u03ad\u03c1\u03c9\u03c2 \u1f10\u03ba\u03c0\u03b5\u03c4\u03ac\u03c3\u03b1\u03c2). Aggiunge che, quando Mos\u00e8 rilassava \"questa figura che imitava la croce\" (\u03c4\u03bf\u1fe6 \u03c3\u03c7\u03ae\u03bc\u03b1\u03c4\u03bf\u03c2 \u03c4\u03bf\u03cd\u03c4\u03bf\u03c5 \u03c4\u03bf\u1fe6 \u03c4\u1f78\u03bd \u03c3\u03c4\u03b1\u03c5\u03c1\u1f78\u03bd \u03bc\u03b9\u03bc\u03bf\u03c5\u03bc\u03ad\u03bd\u03bf\u03c5), il popolo veniva battuto, e quando Mos\u00e8 la manteneva, il popolo prevaleva \"a causa della croce\" (\u03b4\u03b9\u1f70 \u03c4\u03bf\u1fe6 \u03c3\u03c4\u03b1\u03c5\u03c1\u03bf\u1fe6). Attribuisce l'effetto non alla preghiera di Mos\u00e8, ma al fatto che Mos\u00e8 \"costituiva il segno della croce\" (\u03c4\u1f78 \u03c3\u03b7\u03bc\u03b5\u1fd6\u03bf\u03bd \u03c4\u03bf\u1fe6 \u03c3\u03c4\u03b1\u03c5\u03c1\u03bf\u1fe6 \u1f10\u03c0\u03bf\u03af\u03b5\u03b9).\nAnche il libro apocrifo noto come \"Lettera di Barnaba\" si riferisce allo stesso avvenimento e scorge un segno profetico della croce e di chi in essa sarebbe crocifisso (\u1f10\u03c0\u1f76 \u03c3\u03c4\u03b1\u03c5\u03c1\u03bf\u1fe6 \u03ba\u03b1\u1f76 \u03c4\u03bf\u1fe6 \u03c3\u03c4\u03b1\u03c5\u03c1\u03bf\u1fe6\u03c3\u03b8\u03b1\u03b9 \u03bc\u03ad\u03bb\u03bb\u03bf\u03bd\u03c4\u03bf\u03c2) in quello che fece Mos\u00e8 quando, \"postosi pi\u00f9 in alto di tutti distese le braccia\" (cfr. Libro dell'Esodo, 17,8-13), \"rappresenta[va] la figura della croce e di chi avrebbe dovuto patire (su di essa)\" (\u1f35\u03bd\u03b1 \u03c0\u03bf\u03b9\u03ae\u03c3\u1fc3 \u03c4\u03cd\u03c0\u03bf\u03bd \u03c3\u03c4\u03b1\u03c5\u03c1\u03bf\u1fe6 \u03ba\u03b1\u1f76 \u03c4\u03bf\u1fe6 \u03bc\u03ad\u03bb\u03bb\u03bf\u03bd\u03c4\u03bf\u03c2 \u03c0\u03ac\u03c3\u03c7\u03b5\u03b9\u03bd).\nGiustino martire osserva che la figura della croce si vede in tanti oggetti crociformi: \"Il mare non si fende, se questo trofeo, col nome di vela, non rimane integro sulla nave. E la terra non \u00e8 arata senza di esso. Gli zappatori non compiono il loro lavoro - e cos\u00ec i meccanici -, se non hanno arnesi di questa forma. La figura dell'uomo non differisce in nulla da quella degli esseri irrazionali, se non nella posizione eretta, nel'avere mani estensibili e nel fatto di portare sul volto, prominente sotto la fronte, quello che si chiama naso, per mezzo del quale l'essere vivente respira: e questo non mostra altro che la forma della croce\".\nPi\u00f9 recente di Giustino, ma sempre nel II secolo d.C., Minucio Felice nel suo \"Octavius\" di circa 197 dichiara: \"Certo, noi intravediamo il segno della croce, naturalmente, nella nave spinta da vele gonfie o fatta scivolare avanti da remi distesi; e quando si solleva lo stendardo militare, \u00e8 il segno della croce; come pure quando un uomo adora Dio con mente pura e mani estese\".\nCome si vedr\u00e0 sotto, i paleocristiani scorgevano una somiglianza con la croce da esecuzione nella lettera \u03a4 (\"crux commissa\"). La somiglianza che notavano pure con la combinazione dell'albero e del pennone di una nave e con un uomo in preghiera con le mani spalancate dimostra che essi ammettevano pure che il palo verticale potesse sporgersi al di sopra della traversa orizzontale, formando cos\u00ec una \"crux immissa\".\nLuciano di Samosata (ca. 120 \u2013 tra il 180 e il 192) cos\u00ec descrive la posizione di Prometeo crocifisso sul Caucaso: \u00abSu questo precipizio potr\u00e0 esser crocifisso: stender\u00e0 una mano a questa rupe, ed un'altra a questa dirimpetto\u00bb (\u1f10\u03ba\u03c0\u03b5\u03c4\u03b1\u03c3\u03b8\u03b5\u1f76\u03c2 \u03c4\u1f7c \u03c7\u03b5\u1fd6\u03c1\u03b5 \u1f00\u03c0\u1f78 \u03c4\u03bf\u03cd\u03c4\u03bf\u03c5 \u03c4\u03bf\u1fe6 \u03ba\u03c1\u03b7\u03bc\u03bd\u03bf\u1fe6 \u03c0\u03c1\u1f78\u03c2 \u03c4\u1f78\u03bd \u1f10\u03bd\u03b1\u03bd\u03c4\u03af\u03bf\u03bd) e Artemidoro di Daldi (ca. 96 \u2013 ca. 180) dice che \u00e8 malaugurio sognare di ballare in alto su qualcosa, visto che l'altezza e l'estendere le braccia sono presagi di crocifissione come criminale.\nSimile alla lettera T.\nLa \"Lettera di Barnaba\". la cui data di compilazione \u00e8 stimata come tra 80 e 120 o al pi\u00f9 tardi 130, \u00e8 uno degli apocrifi del Nuovo Testamento. L'autore, nella sua interpretazione allegorica di elementi dell'Antico Testamento, vede nel numero 318 (espresso in numerali greci come \u03c4\u03b9\u03b7\u2019) del testo di (Genesi 14:14 un'intimazione della crocifissione di Ges\u00f9: infatti interpreta le lettere-numerali \u03b9\u03b7\u2019 (18) come le lettere iniziali di \u1f38\u03b7\u03c3\u03bf\u1fe6\u03c2, \"I\u0113sus\", e la lettera-numerale \u03c4\u2019 (300) come prefigurazione della Croce: \"Quale era il significato a lui rivelato? Lo comprendete perch\u00e9 dice prima diciotto e, fatta una separazione, aggiunge trecento. Diciotto si indica con iota = dieci ed eta = otto. Hai Ges\u00f9. Poich\u00e9 la croce \u00e8 raffigurata nel tau che doveva comportare la grazia, aggiunge anche trecento. Indica Ges\u00f9 nelle due prime lettere e la croce nell'altra\" (\u03c4\u03af\u03c2 \u03bf\u1f56\u03bd \u1f21 \u03b4\u03bf\u03b8\u03b5\u1fd6\u03c3\u03b1 \u03b1\u1f50\u03c4\u1ff7 \u03b3\u03bd\u1ff6\u03c3\u03b9\u03c2; \u03bc\u03ac\u03b8\u03b5\u03c4\u03b5, \u1f45\u03c4\u03b9 \u03c4\u03bf\u1f7a\u03c2 \u03b4\u03b5\u03ba\u03b1\u03bf\u03ba\u03c4\u1f7c \u03c0\u03c1\u03ce\u03c4\u03bf\u03c5\u03c2, \u03ba\u03b1\u1f76 \u03b4\u03b9\u03ac\u03c3\u03c4\u03b7\u03bc\u03b1 \u03c0\u03bf\u03b9\u03ae\u03c3\u03b1\u03c2 \u03bb\u03ad\u03b3\u03b5\u03b9 \u03c4\u03c1\u03b9\u03b1\u03ba\u03bf\u03c3\u03af\u03bf\u03c5\u03c2. \u03c4\u1f78 \u03b4\u03b5\u03ba\u03b1\u03bf\u03ba\u03c4\u1f7c \u03b9\u2019 \u03b4\u03ad\u03ba\u03b1, \u03b7\u2019 \u1f40\u03ba\u03c4\u03ce\u00b7 \u1f14\u03c7\u03b5\u03b9\u03c2 \u1f38\u03b7\u03c3\u03bf\u1fe6\u03bd. \u1f45\u03c4\u03b9 \u03b4\u1f72 \u1f41 \"\u03c3\u03c4\u03b1\u03c5\u03c1\u1f78\u03c2\" \u1f10\u03bd \u03c4\u1ff7 \u03c4\u03b1\u1fe6 \u1f24\u03bc\u03b5\u03bb\u03bb\u03b5\u03bd \u1f14\u03c7\u03b5\u03b9\u03bd \u03c4\u1f74\u03bd \u03c7\u03ac\u03c1\u03b9\u03bd, \u03bb\u03ad\u03b3\u03b5\u03b9 \u03ba\u03b1\u1f76 \u03c4\u03bf\u1f7a\u03c2 \u03c4\u03c1\u03b9\u03b1\u03ba\u03bf\u03c3\u03af\u03bf\u03c5\u03c2. \u03b4\u03b7\u03bb\u03bf\u1fd6 \u03bf\u1f56\u03bd \u03c4\u1f78\u03bd \u03bc\u1f72\u03bd \u1f38\u03b7\u03c3\u03bf\u1fe6\u03bd \u1f10\u03bd \u03c4\u03bf\u1fd6\u03c2 \u03b4\u03c5\u03c3\u1f76\u03bd \u03b3\u03c1\u03ac\u03bc\u03bc\u03b1\u03c3\u03b9\u03bd, \u03ba\u03b1\u1f76 \u1f10\u03bd \u03c4\u1ff7 \u1f11\u03bd\u1f76 \u03c4\u1f78\u03bd \"\u03c3\u03c4\u03b1\u03c5\u03c1\u03cc\u03bd\"). Evidentemente, tale interpretazione allegorica del numero 318 \u00e8 molto diversa dallo stile della critica biblica moderna: come osserva Paolo Farinella: \"Assistiamo alla fantasia pi\u00f9 sfrenata come strumento di educazione e veicolo di teologia popolare: annullando i rapporti e i limiti della storia, ci si colloca solo in un piano catechetico e spirituale\". Il passo della \"Lettera di Barnaba\" in questione \u00e8 infatti considerato un esempio classico dell'interpretazione di stile midrash della Sacra Scrittura.\nClemente Alessandrino (150 circa \u2013 215 circa) ricorda la stessa interpretazione del numero \u03c4\u03b9\u03b7\u2019 (318), riferendosi alla croce di Cristo con l'espressione \"il segno del Signore\": \"Dicono che il numerale 300 a motivo della sua forma \u00e8 un tipo del segno del Signore e l'iota e l'eta sono indicazioni del nome del Salvatore\" (\u03c6\u03b1\u03c3\u1f76\u03bd \u03bf\u1f56\u03bd \u03b5\u1f36\u03bd\u03b1\u03b9 \u03c4\u03bf\u1fe6 \u03bc\u1f72\u03bd \u03ba\u03c5\u03c1\u03b9\u03b1\u03ba\u03bf\u1fe6 \u03c3\u03b7\u03bc\u03b5\u03af\u03bf\u03c5 \u03c4\u03cd\u03c0\u03bf\u03bd \u03ba\u03b1\u03c4\u1f70 \u03c4\u1f78 \u03c3\u03c7\u1fc6\u03bc\u03b1 \u03c4\u1f78 \u03c4\u03c1\u03b9\u03b1\u03ba\u03bf\u03c3\u03b9\u03bf\u03c3\u03c4\u1f78\u03bd \u03c3\u03c4\u03bf\u03b9\u03c7\u03b5\u1fd6\u03bf\u03bd, \u03c4\u1f78 \u03b4\u1f72 \u1f30\u1ff6\u03c4\u03b1 \u03ba\u03b1\u1f76 \u03c4\u1f78 \u1f26\u03c4\u03b1 \u03c4\u03bf\u1f54\u03bd\u03bf\u03bc\u03b1 \u03c3\u03b7\u03bc\u03b1\u03af\u03bd\u03b5\u03b9\u03bd \u03c4\u1f78 \u03c3\u03c9\u03c4\u03ae\u03c1\u03b9\u03bf\u03bd. E per lo stesso motivo della forma della lettera \u03c4, indica che l'arca di No\u00e8 (lunga di \"300\" cubiti) era vista come prefigurazione della croce di Ges\u00f9: \"Alcuni ci sono che dicono che 300 cubiti sono simbolo del segno del Signore\" (\u03b5\u1f30\u03c3\u1f76 \u03b4' \u03bf\u1f33 \u03c4\u03bf\u1f7a\u03c2 \u03c4\u03c1\u03b9\u03b1\u03ba\u03bf\u03c3\u03af\u03bf\u03c5\u03c2 \u03c0\u03ae\u03c7\u03b5\u03b9\u03c2 \u03c3\u03cd\u03bc\u03b2\u03bf\u03bb\u03bf\u03bd \u03c4\u03bf\u1fe6 \u03ba\u03c5\u03c1\u03b9\u03b1\u03ba\u03bf\u1fe6 \u03c3\u03b7\u03bc\u03b5\u03af\u03bf\u03c5 \u03bb\u03ad\u03b3\u03bf\u03c5\u03c3\u03b9).\nWilliam Barclay osserva che, perch\u00e9 la forma della lettera T (tau) \u00e8 esattamente uguale a quella della \"crux commissa\", i padri della Chiesa riguardavano come prefigurazione mistica della croce di Cristo ogni apparizione del numero 300 nell'Antico Testamento.\nAnche Tertulliano (155 circa \u2013 230 circa), che usava il sistema di numerazione romano e non quello greco, nota che la lettera greca \u03c4 e quella latina T hanno la stessa forma della croce da esecuzione: \"Ipsa est enim littera Graecorum Tau, nostra autem T, species crucis\".\nAnche i non cristiani contemporanei, quando nell'Impero romano l'esecuzione di criminali avveniva per crocifissione, consideravano identiche la forma della croce usata per giustiziarli (\u03c3\u03c4\u03b1\u03c5\u03c1\u03cc\u03c2 in greco) e quella della lettera tau. Luciano di Samosata (120 circa \u2013 tra il 180 e il 192,), nel suo \"Giudizio delle vocali\", immagina che il Sigma (\u03a3) chieda che il Tau (\u03a4), per avere fornito ai tiranni il modello dello strumento di legno su cui crocifiggere gli uomini, sia punito con la sua stessa figura.\nTertulliano informa che per tradizione i cristiani si segnavano ripetutamente la fronte con il segno della croce:\n\"Quando entriamo od usciamo, quando ci vestiamo o ci calziamo i sandali, quando facciamo il bagno o ci mettiamo a tavola o quando accendiamo una candela, quando andiamo a dormire o a sederci, qualunque lavoro intraprendiamo, ci segniamo la fronte con il segno\". E nello stesso contesto indica che il segno di cui parla \u00e8 quello della croce: \"Tutti i fedeli marcati con quel segno del quale Ezechiele parl\u00f2 dicendo 'Il Signore mi dice: Passa nel mezzo della porta, nel mezzo di Gerusalemme, e segna un tau sulla fronte degli uomini'. Infatti la lettera greca tau, la nostra lettera T, \u00e8 l'immagine della croce che il profeta presag\u00ec che noi avremmo portato sulla fronte\".\nL'universalit\u00e0 dell'usanza cristiana di tracciarsi sulla fronte il segno della croce, usanza non limitata alla sola provincia romana di Africa, dove viveva Tertulliano, \u00e8 dimostrata dal fatto che anche l'egiziano Origene, di solo una trentina di anni pi\u00f9 giovane di Tertulliano, interpreta similmente lo stesso passo del Libro di Ezechiele, con la differenza di vedere nel segno sulla fronte un riferimento non alla lettera greca tau ma alla tau dell'alfabeto ebraico, che in passato aveva la forma di croce. In esso egli pure vede una profezia dell'usanza dei cristiani di segnarsi la fronte con una croce all'inizio delle attivit\u00e0, particolarmente delle preghiere e delle letture sacre.\nRappresentazioni visive.\nCrocifissioni.\nLa pi\u00f9 antica raffigurazione dell'esecuzione di Ges\u00f9 ancora esistente sembra essere quella scolpita alla fine del II secolo o all'inizio del seguente, probabilmente in Siria, in una gemma di diaspro destinata ad essere usata come amuleto e conservata oggi presso il British Museum di Londra. Presenta la figura di un uomo nudo le cui braccia sono legate con vincoli alla traversa di una croce. L'iscrizione in lingua greca contiene una invocazione a Cristo crocifisso redentore; una seconda iscrizione sul verso, iscritta da mano diversa in data successiva, combina parole magiche con termini cristiani. Il catalogo di una mostra del 2007 dice: \"L'apparizione della Crocifissione in una gemma di data cos\u00ec precoce suggerisce che immagini di tale tema (ora perdute) possono essere state diffuse nel II e nel III secoli, probabilmente in contesti cristiani normali\".\nPi\u00f9 noto \u00e8 il graffito di Alessameno, trovato sul Palatino a Roma nel 1857 negli scavi del \"Paedagogium\", rappresenta un uomo con la testa d'asino posto su una croce e sotto delle scritte in greco. \u00c8 datato all'inizio del III secolo d.C. Un altro graffito conosciuto come il Graffito di Pozzuoli, scoperto nel 1959 datato secondo alcuni al I secolo, ma secondo altri all'inizio del II secolo, raffigura una crocifissione su una croce a due bracci.\nNessuno di queste rappresentazioni visive di crocifissioni mostra con precisione la forma della croce e la maniera di attaccare la vittima, ma indicano chiaramente che i giustiziati muoiono con le braccia estese a destra e a sinistra.\nStaurogramma.\nGi\u00e0 in due papiri, Papiro 66 e Papiro 75, datati 200 d.C., il termine \u03c3\u03c4\u03b1\u03c5\u03c1\u03cc\u03c2 \u00e8 scritto in una forma dove le lettere greche \u03a4 (tau) e \u03a1 (rho) sono unite proprio per formare una croce. Si trova anche nel Papiro 45 datato 250, di nuovo in relazione alla crocifissione di Ges\u00f9. Nel 2006 Larry Hurtado osserv\u00f2 che \u00e8 probabile che i cristiani vedessero nello staurogramma una rappresentazione visiva della crocifissione di Ges\u00f9: della croce per mezzo della tau e della testa del crocifisso per mezzo della parte rotonda della rho. Nel 2008 David L. Balch espresse lo stesso avviso, aggiungendo altri papiri con lo stesso segno dello staurogramma (Papiro 46, Papiro 80 e Papiro 91) e dichiarando: \"Lo staurogramma costituisce un'enfasi artistica da parte dei cristiani sulla croce nel contesto della primitiva tradizione testuale\", e che in esso \"si uniscono l'arte e il testo per dare enfasi al \"Christus crucifixus\"\". Nel 2015 Dieter T. Roth individu\u00f2 lo staurogramma anche in ulteriori papiri e in altre parti dei gi\u00e0 menzionati papiri, sfuggite all'attenzione dei precedenti studiosi. Nello stesso anno 2015, Bruce W. Longenecker ha attirato l'attenzione non solo sullo staurogramma ma anche su altri artefatti che, a suo giudizio, dimostrano che, molto prima di Costantino, i cristiani adoperavano la croce come simbolo visivo della loro fede. Gi\u00e0 prima del 2015, in un articolo pubblicato sull'Osservatore Romano del 20 novembre 2009, Carlo Carletti notava che, mentre \"\u00e8 soltanto nel corso della et\u00e0 costantiniana [IV secolo] che inizia a svilupparsi una vera e propria pratica diffusa e largamente condivisa di segni cruciformi grafico-figurali immediatamente riconducibili alla sfera cristologica\", e questo a causa della \"istintiva ripulsa delle prime comunit\u00e0 [cristiane] ad accogliere tra i suoi segni identitari, quello che ancora nei primi tre secoli rappresentava il pi\u00f9 infamante e ignominioso dei supplizi, riservato agli schiavi e agli stranieri\", la documentazione epigrafica ha trovato qualche esempio pi\u00f9 antico. Carletti cita come esempio un'iscrizione dell'anno 200 circa, in cui una \"crux commissa\" (a T) \u00e8 incisa fra le due prime lettere (le lettere iniziali del nome di Ges\u00f9 Cristo) della parola greca \u0399\u03a7\u0398\u03a5\u03a3, acronimo delle cinque parole \u1f38\u03b7\u03c3\u03bf\u1fe6\u03c2 \u03a7\u03c1\u03b9\u03c3\u03c4\u1f78\u03c2 \u0398\u03b5o\u1fe6 \u03a5\u1f31\u1f78\u03c2 \u03a3\u03c9\u03c4\u03ae\u03c1 (Ges\u00f9 Cristo Figlio di Dio Salvatore). E nelle catacombe di Roma si trovano iscrizioni del III secolo, nelle quali una croce accompagna o perfino \u00e8 inserita nel nome del defunto. Pi\u00f9 tardi, il tempo di Costantino fu segnato dalla \"pubblica diffusione dei \"signa Christi\"\", soprattutto la \"chi-rho\" (\u2627) ma anche lo staurogramma (\u2ce8). Dopo l'epoca costantiniana poi, nelle iscrizioni, diverse forme della croce \"rientrano in uso intorno al V secolo e progressivamente marginalizzano le forme cristologiche monogrammatiche precedentemente predominanti\".."}
{"id": "6695339", "revid": "123270175", "url": "https://it.wikipedia.org/wiki?curid=6695339", "title": "Pisolithus arhizus", "text": "Pisolithus arhizus, detto anche tartufo di boemia, \u00e8 un Gasteromicete semi-ipogeo della famiglia delle Sclerodermataceae. Il nome deriva dall'epiteto \"\"arhizon\": \"a\"= senza, e dal greco \"rhiza\"\"= radice, senza radice.\nCresce in aree soleggiate, su terreni aridi o sabbiosi, ai margini delle strade, nelle dune, negli incolti. \u00c8 un fungo tipicamente autunnale, con forma piuttosto variabile, allungata o tondeggiante, con polvere sporale rosso bruna.\nCaratteristiche.\nPresenta forma variabile: da subsferica, a claviforme a reniforme ecc., lo pseudo stipite prosegue sotto terra per parecchi centimetri tramite un penducolo che alla terminazione presenta consistenti rizomorfe giallastre.\nAl taglio la gleba giovane si presenta marmorizzata, formata da \u201ccamere\u201d contenente corpuscoli (peridioli) giallastri, con odore e sapore sclerodermatacei."}
{"id": "6695340", "revid": "14", "url": "https://it.wikipedia.org/wiki?curid=6695340", "title": "Asharq Al-Awsat", "text": ""}
{"id": "6695349", "revid": "149485", "url": "https://it.wikipedia.org/wiki?curid=6695349", "title": "Palazzo di Egmont", "text": ""}
{"id": "6695351", "revid": "599013", "url": "https://it.wikipedia.org/wiki?curid=6695351", "title": "Thiago Martins Bueno", "text": "Caratteristiche tecniche.\n\u00c8 un difensore centrale.\nCarriera.\nClub.\nHa esordito il 30 novembre 2013 con la maglia del in un match pareggiato perso 1-0 contro la .\nStatistiche.\nPresenze e reti nei club.\n\"Statistiche aggiornate al 24 dicembre 2017\"."}
{"id": "6695352", "revid": "1005847", "url": "https://it.wikipedia.org/wiki?curid=6695352", "title": "Elezioni presidenziali a Cuba del 2008", "text": "Le elezioni presidenziali a Cuba del 2008 si tennero il 24 febbraio, in seguito alla convocazione della nuova Assemblea nazionale del potere popolare, appena eletta. Le elezioni presidenziali a Cuba avvengono indirettamente. L'Assemblea nazionale doveva eleggere un nuovo Presidente ed i membri del Consiglio di Stato. Ra\u00f9l Castro, al potere gi\u00e0 dal 2006, fu eletto all'unanimit\u00e0 e succedette al fratello Fidel.\nSvolgimento.\nInizialmente, non si sapeva se l'ottantunenne Fidel Castro, ormai ammalato, sarebbe stato eletto Presidente per un altro mandato o se il fratello Ra\u00fal, che gi\u00e0 lo aveva sostituito nel 2006, avrebbe assunto formalmente la presidenza. Il 19 febbraio, Fidel Castro dichiar\u00f2 che non avrebbe accettato un altro mandato poich\u00e9 le sue condizioni fisiche non gli avrebbero permesso di ricoprire l'incarico in maniera appropriata.\nRaul Castro, settantaseienne, era l'unico candidato ed il 24 febbraio fu eletto all'unanimit\u00e0 Presidente del Consiglio di Stato di Cuba e Presidente del Consiglio dei Ministri di Cuba. Jos\u00e9 Ram\u00f3n Machado Ventura, settantasettenne, fu eletto Primo Vicepresidente del Consiglio di Stato e del Consiglio dei Ministri, anche se ci si sarebbe aspettati che venisse scelta per quel posto una persona pi\u00f9 giovane. Ra\u00fal evidenzi\u00f2 che suo fratello rimaneva il \"Comandante in capo della Rivoluzione cubana\", e l'Assemblea nazionale vot\u00f2 per permettere a Ra\u00fal di consultare il fratello per le questioni importanti.\nAl momento del voto erano presenti 609 dei 614 deputati dell'Assemblea nazionale del potere popolare. 600 deputati scelsero di votare per tutti i candidati al Consiglio di Stato, mentre 9 scelsero il voto selettivo. Castro fu eletto all'unanimit\u00e0 da tutti i 609 deputati, mentre Machado ricevette 601 voti. Juan Almeida Bosque, Abelardo Colome Ibarra, Carlos Lage D\u00e1vila, Esteban Lazo Hern\u00e1ndez e Julio Casas Regueiro furono eletti Vicepresidenti del Consiglio di Stato e ricevettero tutti 608 voti, tranne Lage, che ne ricevette 609. Jos\u00e9 Miyar Barruecos fu eletto Segretario del Consiglio di Stato con 608 voti."}
{"id": "6695353", "revid": "125301307", "url": "https://it.wikipedia.org/wiki?curid=6695353", "title": "Stelle (Escher)", "text": "Stelle \u00e8 una xilografia di testa dell'incisore e grafico olandese Maurits Cornelis Escher, ultimata nel 1948. Considerata tra le opere di maggior rilievo dell'artista grazie al profondo connubio tra filosofia e geometria, \"Stelle\", come spesso accade con i lavori di Escher, \u00e8 emblema dell'ambiguit\u00e0 dell'universo e della ricerca di una trama di perfezione e ordine sottostante un mondo apparentemente caotico.\nLe stampe originali fanno parte della collezione permanente del Gemeentemuseum Den Haag e di altri altri celebri musei, tra cui il Rijksmuseum, la National Gallery of Art e la National Gallery of Canada.\nNell'incisione sono rappresentati due camaleonti in una gabbia poliedrica che fluttua nello spazio. \nTecnica.\nLa tecnica utilizzata \u00e8 la xilografia, ovvero una tecnica d'incisione in rilievo in cui si asportano dalla parte superiore di una tavoletta di legno le parti non costituenti il disegno. Nello specifico, \"Stelle\" \u00e8 stata realizzata attraverso la tecnica della xilografia di testa. Anche se l'opera \u00e8 monocromatica, la copia esposta alla National Gallery of Canada presenta sfumature di giallo, rosa, verde e azzurro. \nAnalisi dell\u2019opera.\nLa novit\u00e0 dello stile e dei soggetti contribuisce ad allontanare Escher dai movimenti artistico-culturali che caratterizzano la met\u00e0 del secolo, rendendo davvero complesso il paragone con altre opere contemporanee.\nI poliedri.\nL\u2019artista incide solidi geometrici vorticanti nello spazio: la teoria pi\u00f9 diffusa e comunemente accettata come veritiera, anche basandosi sul titolo dell'opera, li associa alle stelle del firmamento, secondo una classica rappresentazione dell'armonia universale basata sulla perfezione della geometria. Con un tocco d'ironia, l'artista trasforma uno dei solidi in una gabbia al cui interno sono rinchiusi due camaleonti. Escher stesso disse: \u00abNon sarei sorpreso se traballasse un po'. In un primo tempo, volevo disegnarci dentro scimmie.\u00bb\nLa gabbia al centro della stampa \u00e8 un poliedro composto dato da tre ottaedri regolari, una figura che era stata gi\u00e0 analizzata nel campo della geometria solida; tuttavia, molto probabilmente Escher non fece riferimento a tali studi. A tal proposito, pur utilizzando sovente le tecniche e le regole della geometria, egli afferm\u00f2 di non sentirsi un matematico, ma un puro artista. \nLe altre stelle fluttuanti sono ancora poliedri semplici e composti. Prendendo in considerazione i pi\u00f9 grandi: in alto a sinistra vi \u00e8 un composto di un cubo e un ottaedro, in alto a destra una stella a otto punte (considerabile come stellazione dell'ottaedro, descritta nel \"De Divina Proportione\" di Luca Pacioli), in basso a sinistra un composto di due cubi e in basso a destra il solido del composto di tre ottaedri. \nLe stelle pi\u00f9 piccole rappresentano i cinque solidi platonici pi\u00f9 un dodecaedro rombico, uno dei tredici solidi di Catalan. \nLo \"Studio per Stelle\".\nLa cura per l'analisi e la resa dei poliedri \u00e8 ben visibile nello \"Studio per Stelle\" (1948), che come suggerisce il nome \u00e8 un disegno preparatorio. Nello \"Studio\", Escher disegna i poliedri che poi andranno a costituire lo sfondo di \"Stelle\", cos\u00ec come la gabbia poliedrica. L\u2019opera \u00e8 molto conosciuta e apprezzata in ambito matematico, dove pu\u00f2 essere un punto di riferimento per la resa dei poliedri e dei solidi geometrici nel disegno. \nRiferimenti ad altre opere.\nEscher utilizz\u00f2 spesso forme poliedriche, regolari e non, nei suoi lavori successivi, come \u00e8 evidente nel \"Planetoide tetraedrico\" (1949) e successivamente nella \"Cascata\" (1961). Il simbolismo delle forme regolari e dei cristalli \u00e8 ben sintetizzato nella litografia del 1950 \"Ordine e caos:\" l'ordine \u00e8 rappresentato da un dodecaedro stellato racchiuso in una sfera al centro del quadro, il caos invece da una serie di oggetti usati e malridotti, i quali per\u00f2 si riflettono nel solido quasi come se cercassero un proprio ruolo, un proprio ordine nella regolarit\u00e0 della figura.\nI camaleonti.\nLa rappresentazione degli animali di Escher \u00e8 paragonabile a quella delle stampe cinquecentesche, in cui il gusto del meraviglioso si unisce all'inaspettato e all'analisi scientifica. I camaleonti di \"Stelle\" stupiscono l'osservatore per la loro insolita collocazione, cos\u00ec da dare all'opera un tocco d'ironia. Anche altre volte Escher utilizza i rettili, e gli animali in genere, come soggetto dei quadri. Nelle sue opere \u00e8 evidente una lucida analisi e una interessata osservazione del mondo animale, per esempio nella \"Rana mummificata\" del 1946; allo stesso tempo si pu\u00f2 cogliere un certo spirito ironico, come nella \"Marcia dei rettili\", dove delle lucertole prendono vita nel suo studio, o nella \"Mantide religiosa.\"\nTuttavia, l'inserimento di animali in un contesto simile non deriva solo da una vena ironica dell'autore, ma piuttosto da una scelta artistica ben precisa, in cui si viene a rappresentare la compenetrazione di mondi differenti: in quasi tutte le sue opere, Escher richiama contesti incompatibili tra loro (il mondo naturale e lo spazio, la purezza delle forme geometriche e il disordine della componente umana...). Nel caso di \"Stelle\", dunque, i camaleonti sono anche simbolo della congiunzione tra natura e purezza, tra l'universo infinito e il mondo naturale che si rigenera continuamente, ma che appare comunque finito.\nTemi ricorrenti.\nLa cosmologia.\nNella creazione dell'opera, Escher fu ispirato dalla passione per l\u2019astronomia che lo accompagnava sin dall'infanzia: spesso infatti insieme al padre saliva sul tetto di casa per osservare le stelle al telescopio. Il fascino della cosmologia \u00e8 una costante nel lavoro di Escher, che vuole rappresentare un mondo \"alternativo\", dominato dalla regolarit\u00e0 e dalla placidit\u00e0 delle forme geometriche. In \"Stelle\" la presenza dei poliedri, identificati con il firmamento, sarebbe un punto di riferimento in questa cosmologia ordinata e perfetta.\nLo spazio.\nL'incisione si colloca nella fase sperimentale dell'artista, in cui egli si diletta nella combinazione e nel tassellamento di nuove geometrie, nella ricerca sul nastro di M\u00f6bius, nella riproduzione di poliedri e solidi, ma anche nella creazione di architetture fantastiche. Un esempio \u00e8 la xilografia del 1947 \"Altro mondo II\", in cui lo sperimentalismo di Escher si focalizza sulla prospettiva, con l'intenzione di andare \"oltre\" il mondo prettamente fisico ed esplorare un nuovo orizzonte. Come in \"Stelle\", anche in quest'opera \u00e8 rappresentata una propria personale idea dello spazio come, appunto, un altro mondo, in cui non vi \u00e8 n\u00e9 bene n\u00e9 male, solo un surreale equilibrio.\nI cristalli.\nLa geometria \u00e8 fondamentale nella costruzione dei \"mondi\" di Escher, con particolare riferimento all'osservazione dei cristalli, le cui forme affascinarono sempre l\u2019artista, come si pu\u00f2 notare nell'opera \"Cristallo\" del 1947, per la quale us\u00f2 la tecnica della mezzatinta. L'artista riteneva infatti che i cristalli fossero espressione della perfezione della natura, simbolo di come il mondo in cui viviamo appare dominato dal caos, ma non lo sia davvero.\nLa natura.\nNel pensiero di Escher, l'uomo \u00e8 un essere imperfetto, effimero, incapace di riprodurre l'immortale bellezza della natura, la quale appare insuperabile da qualunque opera d'arte. Questo profondo amore per la natura si manifesta in molte opere dove sembra quasi che l'artista voglia rappresentare il ciclo vitale, la capacit\u00e0 rigenerativa della natura, disegnando o tassellando paesaggi, animali, cristalli, come accade nella celebre xilografia \"Metamorfosi II\" (1939-1940). In \"Stelle\", la presenza dei camaleonti \u00e8 un elemento naturale simbolico.\nInfluenze.\nPlatone.\nNel dialogo \"Timeo\", Platone descrive cinque solidi regolari (poi detti anche \"solidi platonici\") dati dall'unione di facce tra loro uguali: tetraedro, esaedro (o anche cubo), ottaedro, icosaedro, dodecaedro. Essi erano gi\u00e0 stati oggetto di studio nell'antichit\u00e0, grazie alle loro simmetrie perfette e alla loro ricorrenza in natura: per questo, creano un forte legame tra geometria, arte e filosofia, legame che Platone descrive dettagliatamente nel dialogo.\nEscher, appassionato osservatore delle geometrie della natura, studia e disegna questi poliedri, inserendoli in moltissime opere: lo stesso avevano fatto gli umanisti tra Quattrocento e Cinquecento, in virt\u00f9 della rinnovata riflessione sull'armonia dell'universo e della diffusione del neoplatonismo, grazie al filosofo Marsilio Ficino.\nI trattati umanistici.\nL'atteggiamento di Escher rispetto all'osservazione del mondo \u00e8 ispirato dall'opera di un umanista vissuto quasi cinquecento anni prima, fra Luca Pacioli, autore del trattato matematico in volgare \"De Divina Proportione\" scritto nel 1496 con la collaborazione di Leonardo da Vinci e pubblicato a stampa nel 1509. Pacioli descrive un mondo perfetto poich\u00e9 basato sull'armonia geometrica; in particolare, l'opera \u00e8 dedicata allo studio della sezione aurea, da cui deriva appunto la \"proporzione divina\". Leonardo Da Vinci cur\u00f2 invece le illustrazioni del trattato, tra le quali spiccano quelle dei solidi platonici, disegni a cui sicuramente si ispir\u00f2 anche Escher. Pacioli era in stretto contatto anche con altri artisti del tempo: \"De Divina Proportione\" prende come riferimento, per esempio, il noto trattato in volgare sulla prospettiva di Piero della Francesca, il \"De prospectiva pingendi\", cos\u00ec come le opere di Leon Battista Alberti e Albrecht D\u00fcrer. In alcune incisioni di Escher si nota una somiglianza con quelle di D\u00fcrer, soprattutto per quanto riguarda la resa di elementi e paesaggi naturali: questo \u00e8 probabilmente dovuto alle ricerche a carattere scientifico dell'artista tedesco, soprattutto in campi come la geometria, la prospettiva, l'antropometria e l'astronomia; le quali ricerche richiamano lo sperimentalismo di Escher e l'impostazione di un equilibrio nelle sue creazioni \"impossibili\".\nRetaggio.\nLa stampa \"Stelle\" \u00e8 stata usata come copertina dell'album \"Alive; Not Dead\" (1988) del complesso The Sun and The Moon."}
{"id": "6695354", "revid": "554119", "url": "https://it.wikipedia.org/wiki?curid=6695354", "title": "Margherita di Waldeck", "text": "Biografia.\nSecondo i documenti della citt\u00e0 di Bad Wildungen era famosa per la sua bellezza. Dal 1539 ebbe una matrigna molto severa, Caterina di Hatzfeld (1510\u20131546), e forse subito dopo Margherita fu allevata a Weilburg alla corte di Filippo III di Nassau-Weilburg. \nNel 1545 viaggi\u00f2 attraverso la Siebengebirge (\"sette colli\") per vivere con il fratello di sua madre Giovanni I (1506-1572) al castello di Valkenburg, nell'attuale Limburgo nei Paesi Bassi. Nel 1549, suo padre la mand\u00f2 a Bruxelles alla corte di Maria d'Ungheria, governatrice dei Paesi Bassi asburgici e sorella dell'imperatore Carlo V. La presenza di Margherita alla corte era in parte volta a migliorare i rapporti di suo padre con l'imperatore e aiutare la liberazione di Filippo I, langravio d'Assia, che era stato imprigionato a Bruxelles per il suo ruolo nella guerra di Smalcalda. \nLa situazione alla corte era complicata poich\u00e9 diverse personalit\u00e0 di alto rango si stavano battendo per Margherita, incluso il conte di Egmont. Il figlio di Carlo V, il principe ereditario Filippo, arriv\u00f2 alla corte di sua zia nel 1549. La tradizione vuole che abbia perseguitato Margherita durante i pochi mesi in cui fu l\u00ec, anche se non ci sarebbe mai potuta essere una relazione ufficiale, poich\u00e9 ella era di fede luterana. Tre lettere superstiti di Margherita a suo padre mostrano che la sua salute peggior\u00f2 costantemente negli anni seguenti; mor\u00ec all'et\u00e0 di 21 anni nel marzo 1554. Le cronache di Waldeck insinuano che sia stata avvelenata.\nFiction.\nEckhard Sander, nel suo libro \"Schneewittchen: M\u00e4rchen oder Wahrheit?\", ha affermato che la vita di Margherita \u00e8 stata l'ispirazione per la storia di Biancaneve. Tuttavia, poich\u00e9 la seconda moglie di suo padre mor\u00ec nel 1546 ed egli si rispos\u00f2 di nuovo solo nell'ottobre del 1554, la sua matrigna non fu sospettata nel caso di avvelenamento. Il padre di Margherita possedeva diverse miniere di rame; la maggioranza dei lavoratori erano bambini, e il leggendario riferimento ai sette nani \u00e8 suggerito come relativo al lavoro minorile nella miniera. La residenza dei sette nani \u00e8 stata suggerita essere l'ex villaggio minerario di rame di Bergfreiheit, oggi un distretto di Bad Wildungen che chiama se stesso \"Schneewittchendorf\" (villaggio di Biancaneve). Come i nani della fiaba, i bambini lavoratori vivevano in gruppi di circa 20 persone in una casa singola. "}
{"id": "6695356", "revid": "6923", "url": "https://it.wikipedia.org/wiki?curid=6695356", "title": "Coro della cattedrale di Santa Maria del Fiore", "text": "Il coro della cattedrale di Santa Maria del Fiore, comunemente anche chiamato nell'ambito della cattedrale l'ottagono per antonomasia, \u00e8 situato al di sotto della cupola del Brunelleschi e costituisce l'area presbiterale del tempio, che accoglie l'altare maggiore e la cattedra arcivescovile.\nRealizzato su progetto di Baccio Bandinelli e di Giuliano di Baccio d'Agnolo tra il 1547 e il 1572 in luogo di uno costruito nel 1520 da Nanni Unghero e Domenico di Francesco Baccelli, che a sua volta ne sostituiva uno pi\u00f9 antico opera di Filippo Brunelleschi e risalente al 1437-1439, nel corso dei secoli il coro \u00e8 stato oggetto di diverse modifiche e alterazioni che l'hanno portato all'attuale conformazione.\nStoria.\nIl coro provvisorio del 1379.\nLa costruzione della cattedrale di Santa Maria del Fiore di Firenze inizi\u00f2 nel 1296 nell'area occupata dalla precedente cattedrale, dedicata a santa Reparata; la demolizione di quest'ultima avvenne in maniera progressiva e il suo presbiterio (rialzato come nella cattedrale di San Romolo a Fiesole per la presenza di una cripta sottostante, e situato nell'area della seconda campata della cattedrale attuale) continu\u00f2 ad essere utilizzato regolarmente per le liturgie fino al 1375, quando venne demolita l'abside dell'antica chiesa.\nMolto probabilmente, fin dall'originario progetto arnolfiano il coro avrebbe dovuto trovar luogo nello spazio sottostante la cupola, formando con quest'ultima un unico insieme avente la connotazione di presbiterio-santuario, soluzione analoga a quella adottata nella cattedrale di Santa Maria Assunta a Siena fino al 1506 in base ad una delibera del 1258. La \"Cronaca fiorentina\", scritta negli ultimi anni della sua vita da Marchionne di Coppo Stefani (morto nel 1385) ma pubblicata soltanto nel 1781, riporta il pi\u00f9 antico documento relativo al coro di Santa Maria del Fiore: esso risale al 1360 e contiene le indicazioni su come sarebbe dovuta essere completata la nuova chiesa, con l'altare maggiore che avrebbe trovato posto al centro dell'ottagono della crociera, intorno al quale si sarebbero sviluppate le tre tribune con cinque cappelle ciascuna. Inoltre, in base ad una delibera del 1366, a ridosso dei due pilastri tra cupola e navata, vi sarebbero dovuti essere due amboni (mai realizzati) destinati ad essere utilizzati per la lettura delle pericopi bibliche o come cantorie.\nDopo il completamento del piedicroce della nuova cattedrale (1378), nel 1379 venne allestito un presbiterio provvisorio nell'area della quarta campata della navata maggiore. A ridosso del tramezzo in legno che separava il piedicroce completato dal capocroce ancora in fase di costruzione, e probabilmente affiancato da due cantorie ottagonali, anch'esse in legno, ove trovavano luogo i cantori, si trovava l'altare maggiore, sormontato dal \"Dossale di San Zanobi\", dipinto realizzato per Santa Reparata negli anni 1240 dal Maestro del Bigallo, successivamente sostituito da una nuova pala di soggetto ignoto, venduta nel 1441. All'interno del presbiterio provvisorio, che aveva pianta rettangolare, trovavano luogo anche gli stalli del coro e la custodia eucaristica (in posizione laterale); l'area era delimitata da una transenna lignea con grata realizzata nel 1383, che nel 1397 venne arricchita con novantanove roselline in metallo argentato.\nIl coro di Filippo Brunelleschi.\nDopo il completamento delle due calotte della cupola, avvenuto nel giugno 1434, Filippo Brunelleschi, Lorenzo Ghiberti e il falegname Agnolo d'Arezzo presentarono tre modelli per la realizzazione di un nuovo coro. Nel giugno 1435 vennero eletti sei cittadini affinch\u00e9 esaminassero i tre progetti e stabilissero il luogo in cui sarebbe dovuto sorgere il coro. Essi nel novembre successivo, in un rapporto agli operai, rifiutarono il modello di Ghiberti in quanto prevedeva l'altare maggiore al centro dell'ottagono, ove invece avrebbe dovuto trovar luogo il badalone; vennero invece approvati gli altri due e fu stabilito che iniziasse la costruzione del presbiterio secondo questi (probabilmente in quanto presentavano un impianto simile). Vennero tuttavia richieste delle modifiche: a Brunelleschi di abbassare il parapetto, ridurre il numero di gradini e portare i due ordini di stalli a tre, con la conseguente necessit\u00e0 di aumentare il diametro dell'ottagono; ad Agnolo d'Arezzo di arretrare l'altare maggiore e renderlo mobile insieme ai suoi gradini, non essendo ancora la commissione giunta ad una decisione sul luogo in cui esso avrebbe dovuto essere collocato in pianta stabile. Nel marzo 1436, in vista della consacrazione della cattedrale (avvenuta il 25 dello stesso mese e presieduta da papa Eugenio IV), venne demolito il coro del 1380 e probabilmente ne venne realizzato uno provvisorio con recinto al di sotto della cupola in attesa che fosse costruito quello definitivo in marmo. L'anno successivo gli operai commissionarono un grande modello a grandezza naturale dell'altare maggiore, che venne utilizzato durante le liturgie, mentre risale al 1437-1439 la costruzione del recinto ligneo su progetto di Filippo Brunelleschi che avvenne ampliando l'area in vista della sessione finale del Concilio di Basilea, Ferrara e Firenze (1431-1439), per accogliere la corte pontificia e le tribune provvisorie per i cantori, nonch\u00e9 il pulpito (installato al centro dell'ottagono) dal quale venne proclamata l'unione tra la Chiesa cattolica e la Chiesa ortodossa.\nIl coro del Brunelleschi era interamente realizzato in assi di abete lasciate grezze, ed aveva forma ottagonale. Era delimitato da una transenna decorata con modanature e da un architrave continuo sormontato da candelieri o statue di angeli che, sorretto da colonne, formava una sorta di pergula centrica analoga alle soluzioni adottate per i presbiteri delle basiliche fiorentine della Santissima Annunziata e di San Miniato al Monte; tale tipologia di recinzione derivava dalla tradizione paleocristiana (con un probabile riferimento al presbiterio dell'antica basilica di San Pietro in Vaticano dal momento che papa Eugenio IV da pi\u00f9 di un anno risiedeva a Firenze) e riprendeva quella (analoga e anch'essa a pianta ottagonale) che racchiudeva in origine il fonte battesimale del battistero di San Giovanni. Nei pressi del centro dell'ottagono, ai piedi dei gradini dell'altare, era posizionato il badalone, mentre l'altare maggiore era sopraelevato e posto a ridosso del lato orientale, come raffigurato nella Medaglia della congiura dei Pazzi di Bertoldo di Giovanni (1478); nel 1456 all'interno dell'altare, in un tabernacolo appositamente realizzato e finanziato anche dall'allora arcivescovo Antonino Pierozzi, venne posizionata una croce-reliquiario acquistata nel luglio 1454 su disposizione dei consoli dell'Arte della Lana, proveniente da Costantinopoli e contenente numerose reliquie, tra cui frammenti degli strumenti della Passione di Ges\u00f9 e della Vera Croce, che ivi rimase fino al 1476, quando fu trasferita nella cappella della Croce.\nNel 1439 o nel 1440 l'Arte della Lana (dal 1331 delegato permanente del comune di Firenze presso l'Opera di Santa Maria del Fiore per l'amministrazione dei sussidi comunali, e all'interno della quale venivano scelti operai e camerlengo) approv\u00f2 un modello presentato da Filippo Brunelleschi che ricalcava il coro gi\u00e0 esistente e stabil\u00ec che venisse realizzato in maniera permanente e a tal scopo vennero acquistati nel corso degli anni dei materiali appositi; tuttavia la costruzione di quest'ultimo venne ostacolata dalla mancanza di fondi dovuta al completamento della cattedrale, in primis alla costruzione della lanterna della cupola. Gi\u00e0 nel 1447 Piero di Cosimo de' Medici si fece promotore della costruzione di un nuovo coro, cui segu\u00ec nel 1454 un progetto elaborato da Antonio Manetti Ciaccheri, capomastro della cattedrale, mai edificato; nel 1471 suo figlio Lorenzo commission\u00f2 ad Andrea del Verrocchio, Giuliano da Maiano, al Francione e al Monciatto la realizzazione di numerose sculture in marmo e bronzo per adornare una nuova struttura permanente, mai realizzate. Il coro del Brunelleschi (che venne successivamente dipinto di verde per mascherarne la vera materia di cui era fatto) nel corso degli anni venne arricchito con numerosi arredi: con un baldacchino al di sopra dell'altare (1454), un piedistallo in marmo per il crocifisso coordinato ai candelabri (1463), una nuova e pi\u00f9 degna cattedra vescovile (1471), un drappo con stelle dipinte appeso all'architrave dietro agli scranni dei canonici (1491). Nel 1494 i reggenti della repubblica di Firenze ipotizzarono la demolizione della struttura brunelleschiana, fatiscente, e l'apertura in suo luogo di una confessione per accogliere le spoglie mortali di san Zanobi; in quello stesso anno i gradini dell'altare vennero rifatti in pietra, mentre tra il 1485 e il 1504 furono studiate diverse soluzioni per porre un tabernacolo sull'altare maggiore (con la partecipazione anche di Andrea Sansovino che ne propose uno marmoreo riccamente decorato), delle quali per\u00f2 nessuna venne approvata in quanto la presenza di quest'ultimo avrebbe complicato le quotidiane ufficiature corali con i vari atti di venerazione nei confronti del Santissimo Sacramento. Nel luglio 1509 Giovanni di Benedetto da Maiano vendette alla cattedrale un crocifisso ligneo scolpito da suo padre (morto nel 1497) che venne posto in asse con l'altare, al di sopra dell'architrave, che Lorenzo di Credi dipinse in policromia nel 1510 in occasione della sostituzione del tratto di architrave soprastante l'altare con un arco, alla sommit\u00e0 del quale venne posto il crocifisso. Probabilmente, per le sue grandi dimensioni che lo rendevano inadatto alle altre chiese fiorentine, si trattava di una commissione fatta appositamente dall'Opera di Santa Maria del Fiore all'artista, rimasta incompiuta alla sua morte e completata, dopo l'acquisto, con la policromia e la corona di spine.\nIl coro di Nanni Unghero e Domenico di Francesco Baccelli.\nNel 1519, essendo il coro brunelleschiano in cattive condizioni, l'Arte della Lana su spinta di papa Leone X (figlio di Lorenzo il Magnifico, eletto al soglio pontificio nel 1513) ordin\u00f2 che fosse demolito e ne venisse realizzato uno nuovo; l'opera venne commissionata a Nanni Unghero e a Baccio d'Agnolo, capomastro della cattedrale di Santa Maria del Fiore, che cedette l'incarico a Domenico di Francesco Baccelli.\nIl nuovo coro, terminato nell'ottobre 1520, era in legno di pioppo bianco dipinto a finto marmo e presentava caratteristiche analoghe a quello quattrocentesco: a pianta ottagonale, era delimitato da un parapetto sul quale correva un architrave sorretto da colonne ioniche (quattro per lato) che si interrompeva solo in corrispondenza dell'ingresso e dell'altare, dove formava un arco a tutto sesto e sul quale trovavano luogo dieci candelabri lignei dipinti per lato; ciascuna delle due arcate era probabilmente sorretta da due coppie di colonne lisce in marmo (alte 1,69\u00a0m e gi\u00e0 esposte presso il Museo dell'Opera del Duomo), con capitelli compositi decorati a coppie rispettivamente con sculture raffiguranti delfini, teste di ariete e conchiglie, foglie di acanto e palmette. Il presbiterio era sopraelevato di tre gradini rispetto al resto del coro (che invece era posto al livello della navata) e l'altare era a sua volta preceduto da altri tre gradini; su di esso vi erano sei candelieri e un crocifisso in ottone, alle spalle dei quali c'era un drappo che recava dipinto l'IHS. Venne realizzato anche un nuovo badalone in legno di noce, decorato in parte ad intarsio, in parte ad intaglio, e sormontato da una scultura dell'\"Agnus Dei\".\nIl coro di Baccio Bandinelli e Giuliano di Baccio d'Agnolo.\nNel 1537 Cosimo I de' Medici divenne duca di Firenze e volle a corte lo scultore Baccio Bandinelli, fiorentino ma in quegli anni molto attivo a Roma; Bandinelli insistette presso il sovrano affinch\u00e9 gli venisse commissionata la costruzione di un nuovo e pi\u00f9 degno coro per la cattedrale; Cosimo per\u00f2 glielo viet\u00f2 espressamente in una lettera del dicembre 1546, obbligando lo scultore a portare a termine prima il monumento funebre di Giovanni delle Bande Nere (iniziato nel 1540) e la decorazione del Salone dei Cinquecento di Palazzo Vecchio (iniziata nel 1542 ma portata a termine dopo il 1554 da Giorgio Vasari). L'artista, che nel 1540 era stato posto da Cosimo nell'ambito dell'Opera di Santa Maria del Fiore al di sopra degli operai (che di fatto furono esautorati della loro autorit\u00e0), invece, nel 1547 fece acquistare all'Opera di Santa Maria del Fiore grandi quantit\u00e0 di marmi e ottenne ufficialmente la commissione con approvazione da parte del duca. Il progetto, presentato in un modellino, venne redatto dal Bandinelli insieme a Giuliano di Baccio d'Agnolo (capomastro della cattedrale dal 1543; i due artisti avevano gi\u00e0 collaborato in Palazzo Vecchio nella realizzazione della tribuna dell'Udienza tra il 1542 e il 1543). Fu probabilmente Baccio Bandinelli, fra i due, a rivestire un ruolo progettuale pi\u00f9 decisivo, avvalendosi di Giuliano di Baccio d'Agnolo per la progettazione architettonica e la realizzazione di modelli lignei e di eventuali riproduzioni posticce del risultato finale in attesa della realizzazione del coro.\nI lavori di costruzione, demolito il coro ligneo, iniziarono nell'ottobre dello stesso anno a partire dall'area dell'altare e proseguirono ben oltre la morte dello scultore, avvenuta nel 1560; del resto, egli stesso si rivel\u00f2 presto insoddisfatto del risultato e prefer\u00ec dedicarsi ad altre opere, tanto che nel 1559 Cosimo I gli tolse la commissione e affid\u00f2 la direzione dei lavori a Bartolomeo Ammannati e Francesco da Sangallo (che a sua volta aveva presentato un suo disegno innovativo per l'altare maggiore, non realizzato, con un gruppo scultoreo ispirato alla \"Trinit\u00e0\" di Masaccio), capomastri del duomo, che li portarono a compimento il 14 giugno 1572 rimanendo fedeli al progetto del 1547 (la loro grande innovazione fu l'introduzione della breccia medicea, preferita nel 1566, in seguito alla scoperta di una cava nei pressi di Seravezza); tuttavia l'altare maggiore non fu consacrato che l'8 ottobre 1604 (o 1614) dall'arcivescovo di Firenze Alessandro Marzi Medici poich\u00e9 la mensa era stata danneggiata dalla caduta di pezzi di marmo dalla soprastante cupola in seguito ad un fulmine che l'aveva colpita nella notte tra il 26 e il 27 gennaio 1601.\nArchitettura.\nIl coro di Baccio Bandinelli e Giuliano di Baccio d'Agnolo riprendeva lo schema di quello di Filippo Brunelleschi arricchendolo con elementi architettonici e sculture di derivazione classica. Ciascuno degli otto lati venne tripartito in sezioni verticali da pilastri scanalati ionici (cuneiformi gli angolari, cruciformi i mediani) posti tra colonne lisce (due in corrispondenza dei pilastri angolari, quattro in corrispondenza dei pilastri mediani) appartenenti allo stesso ordine architettonico e realizzate nel 1569 in breccia medicea (in luogo del marmo di Carrara di quelle originarie, scanaltate e rudentate, rimosse e collocate nel monastero della Santissima Concezione in via della Scala), con capitelli a doppia voluta caratterizzati da una ricca decorazione con elementi vegetali; probabilmente, l'idea originaria prevedeva che le colonne e i pilastri dovessero appartenere all'ordine corinzio, in analogia con la decorazione a foglie di acanto delle mensole della cimasa del lato est della recinzione; solo in un secondo momento si sarebbe optato per l'utilizzo dell'ordine ionico. Sul colonnato poggiava l'architrave con fregio liscio e cornicione, sormontato da un attico balaustrato e interrotto in corrispondenza dei campi centrali dei quattro lati maggiori dove vi era un arco a tutto sesto, a imitazione del coro del 1520; tali arcate avevano l'intradosso decorato con lacunari quadrangolari ciascuno con al centro un fiore a rilievo, l'estradosso sagomato a gradini per il posizionamento e il raggiungimento da parte degli addetti delle lampade. Lungo tutta la balaustra di coronamento, trovava luogo \u00abuna grillanda di candellieri per quasi incoronare di lumi il coro\u00bb.\nI materiali utilizzati per il colonnato furono il marmo di Carrara e la breccia medicea: il primo venne impiegato integralmente per i ventiquattro pilastri (otto a cuneo e sedici cruciformi) e la balaustra, insieme alla seconda per l'architrave, e la breccia da sola per le settantadue colonne e i quattro archi. Secondo il disegno originario, la bicromia doveva essere resa tramite l'accostamento di marmo bianco e marmo nero, quest'ultimo utilizzato per i fusti delle colonne dei pilastri e per il fregio liscio. L'elaborata architettura raggiungeva, dal pavimento, un'altezza di 10\u00a0braccia\u00a0e\u00a02/3 (6,22\u00a0m) alla sommit\u00e0 della balaustra, e di 12\u00a0braccia (7\u00a0m) in corrispondenza dell'apice dei quattro archi. L'altare maggiore venne dapprima realizzato in legno a grandezza naturale tra il 1552 e il 1558, e solo successivamente in marmo. Ai lati dell'ingresso principale, rivolti ad ovest verso la navata centrale, avrebbero dovuto trovar luogo due pulpiti, mai realizzati, in luogo dei quali ne vennero installati due provvisori al di sotto degli archi meridionale e settentrionale, utilizzati come cantorie; secondo un'altra ipotesi, alla cattedrale di Santa Maria del Fiore sarebbero stati destinati dopo il 1564 (forse con funzione di cantorie) i due pulpiti della basilica di San Lorenzo (detti \"della Passione\" e \"della Resurrezione\" per le scene raffigurate e realizzati da Donatello dopo il 1460), i capitelli delle cui colonne di sostegno presentano forti analogie con quelle del colonnato bandinelliano e che, per dimensioni, sarebbero potuti essere alloggiati al di sotto delle arcate dei lati sud e nord. Gi\u00e0 nel 1518 Michelangelo Buonarroti aveva realizzato alcuni schizzi per uno o due amboni gemelli presumibilmente destinati alla cattedrale; di forma ottagonale o semiottagonale (ispirata a quella del duecentesco pergamo del battistero di Pisa di Nicola Pisano), ne \u00e8 stata ipotizzata la collocazione a ridosso delle pareti a lato delle porte di accesso delle sacrestie, e quindi al di fuori del coro.\nIl nuovo coro, con la sua elaborata e fastosa architettura, non doveva essere pi\u00f9 soltanto il cuore liturgico della cattedrale, ma anche degna cornice alla presenza del sovrano durante le celebrazioni che si svolgevano al suo interno, religiose e non (come la proclamazione di Cosimo I de' Medici a granduca nel 1569 o la consegna del Toson d'Oro nel 1546 a Cosimo I e nel 1585 a Francesco I). Anche per questo in Santa Maria del Fiore venne effettuata l'operazione inversa a quella operata da Giorgio Vasari per volere di Cosimo I nelle basiliche fiorentine di Santa Maria Novella (1565), Santa Croce (1567) e Santa Maria del Carmine (1568), dove demol\u00ec i rispettivi pontili-tramezzi a norma del Concilio di Trento. Inoltre, con la sua monumentalit\u00e0, il coro voleva celebrare la tradizione cattolica, difesa e ribadita dal Concilio Tridentino i cui lavori ebbero luogo a pi\u00f9 riprese tra il 1545 (due anni prima che iniziasse la costruzione del coro) al 1563. \u00c8 probabile che, attraverso la costruzione del maestoso nuovo coro in linea con la teologia dell'epoca e la \u00abspiritualit\u00e0 moderna che si andava formando al Concilio\u00bb, Cosimo I (pur non essendovi alcun esplicito riferimento alla sua persona, nonostante inizialmente Baccio Bandinelli lo avrebbe voluto raffigurare con atteggiamento orante in una statua a tutto tondo da affiancarsi al \"Cristo morto\") abbia voluto presentare s\u00e9 stesso come \"defensor fidei\", traendo onore dal suo ruolo di protettore dell'ortodossia cattolica piuttosto che da quello di principe o mecenate.\nIl coro di Baccio Bandinelli e Giuliano di Baccio d'Agnolo fu verosimilmente preso a modello da Guglielmo della Porta (che probabilmente non lo vide mai di persona, ma lo conobbe attraverso la minuziosa descrizione fornita dal Vasari nella sua opera) per una proposta di progetto per l'altare maggiore della basilica di San Pietro in Vaticano, che, come nel duomo di Firenze, avrebbe trovato luogo al di sotto della cupola, all'interno di un'area recintata ottagonale decorata con numerose statue a tutto tondo, nella quale vi sarebbero stati anche gli stalli lignei del coro dei canonici.\nSculture.\nL'intero apparato scultoreo del coro, secondo l'idea originaria del Bandinelli, doveva trattare temi che erano stati al centro delle prime sessioni del Concilio di Trento, quali il battesimo e l'eucaristia, e la figura di Adamo: lungo la transenna dovevano alternarsi un ciclo di bassorilievi in bronzo con \"Scene dell'Antico Testamento\" (commissionati inizialmente al Bandinelli, poi a Benvenuto Cellini nel 1556, ma di fatto mai realizzati e su proposta di quest'ultimo sostituiti, dopo la morte del Bandinelli, da specchiature in breccia medicea) e bassorilievi marmorei con \"Profeti\", \"Apostoli\" e \"Santi\" posti alla base delle colonne e dei pilastri; inoltre, alle spalle dell'altare maggiore e rivolti verso l'esterno (in direzione della cappella di San Zanobi e quindi del tabernacolo), doveva esserci un gruppo scultoreo con \"Adamo ed Eva e l'albero del peccato\", in marmo di Carrara; sull'altare, invece, dovevano essere collocati dei bassorilievi con \"Scene della Passione di Cristo\" (sul dossale, previsti in bronzo), un \"Cristo morto sorretto da un angelo\" sulla mensa (realizzato nel 1551-1552) e \"Dio Padre benedicente\" (1556), nonch\u00e9 degli angeli reggicandelabro realizzati solo in terracotta; la mensa era costituita da due livelli posti a due quote leggermente diverse, dei quali quello anteriore (posto pi\u00f9 in basso) era utilizzato per la celebrazione della messa e poggiava su quattro coppie di balaustri a forma di anfora, mentre quello posteriore (posto pi\u00f9 in alto) accoglieva la statua di \"Cristo morto\" e formava un unico parallelepipedo marmoreo che poggiava direttamente sui gradini. Sull'apice dell'arcata orientale, alle spalle dell'altare maggiore, venne collocato il \"Crocifisso\" di Benedetto da Maiano. La realizzazione di un primitivo gruppo di \"Adamo ed Eva\" inizi\u00f2 nel 1547 contemporaneamente a quella della prima statua di \"Dio Padre\" che, giudicata insoddisfacente dall'artista e rifiutata dalla committenza, rimase non terminata e, dopo la morte del Bandinelli, trasformata in \"Giove\" e collocata nel parco della villa Medicea di Pratolino per volere di Francesco I de' Medici, e poi spostata nel Giardino di Boboli e modificata sotto Ferdinando III di Lorena; mentre il \"Dio Padre\" rifiutato traeva ispirazione dalle conoscenze archeologiche di Baccio Bandinelli e dal Mos\u00e8 di Michelangelo (1513-1515), quello definitivo si rifaceva al \"San Giovanni Evangelista\" scolpito da Donatello nel 1408-1415 per la facciata della cattedrale.\nLa statua di Adamo, terminata nel 1548 e considerata troppo stretta di fianchi, venne trasformata in \"Bacco\" e portata nella camera del duca, mentre quella di Eva (caratterizzata da una postura seduta) in \"Cerere\" e donata insieme ad un \"Apollo\" precedentemente realizzato ad Eleonora di Toledo, consorte di Cosimo I; entrambe le statue furono poi collocate nelle nicchie esterne della grotta del Buontalenti a Boboli. Successivamente venne realizzato un nuovo gruppo scultoreo, scoperto ancora da rifinire nel marzo del 1549 e terminato nel 1551; la composizione della scena e la postura di Adamo ed Eva richiamavano l'analogo mosaico del \"Peccato originale\" della cupola del battistero (terzo ordine, spicchio nord-est), di artista di ambito cimabuesco e risalente al 1280-1285 circa. Per la realizzazione dell'\"Albero del peccato\", Baccio Bandinelli utilizz\u00f2 come modello un vero tronco ramificato di pioppo, custodito presso il Museo del Bargello e fortemente danneggiato dall'alluvione del 4 novembre 1966. Secondo il progetto originario, la scultura avrebbe dovuto essere realizzata in bronzo; in un secondo momento si opt\u00f2 per l'utilizzo del rame sia per i minori costi di fusione, sia per la capacit\u00e0 di questo materiale di mantenere pi\u00f9 a lungo la doratura. Poco prima che venisse portata a termine, lo scultore la rifece \"ex novo\" in marmo, venendo cos\u00ec meno l'idea iniziale di bicromia ottenuta con l'accostamento di elementi in materiali eterogenei, probabilmente derivata dalle opere di Donatello. Bandinelli avrebbe voluto chiudere l'arco orientale del coro con una lastra in marmo nero posta alle spalle del gruppo scultoreo dei progenitori per nascondere il retro dell'altare maggiore con la scaletta di servizio per raggiungere il piano del dossale, e della statua di \"Dio Padre\"; tale elemento fu oggetto di un preventivo, ma non venne mai realizzato. La statua di \"Cristo morto\" doveva essere accompagnata da due sculture di \"Angeli\", delle quali non venne mai realizzata quella recante gli strumenti della Passione. I bassorilievi con \"Scene della Passione\" e i due angeli reggicandelabro furono fatti in terracotta dorata e stucco da Vincenzo de' Rossi (secondo Giorgio Vasari) o Santi Buglioni (secondo i documenti di archivio) e rimasero in cattedrale fino al 1601, quando vennero danneggiati da un fulmine, e si trovano presso il Museo del Bargello.\nNel corso dei secoli successivi il coro cinquecentesco non sub\u00ec modifiche sostanziali ad eccezione della rimozione del gruppo scultoreo di \"Adamo ed Eva e l'albero del peccato\", voluta nel 1722 dal granduca Cosimo III de' Medici a causa della totale nudit\u00e0 delle figure, successivamente rimpiazzato dalla \"Piet\u00e0 Bandini\" di Michelangelo Buonarroti (1547-1555 circa, acquistata dal granduca nel 1647). Le sculture del Bandinelli trovarono dapprima collocazione all'interno della nicchia della parete meridionale del salone dei Cinquecento di Palazzo Vecchio, e a partire dal 1868 nel Bargello.\nTemi teologici.\nIl coro, ideato in base a linee guida di tipo teologico, venne concepito come \"teatro sacramentale\" sotto il chiaro influsso dei decreti del Concilio di Trento che si svolgeva in quegli anni. Un analogo apparato iconografico venne adottato in quegli stessi anni dal Pontormo nella realizzazione del perduto ciclo di affreschi del coro di San Lorenzo a Firenze (1546-1559) che al momento della scopritura ricevette numerose e aspre critiche e che, a differenza dell'ortodossia cattolica cui si rifaceva l'opera del Bandinelli, si ispirava alla dottrina di Juan de Vald\u00e9s, molto vicino al pensiero di Erasmo da Rotterdam. La forma stessa del coro di Santa Maria del Fiore ha un significato particolare: \u00e8 ottagonale, con un forte richiamo al Battesimo, che toglie il peccato originale. Esso, insieme al battistero di San Giovanni costituisce un iter simbolico che ripropone il cammino di fede nella vita di ciascun cristiano, dal fonte battesimale all'altare dell'Eucaristia; lo stesso sacrificio di Cristo \u00e8 il nuovo battesimo, mediante il quale viene cancellato il peccato.\nUno dei temi teologici trattati era quello dell'Eucaristia e della presenza reale di Cristo all'interno del pane e vino consacrati, messa in dubbio in area protestante (in particolare da Huldrych Zwingli) e affermata come dogma dal decreto dell'11 ottobre 1551 (XIII sessione). La statua di \"Cristo morto\" presentato al di fuori del contesto del Calvario, adagiato direttamente sulla mensa dell'altare (il luogo deputato al compiersi della transustanziazione), voleva sottolineare sia l'umanit\u00e0 di Ges\u00f9, sia la sua presenza sacramentale e fisica (non semplicemente spiritualmente o a modo di segno esteriore, come invece sostenevano alcune correnti ereticali) nelle specie eucaristiche.\nL'altare e il retrostante gruppo scultoreo dei progenitori costituivano un unico insieme caratterizzato da un significato teologico ben preciso: la purificazione del peccato di Adamo ed Eva (simbolo di quello dell'umanit\u00e0 intera) avviene attraverso il sacrificio supremo di Cristo, nuovo Adamo, offerto a Dio Padre in espiazione (in riferimento a Rm ). I progenitori erano raffigurati prima di entrare nello stato di peccato, pertanto caratterizzati da una particolare bellezza che voleva riflettere all'esterno la condizione interiore dell'anima, recuperabile dopo il peccato soltanto attraverso il sacrificio espiatorio di Cristo; anche per questo, erano rivolti verso l'altare di San Zanobi, sede della custodia eucaristica, per sottolineare ulteriormente l'intimo legame tra la felice colpa di Adamo e la venuta, morte e resurrezione di Ges\u00f9 Redentore. I \"Profeti\", \"Apostoli\" e \"Santi\" sono stati interpretati come \u00abtestimoni storici del peccato umano e dell'umano bisogno d'un Salvatore\u00bb, e della venuta redentiva di quest'ultimo; inoltre, l'accostamento tra le scene tratte della Sacra Scrittura non realizzate e personaggi anche non scritturistici (come i generici \"Santi\") avrebbe voluto sottolineare, in polemica con il protestantesimo, la trasmissione della Rivelazione non soltanto presente nella Bibbia, ma anche mediante la Tradizione, in accordo con il primo decreto tridentino dell'8 aprile 1546 (IV sessione).\nVi era poi una stretta correlazione tra gli elementi del coro e la decorazione a fresco della soprastante calotta interna della cupola raffigurante il \"Giudizio universale\", realizzata da Giorgio Vasari (1572-1574) e Federico Zuccari (1576-1579) che lavorarono in base ad un progetto iconografico redatto dal monaco benedettino e filologo Vincenzo Borghini, uomo di fiducia di Cosimo I e consigliere del Vasari. Tale concordanza tra area presbiterale e affresco probabilmente non era presente nel progetto (poi divenuto operativo) del Borghini, ma di fatto si \u00e8 venuta a stabilire a posteriori. Coro e cupola si presentano complementari: sulla mensa dell'altare \u00e8 posta la statua di \"Cristo morto\" (caratterizzato da un corpo atletico e da un'espressione del volto ancora impregnata della vita appena perduta), mentre in asse con questa, sulla vela orientale della calotta, sono raffigurati la \"Carit\u00e0\" (che non avr\u00e0 mai fine) e, pi\u00f9 in alto, \"Cristo risorto\" trionfante e circondato dalla schiera dei beati, ovvero coloro che sono a lui uniti nella risurrezione dopo aver vissuto una vita simile alla sua, nutrendosi del suo Corpo e del suo Sangue. Ugualmente, nell'affresco \u00e8 assente la figura di Dio Padre (presente soltanto implicitamente dalla luce che entra dalla lanterna, mentre era visibile nella statua che sormontava il dossale dell'altare, caratterizzata da un atteggiamento al contempo benedicente ed irato, riferimento al decreto del Concilio di Trento sul peccato originale del 17 giugno 1546 (V sessione).\nAll'interno del coro, unico riferimento alla Vergine Maria (raffigurata nell'affresco della cupola mentre intercede presso Ges\u00f9 risorto nella vela soprastante l'altare maggiore) era l'ordine ionico del colonnato. Tale ordine architettonico venne infatti scelto in quanto tradizionalmente simboleggiante la femminilit\u00e0 (come teorizzato da Sebastiano Serlio nel quarto dei suoi \"I Sette libri dell'architettura\", pubblicato per primo nel 1537), andando cos\u00ec le colonne e i pilastri a formare una corona muliebre all'altare del sacrificio di Cristo, un grembo architettonico e femmineo alla severit\u00e0 maschile ed eroica del \"Cristo morto\" e di \"Dio Padre\". Pu\u00f2 essere considerato un riferimento alla Madonna anche la forma stessa del coro, derivata dalla cupola con la quale condivide la simbologia mariologica: l'ottagono, come in esempi di architetture sacre analoghe precedenti alla cattedrale di Firenze, vuole difatti richiamare gli antichi \"martyria\" come testimonianze della fede dei credenti, e simboleggiare anche il grembo di Maria che \u00e8 divenuta cooperatrice nella salvezza permettendo a Dio di incarnarsi dentro di s\u00e9.\nCritiche.\nBaccio Bandinelli ricevette aspre critiche per il coro da numerosi suoi contemporanei: lo stesso Giorgio Vasari, ne \"Le vite de' pi\u00f9 eccellenti pittori, scultori e architettori\", ne biasim\u00f2 l'architettura considerandola sgraziata e sproporzionata.\nIn generale, vennero considerati troppo ingombranti per l'interno della cattedrale sia l'apparato architettonico, sia quello scultoreo; quest'ultimo venne inoltre accusato di essere paganeggiante, in controtendenza con la fede e la devozione delle quali era latrice la Riforma Cattolica. Il \"Cristo morto\", simile ad un atletico eroe \u00abstanco e afflitto\u00bb, venne definito da Vincenzo Borghini \u00abgrasso et fresco et per diverla in una parola somigl' a ogni altra cosa che a Christo morto\u00bb. Comparvero anche componimenti in versi scritti da vari fiorentini contemporanei al Bandinelli, tra i quali Alfonso de' Pazzi (\"A Baccio Bandinelli scultore\" e \"Per Baccio Bandinelli scultore\") e Anton Francesco Grazzini (che in \"Contro Baccio Bandinelli scultore per le sue statue fatte nel coro della Metropolitana di Firenze\" defin\u00ec il gruppo scultoreo dell'altare e quello dei progenitori \u00abquattro birboni storpiati, e rattratti\u00bb e propose di farne realizzare da Bartolomeo Ammannati di nuovi raffiguranti il medesimo soggetto, mentre in \"Sopra il Cristo del Bandinello\" critic\u00f2 le dimensioni da gigante di Ges\u00f9 tanto da affermare ironicamente: \u00abse lo Dio Padre \u00e8 del figliol maggiore, non entrerr\u00e0 'n Santa Maria del Fiore\u00bb) e anche degli anonimi. Furono in particolare oggetto di sonetti e componimenti satirici le statue di \"Adamo ed Eva\", all'interno di uno dei quali si affermava che \u00abs\u00ec come Adamo et Eva, avendo con la loro disubbidienza vituperato il paradiso, meritorono d'essere cacciati, cos\u00ec queste figure vituperando la terra, meritano d'essere cacciate fuora di chiesa\u00bb. Nella seconda met\u00e0 del XVIII secolo, Antonio Canova si pronunci\u00f2 a favore della rimozione delle sculture dell'altare maggiore e del recinto, mentre il suo amico e storico dell'arte Leopoldo Cicognara le considerava tra i pi\u00f9 interessanti prodotti dell'arte moderna.\nBaccio Bandinelli, come scrisse lo stesso Vasari, \u00abpoco si curava del dire altrui e del biasimo che per ci\u00f2 gli fusse dato\u00bb; le numerose critiche, dovute anche al carattere arrogante e iroso dell'artista, tuttavia non trov\u00f2 in esse un nuovo sprone a portare a termine le numerose opere cui aveva iniziato a lavorare (quali il monumento funebre di Giovanni delle Bande Nere, la tribuna dell'Udienza in Palazzo Vecchio e il coro), \u00abma attendeva a farsi ricco et a comprare possessioni\u00bb. Secondo lo storico fu anzi l'arrivo a Firenze di Benvenuto Cellini (1554) e la feroce inimicizia fra i due a spingere il Bandinelli al portare a termine le statue dell'altare.\nLe modifiche di Gaetano Baccani.\nA partire dal 1838 la cattedrale di Santa Maria del Fiore venne sottoposta ad un radicale intervento di restauro interno condotto da Gaetano Baccani, architetto dell'Opera dal 1824; i lavori, caratterizzati da un doppio intento di consolidamento della struttura e ripristino della stessa in chiave puristica, non furono eseguiti in base a criteri storico-filologici bens\u00ec con un approccio di tipo meramente estetico, con lo scopo di uniformare tutte le decorazioni alla struttura gotica della chiesa secondo una rigida simmetria.\nNel marzo 1842 si concluse e venne presentata la prima fase della ristrutturazione e, nell'ottobre successivo, Baccani present\u00f2 all'Opera di Santa Maria del Fiore un progetto per il rifacimento del coro cinquecentesco, considerato estraneo e d'ingombro nella ritrovata purezza delle forme della cattedrale gotica. I deputati dell'Opera, aventi in merito il medesimo parere, indirizzarono al granduca Leopoldo II di Toscana una lettera nella quale caldeggiarono la proposta dell'architetto, ovvero quella di limitarsi a smantellare l'architettura di Giuliano di Baccio d'Agnolo (ad eccezione del parapetto) e a modificare la conformazione della parte anteriore del presbiterio conferendogli una pianta a forma di esagono irregolare, lasciando al loro posto il coro, l'altare maggiore e la transenna. Al granduca arrivarono anche progetti di altri architetti che, pur concordi con il Baccani sulla necessit\u00e0 di smantellare l'ingombrante coro bandinelliano, preferivano alla soluzione di rimozione parziale una ben pi\u00f9 radicale, con lo spostamento dell'intera area presbiterale tra il settore orientale dell'ottagono della cupola e la tribuna di San Zanobi, con l'altare maggiore situato in posizione avanzata, e gli stalli del coro alle sue spalle. La rimozione del coro dal centro dell'ottagono era stata paventata gi\u00e0 nel XVI secolo dal cardinale Francesco Soderini (che avrebbe voluto costruire al suo posto una cripta con confessione per accogliere il corpo di san Zanobi) e poi, alla fine del secolo successivo, da Gian Lorenzo Bernini (cui segu\u00ec un disegno di Gherardo Silvani), che propose di riutilizzarne i marmi per arricchire le cappelle laterali.\nTra i vari progetti venne scelto quello di Gaetano Baccani ed ebbe inizio, prima ancora dell'approvazione ufficiale da parte del granduca, con la demolizione dell'architrave con le colonne e i pilastri, voluta dai deputati dell'Opera e gi\u00e0 portata a termine il 4 febbraio 1843, quando Leopoldo II visit\u00f2 la cattedrale e lod\u00f2 il lavoro compiuto. I vari elementi che costituivano il colonnato furono immagazzinati presso l'Accademia delle belle arti di Firenze in vista di un'eventuale vendita, effettuata nel 1866 e solo relativamente ad una minima parte del materiale; mentre gran parte dei pezzi restanti and\u00f2 perduta., uno dei quattro archi con relativi pilastri e colonne venne ricomposto ed esposto all'interno del Museo dell'Opera del Duomo, dapprima come monumentale cornice alla statua di \"Bonifacio VIII\" di Arnolfo di Cambio, e a partire dal 2015 al di sopra del passaggio tra la sala delle navate e quella delle cantorie. Il Baccani ricevette dunque l'incarico di proseguire l'opera apportando per\u00f2 un'importante modifica: il progetto originario del 1842 prevedeva l'esaltazione delle due statue del \"Cristo morto\" e di \"Dio Padre\" poste sull'altare maggiore (per quest'ultima il Baccani ide\u00f2 un nuovo e pi\u00f9 alto piedistallo) anche mediante la demolizione di gran parte della sezione di transenna del lato occidentale dell'ottagono (poi effettuata); i deputati dell'Opera, invece, richiesero la rimozione anche delle due statue dell'altare, ritenute opere minori di Baccio Bandinelli e fuori luogo dopo la demolizione del colonnato (in particolare, in merito al \"Cristo morto\" venne fatta nuovamente presente la problematica del suo ingombro di gran parte della mensa), al posto delle quali venne collocato il crocifisso ligneo di Benedetto da Maiano; venne anche installato al di sopra della mensa un baldacchino in tessuto con struttura lignea, che pendeva dalla cupola. L'ultima mutilazione dell'impianto cinquecentesco venne perpetrata agli inizi degli anni 1850 con la demolizione dei risalti aggettanti delle colonne perpendicolari ai pilastri centrali di ogni lato (in corrispondenza delle quali la transenna sporgeva verso l'esterno) e la conseguente rimozione di ventiquattro degli ottantotto bassorilievi (esposti anch'essi all'interno del Museo fin dal 1891, anno della sua apertura); sul recinto vennero collocate ventidue torciere in stucco, di gusto neorinascimentale, che secondo il progetto originario avrebbero dovuto essere realizzate in bronzo o ferro battuto; al centro dell'ottagono rimase il badalone ligneo, successivamente spostato nella tribuna della Santa Croce. Le modifiche di Gaetano Baccani all'intero edificio e in particolare al coro non furono esenti da aspre critiche, in particolare dopo la caduta del granducato di Toscana. In merito al coro, venne da una parte lamentata la sua mancata rimozione totale, dall'altra criticata la sua riduzione in altezza e visibilit\u00e0 che avrebbe ridotto l'ottagono sotto la cupola ad una \u00abpiazza\u00bb. Eugenio Cecconi, arcivescovo di Firenze dal 1874 al 1888, durante il suo ministero consacr\u00f2 nuovamente l'altare maggiore in onore della Vergine Maria Assunta, inserendo all'interno della mensa reliquie della Madonna e delle sante e martiri Cristina, Felicita e Reparata.\nLe proposte e le alterazioni novecentesche.\nNel 1916 i parroci della citt\u00e0 di Firenze deliberarono di offrire alla cattedrale come omaggio all'arcivescovo e neocardinale Alfonso Maria Mistrangelo, Sch.P. una nuova cattedra in sostituzione di quella precedente, tradizionalmente appartenuta a sant'Antonino Pierozzi (arcivescovo di Firenze dal 1446 al 1459) e costituita da un semplice seggio che veniva ricoperto con stoffe nei colori corrispondenti ai vari tempi liturgici. L'incarico di disegnarla venne affidato all'architetto Giuseppe Castellucci, che ide\u00f2 una cattedra di dimensioni monumentali ispirata all'arte della seconda met\u00e0 del XVI secolo, da collocarsi (come quella precedente) a ridosso del lato nord-est del coro; egli propose anche di ricostruire alle sue spalle l'unico arco superstite (quello orientale) del coro di Baccio Bandinelli e Giuliano di Baccio d'Agnolo, sia come cornice alla sede vescovile, sia come testimonianza dell'originario coronamento architettonico del recinto. In seguito all'opposizione della Commissione Conservatrice del Ministero della pubblica istruzione, Castellucci rinunci\u00f2 all'arco (poich\u00e9 esso non sarebbe pi\u00f9 stato nella collocazione originaria e veniva considerato fuori contesto senza il resto del colonnato) e, come richiesto, progett\u00f2 una cattedra di pi\u00f9 modeste dimensioni; a questo ne segu\u00ec uno nuovo, chiaramente ispirato alle tarsie della sacrestia delle Messe, che divenne operativo. La cattedra, inaugurata il 22 gennaio 1918 (venticinquesimo anniversario di consacrazione dell'arcivescovo Mistrangelo), consisteva in tre sedili decorati sugli schienali e sui braccioli con sei tondi a rilievo raffiguranti rispettivamente (da sinistra a destra) gli stemmi del Capitolo Metropolitano, del Quartiere di Santo Spirito, del Quartiere di Santa Maria Novella, del Quartiere di San Giovanni, del Quartiere di Santa Croce e il logo del clero fiorentino (inedito ed utilizzato solo in tale occasione); sullo schienale del seggio centrale vi era la seguente iscrizione, sormontata dal motto e dallo stemma del cardinale Mistrangelo:\nNella parte superiore della cattedra, corrispondente al sedile riservato all'arcivescovo, vi era raffigurato ad intarsio \"San Zanobi\", rielaborazione della sezione centrale della tarsia con \"San Zanobi tra i santi Eugenio e Crescenzio\" della parete est della sacrestia delle Messe della cattedrale, realizzata da Giuliano da Maiano nel 1463; tale immagine era inserita tra due colonne corinzie scanalate e rudentate e sormontato da un architrave con fregio a festoni, sul quale poggiava un timpano curvo spezzato, con al centro a rilievo la croce del popolo di Firenze. La composizione terminava in alto con un baldacchino cassettonato aggettante.\nLe critiche nei confronti dell'intervento di Gaetano Baccani proseguirono anche nei primi decenni del XX secolo, senza per\u00f2 che il coro fosse oggetto di ulteriori modifiche. Nel 1944 l'architetto dell'Opera di Santa Maria del Fiore Rodolfo Sabatini present\u00f2 un progetto, intitolato \"Fantasia riformatrice in Santa Maria del Fiore\", che per\u00f2 non venne realizzato: esso consisteva nella rimozione dell'altare maggiore bandinelliano e la creazione di uno nuovo, situato al centro dell'ottagono, rialzato di alcuni gradini e avente la mensa poggiante su colonnine; al di sopra di quest'ultimo avrebbe trovato luogo un ciborio, con su ciascun lato archi a tutto sesto decorati a bassorilievo poggianti su pilastri con capitelli analoghi a quelli della facciata, e copertura costituita da una cuspide a base ottagonale con tamburo formato da una teoria di colonnine. Lo stesso architetto redasse un secondo progetto per volere del cardinale arcivescovo di Firenze Elia Dalla Costa nel 1954: anch'esso prevedeva il mantenimento \"in loco\" del recinto cinquecentesco e la realizzazione di un nuovo altare maggiore neorinascimentale posto al centro dell'ottagono, privo di ciborio; alle sue spalle avrebbe trovato luogo la cattedra lignea, affiancata dagli stalli del coro.\nNel 1959 l'ingegnere Antonio Sabatini present\u00f2 un ulteriore progetto che, non potendo demolire completamente l'opera bandinelliana considerata d'intralcio alla liturgia e limitante nell'ottica della progettazione e realizzazione di adeguamenti dell'area al culto, prevedeva anch'esso un nuovo altare al centro dell'ottagono, il coro dei canonici simmetricamente posto ai suoi lati, la cattedra del 1918 al posto dell'altare cinquecentesco e quest'ultimo collocato in una nuova cripta da costruirsi al di sotto del coro. Tale ambiente, destinato ad accogliere le sepolture degli arcivescovi, sarebbe stato accessibile grazie a due rampe di scale poste ai lati della cattedra e avrebbe presentato una pianta circolare con calotta in cemento armato sorretta da otto pilastri quadrangolari che avrebbero cos\u00ec formato un deambulatorio al di sopra del quale, nell'intercapedine tra il suo soffitto e il pavimento del presbiterio, vi sarebbero stati dei locali da adibirsi a magazzino e sacrestia ordinaria. Antonio Sabatini fece due proposte: la prima prevedeva il presbiterio rialzato di tre gradini e l'altare di due, la seconda il primo di un gradino e il secondo di quattro. Il progetto del 1959 venne favorevolmente accolto dal cardinale Dalla Costa e dalla curia diocesana ma venne fermamente osteggiato dal soprintendente Alfredo Barbacci, e non fu realizzato. Nel 1961 venne installato all'interno del coro uno dei due primitivi corpi del nuovo organo a canne (Mascioni, \"opus 805\") sacrificando alcuni degli stalli del lato meridionale; di fronte ad esso, venne posizionata la consolle maggiore dello strumento, a tre tastiere. L'organo nella sua interezza venne fortemente danneggiato dall'alluvione del 4 novembre 1966 e fu oggetto di un importante intervento di ricostruzione conclusosi nel 1967.\nIl dibattito sul coro prosegu\u00ec e venne percepito come urgente soprattutto in seguito al Concilio Vaticano II, interessando anche esponenti del mondo politico. Nel 1965 venne installato al centro del coro un altare mobile in legno, costituito da una mensa sorretta da coppie di colonnine scanalate agli angoli, poso su una pedana mobile di tre gradini rivestita in panno rosso; nello stesso anno venne presentato al cardinale arcivescovo Ermenegildo Florit, promotore di una sistemazione definitiva dell'area presbiterale della cattedrale come di quella del battistero di San Giovanni, un nuovo progetto da parte del soprintendente Guido Morozzi che riprendeva quello di Antonio Sabatini, lasciando per\u00f2 il dossale dell'altare cinquecentesco (privato della mensa) al suo posto. Un'analoga proposta (priva della cripta) venne presentata all'Opera di Santa Maria del Fiore nel 1967 da Lando Bartoli.\nNell'ottobre 1966 l'assetto dell'area presbiterale sub\u00ec un'importante modifica: fu rimossa la credenza lignea a forma di altare (posta a ridosso del lato sud-est) che recava le sette mitrie aurifregiate simboleggianti le altrettante diocesi suffraganee dell'arcidiocesi di Firenze; la mensa cinquecentesca dell'altare venne demolita e al suo posto installata la cattedra del 1918, privata della parte superiore dello schienale e del baldacchino; le otto anfore bandinelliane vennero utilizzate per sostenere la mensa (in legno dipinto a finto marmo) di un nuovo altare provvisorio posizionato al centro del presbiterio, su una struttura mobile a tre gradini, che venne utilizzato da papa Paolo VI durante la messa della notte di Natale celebrata nella cattedrale il 24 dicembre dello stesso anno. Dopo l'alluvione del 4 novembre la cattedra novecentesca venne rimossa e rimontata nella sua interezza nella sala del trono del palazzo Arcivescovile, dove fu utilizzata da Paolo VI per l'udienza con le autorit\u00e0 civili, religiose e militari prima della succitata celebrazione eucaristica; in suo luogo vennero inizialmente utilizzate varie poltrone, poi, nella seconda met\u00e0 degli anni 1980, fu installata una cattedra provvisoria di fattura moderna e in legno massello di noce, che a sua volta venne sostituita nel 1990 con quella utilizzata fino al 1918, e portata nella cappella maggiore del seminario maggiore arcivescovile. Nel 1973 sotto la supervisione del soprintendente Guido Morozzi e del presidente dell'Opera di Santa Maria del Fiore Pio Galliano Boldrini venne rifatta la pavimentazione, con il conseguente stravolgimento della conformazione originaria dei vari livelli e delle scale: l'area presbiterale venne protesa in avanti e, al centro del coro, fu posizionato sopraelevato su tre gradini isolati il nuovo altare maggiore, consacrato il 21 giugno 1973 (solennit\u00e0 del Corpus Domini) dal cardinale arcivescovo di Firenze Ermenegildo Florit, realizzando ponendo al di sopra delle anfore cinquecentesche una mensa marmorea, all'interno della quale vennero inserite le reliquie di santi fiorentini.\nNel 1996 il cardinale arcivescovo Silvano Piovanelli indisse per l'anno successivo una \"Consultazione Internazionale per la riorganizzazione del presbiterio\", cui parteciparono otto architetti (Mario Botta, Klaus Theo Brenner, Roberto Gabetti e Aimaro Isola, Michael Graves, Hans Hollein, Arata Isozaki, Jean Nouvel, Aldo Rossi) scelti da un apposito comitato scientifico, finalizzata a produrre proposte che, pur rifacendosi in qualche modo alle impostazioni spaziale brunelleschiana e visiva bandinelliana, risolvesse la problematica costituita dal recinto ottagonale gi\u00e0 semplificato nel XIX secolo e considerato \u00abuna barriera\u00bb che \u00aboffende la sensibilit\u00e0 liturgica ed ecclesiale del nostro tempo\u00bb, non con finalit\u00e0 operative, bens\u00ec con lo scopo di avviare una ricerca sul tema. Nel 2010 inizi\u00f2 il restauro del crocifisso ligneo policromo di Benedetto da Maiano, coperto da una patina a finto bronzo applicata nel 1867 da Giovanni Dupr\u00e8; l'intervento venne condotto dall'Opificio delle pietre dure (che lo port\u00f2 a termine nel 2014), durante il quale la scultura \u00e8 stata sostituita da un crocifisso di artista fiorentino anonimo della seconda met\u00e0 del XV secolo (gi\u00e0 sull'altare brunelleschiano prima dell'acquisto del crocifisso di Benedetto da Maiano e caratterizzato da un forte pathos), dal 2015 esposto permanentemente nel Museo dell'Opera del Duomo. Nel novembre 2011 venne donato alla cattedrale un busto policromo raffigurante la \"Madonna col Bambino\" attribuito a Filippo Brunelleschi, collocato nell'area presbiterale in occasione di alcune celebrazioni. Nel 2010 l'Opera di Santa Maria del Fiore indisse un nuovo concorso per la realizzazione di un ambone che potesse \u00abarmonizzare il nuovo con l'antico\u00bb; vi parteciparono sei artisti (Mario Botta, Massimo Lippi, Mimmo Paladino, Filippo Rossi, Enrico Savelli, Paolo Zermani) e nessuno dei progetti presentati venne approvato. Un nuovo ambone mobile, in sostituzione del precedente costituito da un leggio a forma di aquila (attualmente nel presbiterio del battistero di San Giovanni), fu realizzato da Etsur\u014d Sotoo e inaugurato il 1\u00ba novembre 2015 dal cardinale arcivescovo Giuseppe Betori. Nello stesso anno, in occasione del Convegno ecclesiale nazionale, venne realizzata da Giuseppe Rosini un'installazione permanente in ceriscultura, consistente in sette ceri per il dossale, due (utilizzati sporadicamente) per l'altare maggiore e ventidue per il recinto del coro.\nDescrizione.\nCollocazione e dimensioni.\nIl coro di Santa Maria del Fiore \u00e8 posto al centro dell'ambiente ottagonale coperto dalla cupola del Brunelleschi intorno al quale si sviluppano i tre bracci del capocroce con le relative cappelle, secondo uno schema basato sulla centralit\u00e0 e la simmetricit\u00e0 tipiche dell'architettura fiorentina. Esso \u00e8 definibile come \u00abcoro centrale\u00bb in quanto isolato e con la possibilit\u00e0 di girarvi intorno su ogni lato.\nLo stesso spazio brunelleschiano prima e bandinelliano poi, venne concepito come fulcro della cattedrale da un punto di vista sia architettonico, sia liturgico, andando a costituire il punto di congiunzione tra l'elemento longitudinale della chiesa (le navate) con quello a pianta centrale (il capocroce, direttamente derivato dalle edicole dei martyria paleocristiani) grazie anche alla visibilit\u00e0 dell'altare maggiore da gran parte della chiesa; il coro \u00e8 lo spazio sacro per eccellenza verso il quale convergono i vari ambienti della cattedrale e le loro linee direttrici (sia sul piano orizzontale, sia su quello verticale), e costituisce con il battistero un percorso spaziale che ha inizio in San Giovanni, prosegue tra le navate di Santa Maria del Fiore ed ha il suo culmine nell'ottagono centrale e nelle tre tribune, con lo spazio coperto dalla cupola e posto al di fuori del coro inteso come deambulatorio. La recinzione (sia quella lignea quattrocentesca, sia quella marmorea cinquecentesca) al di l\u00e0 dei fini pratici aveva il compito al tempo stesso di delimitare l'area di rispetto costituita dal coro e dalla sua sacralit\u00e0, sia di sottolinearne visibilmente l'importanza nel fulcro della chiesa.\nIl diametro dell'ottagono del coro brunelleschiano era di 36\u00a0braccia (21\u00a0m); Baccio Bandinelli e Giuliano di Baccio d'Agnolo lo portarono a 40\u00a0braccia (23,34\u00a0m), quasi pari a met\u00e0 di quello interno della soprastante cupola (la cui lunghezza totale \u00e8 di 45,5 m) e di poco minore a quello interno del battistero di San Giovanni (che \u00e8 di circa 42\u00a0braccia), con esplicito richiamo alla chiesa battesimale.\nRecinto marmoreo.\nL'area del coro \u00e8 delimitata da un recinto marmoreo, costruito da Baccio Bandinelli e Giuliano di Baccio d'Agnolo nel XVI secolo (che lo concepirono come podio alla soprastante cornice architettonica) e ampiamente modificato da Gaetano Baccani a partire dal 1830 mediante, tra gli altri interventi, l'eliminazione degli zoccoli aggettanti sui quali poggiavano le colonne perpendicolari ai due pilastri centrali di ogni lato (mantenuti solo nel lato orientale, alle spalle dell'altare maggiore) e la demolizione di gran parte del lato occidentale, che costituisce l'accesso principale al coro, in asse con la navata centrale; due ingressi minori occupano i settori centrali dei lati nord-est (a ridosso del quale fino agli anni 1960 si trovava la cattedra) e sud-est, in corrispondenza delle porte delle due sacrestie della cattedrale. Il recinto \u00e8 alto 2\u00a0braccia e 1/2 (circa 1,5\u00a0m), e la lunghezza di ciascuno dei suoi lati misura all'incirca 16\u00a0braccia (circa 9,3\u00a0m).\nOgnuno dei sette lati del recinto \u00e8 tripartito e presenta esternamente specchiature in breccia medicea, che rimanda alle dodici edicole con le statue degli \"Apostoli\" realizzate nel medesimo materiale (in alcuni casi imitato dalla pittura) su disegno di Bartolomeo Ammannati a partire dal 1573; il settore centrale del lato orientale, originariamente, presentava la seguente epigrafe (testimoniata come ancora \"in loco\" nel 1790 e probabilmente rimossa intorno al 1842 e sostituita da una lastra marmorea liscia, se non da quest'ultima occultata):\nIl medesimo lato \u00e8 inoltre caratterizzato da una cimasa pi\u00f9 aggettante rispetto agli altri (per la presenza, in origine, del gruppo scultoreo di \"Adamo ed Eva e l'albero del peccato\" al di sopra di essa), sostenuta da dieci mensole marmoree decorate a rilievo con volute e foglie di acanto.\nIn corrispondenza dei pilastri del colonnato smantellato dal Baccani, sulla parete esterna del recinto vi sono dei bassorilievi che ritraggono figure maschili nella loro interezza, che non mantengono la loro collocazione originaria, ma vennero riposizionati nel corso dei restauri ottocenteschi; nel progetto primitivo essi dovevano essere trecento, poi in quello definitivo ottantotto e , in seguito alla demolizione degli zoccoli aggettanti, sessantaquattro (i restanti ventiquattro sono esposti presso il Museo dell'Opera del Duomo). Le realizzazione delle sculture (messe in opera nel 1572) venne curata in minima parte da Baccio Bandinelli (per le quali fece diversi disegni preparatori) e portata a termine dai suoi allievi Bartolomeo Ammannati, Clemente Bandinelli (figlio di Baccio), Vincenzo de' Rossi e Giovanni Bandini, in particolare da quest'ultimo che vi si ciment\u00f2 a partire dal 1563-64. Al maestro sono ascrivibili sicuramente soltanto cinque bassorilievi autografi recanti la sigla \u00abB.B.F.\u00bb e la data (1555), che si distinguono dagli altri per la pesantezza e dalla sporgenza del drappeggio, e da un \u00abparticolarismo minuto\u00bb lontano dalla \u00absignorile risolutezza\u00bb propria soprattutto delle sculture del Bandini; essi si trovano tutti ancora ad ornamento del recinto e raffigurano rispettivamente un \"uomo stante con lunga barba\", un \"uomo stante in atteggiamento meditabondo con barba\", un \"uomo imberbe di spalle con lungo bastone in mano\" (lato sud-est), un \"uomo stante di tre quarti con barba corta\" e un \"uomo imberbe con braccia conserte\" (lato nord-est).\nLe figure ritratte nei bassorilievi sono \"Profeti\", \"Apostoli\" e \"Santi dell'Antico e del Nuovo Testamento\"; esse sono volutamente connesse alla tematica veterotestamentaria che, secondo il progetto originario bandinelliano, doveva caratterizzare l'intera recinzione marmorea del coro: i bassorilievi, infatti, erano stati ideati come suddivisione tra le varie \"Scene dell'Antico Testamento\" mai realizzate, sebbene senza alcuna stretta correlazione tra le singole raffigurazioni. Venuti meno quest'ultimi, le figure vennero collocate accostando posture tra di loro speculari per sottolinearne i tratti anatomici. Tutti i personaggi, che presentano un atteggiamento di meditazione relativamente al mistero dell'azione redentrice di Cristo celebrato all'interno del recinto del coro, sono raffigurati con diverse caratteristiche anatomiche e posture, con una prevalenza di figure vestite con panneggi drappeggiati (alcuni di essi con il capo velato, altri caratterizzati da un turbante) e in posizione eretta (l'unico seduto, proveniente dal lato meridionale, \u00e8 esposto presso il Museo dell'Opera del Duomo); alcune figure tengono in mano oggetti, quali bastoni, libri, rotoli, una maschera e un teschio (elemento, quest'ultimo, strettamente legato al tema della salvezza dell'anima che avviene attraverso il sacrificio espiatorio di Cristo). I vari personaggi non sono identificabili; tuttavia, nei loro volti sono stati individuati alcuni probabili ritratti che riprendono i lineamenti di figure illustri dell'epoca, quali Tommaso Cavalcanti, Michelangelo Buonarroti e Filippo Brunelleschi.\nLo stile fonde insieme una rielaborazione della scultura classica greca e romana con il richiamo all'arte michelangiolesca, presente soprattutto nei ricchi drappeggi dei mantelli e nelle folte capigliature, e all'espressionismo del Rosso Fiorentino, mentre i due nudi esposti presso il Museo dell'Opera del Duomo e rispettivamente l'uno ripiegato su s\u00e9 stesso, l'altro con in mano un libro, sono un rimando ad Agnolo Bronzino, mentre lo \u00e8 ad Andrea del Sarto la figura stante avvolta da un drappo. Il classicismo dei rilievi del Bandini \u00e8 non inferiore a quello del Bandinelli, ma \u00e8 reso con toni \u00abpi\u00f9 calmi e pi\u00f9 semplici\u00bb, filtrando in chiave antiquaria attraverso un'\u00abidealit\u00e0 soave\u00bb il linguaggio aspro del maestro.\nLa parete interna del recinto ripropone, con semplici specchiature, l'articolazione di quella esterna.\nAl di sopra del recinto, in luogo dei pilastri del coronamento architettonico originario, si trovano ventidue torciere in stile neorinascimentale, realizzate nel corso dei restauri ottocenteschi in stucco dipinto di bianco e caratterizzate da una decorazione ad intaglio con motivi ornamentali e vegetali; al di sopra di ciascuna di esse vi \u00e8 uno dei ceri che costituiscono l'installazione permanente in ceriscultura del coro, realizzata nel 2015 da Giuseppe Rosini.\nPavimento, stalli del coro e organo a canne.\nIl coro \u00e8 l'unica area dell'intera cattedrale a mantenere la pavimentazione in cotto come era stato, seppur in forma provvisoria, fino agli inizi del XV secolo: fu infatti l'area al di fuori dell'ottagono ad essere pavimentata per prima tra il 1520 e il 1524, con trapezi marmorei policromi digradanti verso il centro, su disegno di Simone del Pollaiolo (morto nel 1508). Il pavimento attuale non \u00e8 pi\u00f9 quello originario (costituito da spicchi in cotto con bordature marmoree che riproponevano in pianta i soprastanti costoloni della cupola e la lanterna), ma \u00e8 frutto degli interventi della seconda met\u00e0 del XX secolo ed \u00e8 costituito da piastrelle rettangolari in cotto lucido con i gradini in marmo bianco, ad eccezione dell'area occupata dagli stalli del coro, dove \u00e8 in legno; unici elementi superstiti della pavimentazione antica sono i due gruppi di tre esagoni marmorei ciascuno, disposti parallelamente ai lati nord-ovest e sud-ovest, che avevano la funzione di indicare durante la liturgia la posizione dei sei chierici cantori e dei cerofori.\nI seggi, il cui assetto attuale risale all'intervento ottocentesco, si articolano in tre ordini: quello superiore \u00e8 costituito dagli stalli cinquecenteschi (rimaneggiati alla met\u00e0 del XIX secolo per adattarli alla mutata planimetria del coro), destinati in origine ai canonici, mentre i due inferiori, costituiti da panche, erano riservati agli altri sacerdoti. Gli stalli, in totale quarantasei (venticinque nel settore settentrionale, ventuno in quello meridionale, sono privi di particolari decorazioni: di modesta altezza (tale che non superino il retrostante recinto marmoreo), come le panche presentano semplici modanature sui braccioli e sui sostegni delle sedute, ribaltabili.\nI seggi posti a ridosso del lato sud dell'ottagono si interrompono alcuni metri prima dei gradini del presbiterio, asimmetricamente rispetto a quelli del lato nord, per lasciare spazio al corpo corale dell'organo a canne della cattedrale (Mascioni, \"opus 805\") realizzato nel 1961, costituito da dieci registri corrispondenti alla relativa sezione del primo manuale e del pedale, per un totale di 821 canne; il materiale fonico \u00e8 posto a 1,55\u00a0m al di sotto del piano di calpestio del coro ed \u00e8 interamente alloggiato entro una cassa lignea dalla semplice fattura geometrica, che presenta un grigliato per lo sfogo del suono sia sulla parte anteriore, sia sulla copertura. Di fronte ad essa trova luogo la consolle mobile a quattro manuali (ivi installata nel 2017 in luogo di quella originaria a tre, spostata nella cappella di San Jacopo Maggiore), che comanda l'intero strumento, che tra il 1961 e il 2017 \u00e8 stato pi\u00f9 volte oggetto di ampliamento da parte della ditta costruttrice; essa presenta una sobria decorazione costituita da specchiature che riprendono la forma del mobile, con il nome della ditta costruttrice intarsiato al centro della parete posteriore.\nPresbiterio.\nIl presbiterio occupa l'area centrale ed orientale del coro e, nel suo assetto attuale, risale al 1973. Esso \u00e8 sopraelevato di tre gradini rispetto al resto del coro e, in corrispondenza del centro dell'ottagono, dove si trova l'altare maggiore, si protende in avanti assumendo esso stesso la forma di met\u00e0 ottagono irregolare. Ai lati del dossale, in diagonale, sono posti gli attuali sedili riservati ai canonici, costituiti da due moderne serie di seggi singoli uniti fra di loro, con inginocchiatoi. Nelle celebrazioni non presiedute dall'arcivescovo viene allestita come sede per il celebrante una sedia lignea non sopraelevata, posta alla sinistra del dossale in posizione leggermente avanzata rispetto a quest'ultimo.\nAltare maggiore.\nL'altare maggiore sorge al centro dell'ottagono ed \u00e8 sopraelevato di due gradini rispetto al presbiterio; di questi, quello superiore ha il piano di calpestio in legno e amovibile in quanto, a ridosso del lato settentrionale della mensa, vi \u00e8 il vertice meridionale dello gnomone solare di Paolo dal Pozzo Toscanelli (1450 circa), visibile quasi nella sua interezza nella tribuna di sinistra del capocroce.\nL'altare, realizzato riadattando gli elementi della mensa di quello bandinelliano e consacrato il 21 giugno 1973 in onore della Vergine Maria Assunta, \u00e8 in marmo ed \u00e8 costituito da una mensa rettangolare realizzata negli anni 1970, sorretta da otto vasi biansati scolpiti, originali. Essi si rifanno alla tradizione fiorentina quattrocentesca rivisitata dal Bandinelli in chiave contemporanea, di raffigurare (prevalentemente sugli sportelli dei tabernacoli, come in quello realizzato nel 1446 da Luca della Robbia per la chiesa di Santa Maria a Peretola) un vaso nel quale viene raccolto il sangue di Ges\u00f9, in stretta correlazione con la statua di \"Cristo morto\" originariamente posta al di sopra della mensa. I vasi hanno la forma di severe anfore prive di particolari decorazioni, e sono di due tipi: le quattro laterali sono caratterizzate da un corto piede svasato, corpo espanso che richiama quello del lagynos, spalla distinta, lungo collo con bordo arrotondato e anse a nastro con volute; le quattro centrali, invece, hanno piede analogo, corpo ovoide, spalla distinta, alto collo, orlo ingrossato e sagomato, anse a nastro desinenti in volute.\nSulla lastra marmorea su cui poggiano gli otto vasi \u00e8 scolpita l'epigrafe dedicatoria in lingua latina, composta dal filologo Dino Pieraccioni:\nAll'interno della mensa durante il rito di consacrazione vennero inserite le reliquie di diversi santi legati alla chiesa fiorentina: san Feliciano martire, san Zanobi, sant'Antonino Pierozzi arcivescovo, san Giovanni Gualberto abate, santa Maria Maddalena de' Pazzi vergine, Santa Caterina de' Ricci vergine, santa Verdiana vergine e santa Giuliana Falconieri vergine.\nDossale e cattedra.\nIn asse con l'altare maggiore e in posizione notevolmente arretrata corrispondente a quella originaria, leggermente distaccato dal lato orientale della transenna, si trova il dossale dell'altare bandinelliano. Esso \u00e8 in marmo ed \u00e8 caratterizzato dalla bicromia ottenuta accostando il marmo di Carrara alla breccia medicea delle specchiature, installata nel 1569 in luogo dei previsti bassorilievi con \"Scene della Passione di Ges\u00f9\". Il dossale \u00e8 suddiviso in due ordini sovrapposti da un semplice cornicione; in quello superiore, alternati alle suddette specchiature, si trovano dodici balaustri che richiamano, nella forma, le anfore della mensa dell'altare. Esso sono decorati ad altorilievo con diversi soggetti: ciascuno dei sei del lato anteriore presenta due busti di cherubini oranti con festoni (balaustri angolari), il velo della Veronica (balaustri laterali esterni) e il calice con l'ostia (balaustri laterali interni), con riferimento alla Passione di Cristo; sui sei del lato posteriore, invece, oltre a festoni sono raffigurati i simboli del male, quali busti di arpie (balaustri angolari) e grifi (balaustri laterali), che dovevano fare da sfondo all'\"Albero del peccato\". Al centro della parete posteriore del dossale vi \u00e8 il tabernacolo degli oli santi, realizzato nell'ambito dei restauri condotti da Gaetano Baccani, che presenta verso l'esterno un'apertura ad arco a tutto sesto chiusa da due sportelli in legno privi di particolari decorazioni. Il dossale, realizzato su disegno di Giuliano di Baccio d'Agnolo, \u00e8 sormontato da sei candelabri in ottone, ciascuno dei quali \u00e8 sormontato da un cero facente parte dell'installazione permanente in ceriscultura realizzata nel 2015 da Giuseppe Rosini e caratterizzato da una decorazione a rilievo (un settimo cero \u00e8 situato su un apposito braccio ligneo scolpito che sporge dalla faccia anteriore del crocifisso).\nA ridosso della parete anteriore del dossale, sopraelevata di quattro gradini dei quali i due inferiori marmorei e i due superiori dipinti a finto marmo, si trova la cattedra arcivescovile. Essa venne realizzata nel XV secolo e rimase in uso fino al 1918, per poi essere riportata in cattedrale nel 1990. \u00c8 costituita da un semplice seggio in legno scuro, dall'alto schienale con terminazione ad arco a tutto sesto, con sull'esterno dei braccioli sagomati, semplici modanature che riprendono la forma di questi ultimi. La cattedra \u00e8 priva di particolari decorazioni in quanto, in origine, veniva rivestita con stoffe in base al colore liturgico del giorno corrispondente. Secondo la tradizione, la cattedra sarebbe stata utilizzata anche da sant'Antonino Pierozzi, arcivescovo di Firenze dal 1446 al 1459; venne usata all'interno della cattedrale da papa Pio VII e papa Pio IX (che vi celebrarono rispettivamente il 1\u00ba giugno 1815 e il 23 agosto 1857) e in occasione della visita di papa Francesco (10 novembre 2015) fu portata nello stadio Artemio Franchi per la celebrazione della messa presieduta dal pontefice.\nCrocifisso.\nIn posizione centrale sul dossale, innestato su un piedistallo in finto marmo, si trova il \"Crocifisso\" opera di Benedetto da Maiano che lo realizz\u00f2 intorno dal 1495; si tratta della medesima scultura acquistata nel 1509 presso il figlio Giovanni e collocata sull'architrave della recinzione del coro brunelleschiano, in asse con l'altare maggiore; nel 1510 essa venne dipinta in policromia da Lorenzo di Credi e, nello stesso anno, venne adornata da una corona di spine e un diadema realizzati in rame dorato dall'ottonaio Michelagnolo di Guglielmo. La scultura \u00e8 di grandi dimensioni, con il corpo crocifisso di Ges\u00f9 che misura in altezza 190\u00a0cm e in larghezza 170\u00a0cm; inadatto pertanto per la sua grandezza ad altre chiese fiorentine, venne fin dall'origine commissionato da parte dell'Opera di Santa Maria del Fiore a Benedetto da Maiano nell'ultimo decennio del XV secolo (probabilmente sotto l'influsso della riforma savonaroliana), che dunque lo realizz\u00f2 appositamente per la cattedrale; rimasto allo stato grezzo alla morte dello scultore, venne completato con la policromia soltanto dopo l'acquisto (posticipato dai tumulti di quegli anni). Coperto con una patina pittorica ad imitazione del bronzo nel 1867 da Giovanni Dupr\u00e8, il crocifisso ha riacquistato i suoi colori originari con un restauro condotto tra il 2010 e il 2014 ad opera dell'Opificio delle Pietre Dure.\nIl crocifisso \u00e8 caratterizzato da un'intensa carica drammatica, resa attraverso l'utilizzo del legno come materiale e la policromia, e da una severa solennit\u00e0. Il corpo di Ges\u00f9, ricavato da un unico blocco di legno scavato dal retro secondo la tradizione fiorentina, \u00e8 reso con un intenso naturalismo ed una particolare attenzione ai vari dettagli anatomici, in particolare a quelli della vigorosa muscolatura. Cristo \u00e8 raffigurato morto e il suo capo \u00e8 reclinato sulla spalla destra e cinto da una corona di spine; intorno ai suoi fianchi vi \u00e8 il perizoma, ricostruito nel corso dei restauri del 2010-2014 in lino tinto di azzurro, recuperando la cromia di quello originario, andato perduto, in base alle poche tracce di colore rimaste. Il cartiglio recante il \"titulus crucis\" venne realizzato anch'esso da Benedetto da Maiano e ridipinto con caratteri in oro da Lorenzo di Credi.\nAmbone e candelabro del cero pasquale.\nAl limitare del lato anteriore del presbiterio, sulla sinistra, si trova l'ambone, realizzato nel 2015 dallo scultore Etsur\u014d Sotoo; amovibile, \u00e8 in resina patinata a finto marmo. Il manufatto \u00e8 impostato su un'alta pedana avente la forma di cinque lati di un ottagono regolare, che lo pone allo stesso livello dell'area presbiterale, superando il dislivello dei tre gradini; il piano di calpestio \u00e8 delimitato da un parapetto traforato che, nella parte inferiore, presentano bassorilievi raffiguranti i simboli degli evangelisti: da destra a sinistra, l'\"Aquila\" di Giovanni, il \"Bue\" di Luca, il \"Leone\" di Marco e l'\"Angelo\" di Matteo. Sul lato anteriore vi \u00e8 la statua dell'\"Angelo della risurrezione\" (in riferimento a Mc , sormontata dal \"Giglio di Firenze\", addossato al leggio).\nIn posizione notevolmente arretrata rispetto all'ambone, ai piedi dei gradini del presbiterio si trova il candelabro del cero pasquale, che venne fatto realizzare dall'Arte della Lana nel 1477. Il candelabro \u00e8 in legno, gi\u00e0 dipinto di bianco, e originariamente presentava una corona in rame dorato composta da gigli, andata perduta come la parte terminale del manufatto; esso presenta una ricca decorazione ad intaglio con motivi architettonici, foglie di acanto e volute. Il basamento \u00e8 in marmo bianco ed \u00e8 ascrivibile ad un artista della bottega di Andrea del Verrocchio, in quegli anni attivo nella cattedrale di Santa Maria del Fiore. Quest'ultimo nel 1891 entr\u00f2 a far parte dell'allestimento del Museo dell'Opera del Duomo, sormontato da un altro candelabro per cero pasquale in rame dorato, realizzato probabilmente da Michelozzo negli anni 1440. La base ha la forma di un tronco di piramide, poggia su quattro zampe di leone ed \u00e8 decorata a bassorilievo con foglie di acanto lungo gli spigoli e festoni di lauro o olivo; sulle quattro facce sono rispettivamente scolpiti lo stemma dell'Arte della Lana (ovest e sud), la croce del popolo fiorentino (est) e il giglio di Firenze (nord). In origine il candelabro ligneo con il suo basamento non erano collocati stabilmente all'interno del presbiterio, bens\u00ec soltanto in occasione delle celebrazioni pasquali, mentre per il resto dell'anno erano custoditi all'interno della sacrestia dei canonici.\nAltri arredi mobili.\nIn occasione di alcune celebrazioni solenni, viene esposta sui gradini di destra del presbiterio una scultura raffigurante la \"Madonna col Bambino\" attribuita a Filippo Brunelleschi, risalente probabilmente alla fine del secondo decennio del XV secolo e donata alla cattedrale da Massimo Ersoch nel 2011 primariamente per l'uso liturgico; essa, ordinariamente collocata al di sopra dell'altare della cappella di San Pietro (seconda di sinistra della tribuna centrale), \u00e8 costituita da un busto in stucco dipinto policromo, e presenta forti analogie con altre sculture, tra cui la cosiddetta \"Madonna di Fiesole\" in terracotta dipinta, opera del Brunelleschi ad essa precedente databile agli inizi dello stesso secolo. La Vergine, innestata su un basso basamento che sulla parte anteriore presenta (fra due stemmi ipoteticamente identificati con quelli delle famiglie Salviati e Strozzi) due putti alati che reggono una corona d'alloro contenente il trigramma IHS, \u00e8 raffigurata pensosa ma serena, mentre tiene in braccio Ges\u00f9 infante, trattenendone il piede sinistro con la sua mano destra e avvolgendone gran parte del corpo nel suo manto ceruleo; la scena \u00e8 presentata con un \u00abdelicato naturalismo\u00bb, in un'aura di \u00abintimit\u00e0 spontanea e soave\u00bb.\nPer la solennit\u00e0 della Nativit\u00e0 di san Giovanni Battista trova posto sui gradini del presbiterio specularmente all'ambone (mentre precedentemente veniva posta al centro del dossale), una reliquia del Precursore. Il battistero e la cattedrale posseggono diversi frammenti appartenenti secondo la tradizione al corpo del Battista, due dei quali sono esposti presso il Museo dell'Opera del Duomo all'interno dei rispettivi reliquiari, quest'ultimi opera degli orafi Matteo di Giovanni (prima met\u00e0 del XV secolo, in stile tardogotico, contenente una porzione di dito) e Pietro o Tommaso Cerluzi (1564, in stile rinascimentale, contenente la mascella); in cattedrale, invece, vi sono altri due frammenti di dita (tra cui la parte apicale dell'indice), ciascuno entro il proprio reliquiario.\nDurante alcune celebrazioni presiedute dall'arcivescovo, in base alle esigenze liturgiche viene posizionato davanti all'altare ed utilizzato dall'ordinario un faldistorio bronzeo, realizzato da Massimo Lippi nel 2013, decorato con tralci di vite, altri simboli cristiani e le effigi della \"Madonna\", \"San Giovanni Battista\", \"San Zanobi\" e \"Santa Reparata\"."}
{"id": "6695357", "revid": "121811910", "url": "https://it.wikipedia.org/wiki?curid=6695357", "title": "Francesco Perrone", "text": "Biografia.\nInizi\u00f2 a praticare la corsa nel 1950, partecipando ad alcune manifestazioni su strada organizzate nel Brindisino. Nel 1954 venne fondato il Gruppo Sportivo Fiamme Oro e Perrone, dopo aver espletato il servizio militare, fu ingaggiato in quanto membro delle forze di Polizia.\nNel 1955 conquist\u00f2 il suo primo titolo nazionale nei 5000 metri piani, cui seguirono altre cinque medaglie d'oro nazionali: una nei 5000 metri piani, una nei 10000 metri piani, due nella maratona e una nella corsa campestre.\nIl 17 ottobre 1957 fece registrare il record italiano dei 5000 metri piani a Bari con il tempo di 14'31\"0, tempo ottenuto contemporaneamente nel corso della stessa gara anche da Franco Volpi.\nNel 1960 prese parte ai Giochi olimpici di Roma dove si classific\u00f2 trentasettesimo nella maratona.\n\u00c8 scomparso nel 2020 all'et\u00e0 di 89 anni a seguito della pandemia di COVID-19.\nCampionati nazionali.\n1 volta campione italiano assoluto di corsa campestre (1961)"}
{"id": "6695362", "revid": "609949", "url": "https://it.wikipedia.org/wiki?curid=6695362", "title": "Chiesa di San Biagio e Santa Maria Immacolata", "text": ""}
{"id": "6695366", "revid": "119837215", "url": "https://it.wikipedia.org/wiki?curid=6695366", "title": "Scudo arabo-nubiano", "text": "Lo scudo arabo-nubiano (spesso abbreviato in ANS, dall'acronimo inglese \"Arabian-Nubian Shield\") \u00e8 un'esposizione di rocce cristalline, prevalentemente risalenti al Neoproterozoico, presente su entrambi i fianchi del Mar Rosso. In questo contesto forma la parte settentrionale dell'orogenesi dell'Africa orientale, lunga circa 6000\u00a0km.\nLe nazioni cui lo scudo appartiene sono, da nord a sud, Israele, Giordania, Egitto, Arabia Saudita, Sudan, Eritrea, Etiopia, Yemen e Somalia. Rocce appartenenti allo scudo si trovano anche nel deserto del Sahara, e nel deserto Arabico a nord, mentre a sud sono visibili nell'acrocoro Etiopico, nella Provincia di 'Asir e nell'altopiano dello Yemen.\nLo scudo arabo-nubiano \u00e8 stato sede dei primi tentativi di sfruttamento geologico, principalmente ad opera degli antichi Egizi, per estrarre l'oro dalle rocce dell'Egitto meridionale e del nordest del Sudan, allora chiamato Nubia che significa appunto \"oro\". Altri siti dove fu ritrovato l'oro si trovano in Eritrea e Arabia Saudita. \nAll'epoca dei faraoni nella zona di Assuan si estraeva anche il granito impiegato nella costruzione delle piramidi. Quella che viene considerata la pi\u00f9 antica mappa geologica esistente, il Papiro delle miniere d'oro risalente al 1150 a.C. e conservato al Museo egizio di Torino, sembra proprio indicare la strada per arrivare alle miniere d'oro dell'Egitto orientale. Il nome in greco di Assuan, \"Syene\", ha dato il nome alla roccia magmatica conosciuta come sienite.\nEstensione.\nLa porzione dello scudo arabo esposto in Arabia Saudita si estende su \u2248445,000\u00a0km\u00b2. L'intero scudo arabo, comprendente sia la parte esposta che la parte attualmente ricoperta da sedimenti o da flussi lavici pi\u00f9 recenti, copre \u2248725,000\u00a0km\u00b2. Le rocce esposte in Giordania e Yemen coprono altri \u2248100,000\u00a0km\u00b2, il che porta il totale della porzione araba dello scudo arabo-nubiano (ANS) a \u2248825,000\u00a0km\u00b2.\nPer la parte nubiana, esposta in Egitto, Sudan, Eritrea, Etiopia, Sud Sudan e Kenya, la porzione esposta \u00e8 di \u2248801,000\u00a0km\u00b2; la porzione sotterranea \u00e8 \u22481,100,000\u00a0km\u00b2. Il totale dello scudo nubiano assomma quindi a \u22481,901,000\u00a0km\u00b2.\nIl totale complessivo delle due porzioni dell'ANS \u00e8 quindi di \u22482,725,000\u00a0km\u00b2 e rappresenta circa il 2% dell'intera area continentale terrestre.\nFormazione della crosta dello scudo arabo-nubiano.\nLo scudo arabo-nubiano rappresenta la met\u00e0 settentrionale di una grande zona di collisione chiamata orogenesi dell'Africa orientale. Questa zona di collisione si \u00e8 formata verso la fine del Neoproterozoico quando i segmenti orientali e occidentali della Gondwana entrarono in collisione tra loro andando a formare il supercontinente Gondwana. La parte pi\u00f9 intensa della collisione avvenne in quella che \u00e8 attualmente l'Africa meridionale, dove le pi\u00f9 antiche croste della Tanzania, Mozambico e Madagascar furono rimobilizzate per formare la cintura del Mozambico. Questa grande collisione fu responsabile anche dell'orogenesi Pan-Africana verso la fine dell'era Neoproterozoica. La crosta della cintura del Mozambico \u00e8 molto diversa da quella dello scudo arabo-nubiano, costituito prevalentemente di crosta recente, cio\u00e8 crosta formatasi per parziale fusione del mantello terrestre, anche se materiale della pi\u00f9 antica crosta dell'Archeano e del Paleoproterozoico \u00e8 esposta a ovest del Nilo in Egitto, nella parte sudest dello scudo in Arabia, nell'Etiopia orientale e nello Yemen.\nLo scudo impieg\u00f2 circa 300 milioni di anni per formarsi. Le rocce pi\u00f9 antiche associate al ciclo formativo della crosta dell'ANS si formarono per coalescenza di archi insulari, bacini strutturali e forse plateau oceanici. Le rocce pi\u00f9 antiche associate a questo ciclo hanno un'et\u00e0 di 870 milioni di anni e si trovano nel Sudan orientale e nel sudest arabico. Alcune delle rocce pi\u00f9 vecchie sono ofioliti, il che testimonia che la formazione della crosta continentale dell'ANS cominci\u00f2 con la formazione di crosta oceanica per effetto dell'espansione del fondale oceanico, seguita dallo sviluppo di zone di subduzione e archi insulari.\nGli archi insulari entrarono in collisione e i terrane tettonici si saldarono tra loro nel periodo compreso tra 780 e 620 milioni di anni fa per formare un nucleo ampio e spesso di crosta continentale giovane. L'ispessimento provoc\u00f2 la formazione parecchie zone di sutura, marcate dall'obduzione di ofioliti e da intense deformazioni. L'ispessimento crostale fu anche accompagnato da fusione e frazionamento magmatico del magma mafico che ristagn\u00f2 in profondit\u00e0 nella crosta. Questi fusi risalirono poi per essere messi in posto come intrusioni granitiche. Il magmatismo in questa fase \u00e8 caratterizzato da tholeiiti e sequenze calcaline."}
{"id": "6695382", "revid": "287204", "url": "https://it.wikipedia.org/wiki?curid=6695382", "title": "Ioannis Agravanis", "text": ""}
{"id": "6695383", "revid": "1522738", "url": "https://it.wikipedia.org/wiki?curid=6695383", "title": "Akihiro Kurata", "text": ""}
{"id": "6695384", "revid": "287204", "url": "https://it.wikipedia.org/wiki?curid=6695384", "title": "Dionysis Skoulidas", "text": ""}
{"id": "6695386", "revid": "1521745", "url": "https://it.wikipedia.org/wiki?curid=6695386", "title": "Parveen Babi", "text": " "}
{"id": "6695388", "revid": "287204", "url": "https://it.wikipedia.org/wiki?curid=6695388", "title": "Antonis Koniaris", "text": ""}
{"id": "6695389", "revid": "300067", "url": "https://it.wikipedia.org/wiki?curid=6695389", "title": "Episodi di X-Files (undicesima stagione)", "text": "L'undicesima stagione della serie televisiva X-Files (\"The X-Files\") \u00e8 stata trasmessa negli Stati Uniti per la prima volta dall'emittente Fox dal 3 gennaio al 21 marzo 2018.\nIn Italia \u00e8 andata in onda in prima visione su Fox, canale a pagamento della piattaforma satellitare Sky, dal 29 gennaio al 2 aprile 2018.\nMemorie dal futuro.\nTrama.\nScully viene ricoverata in ospedale dopo un attacco causato da una visione del futuro che coinvolge William, il figlio avuto insieme a Mulder. Mulder si propone di investigare, incrociando inavvertitamente percorsi con ex membri del Consorzio, il signor Y ed Erika Price, la cui missione \u00e8 colonizzare l'universo. Walter Skinner viene avvicinato da Monica Reyes e dall'uomo che fuma, che gli offre protezione contro il virus alieno in suo possesso, ma Skinner sembra interessato solo ad aiutare Mulder e Scully. L'uomo che fuma rivela di aver generato William abbinando il suo DNA a quello alieno, e ingravidando Scully.\nSimulazione.\nTrama.\nMulder e Scully vengono contattati, attraverso lo smartphone di Mulder, dalla coscienza virtuale di Richard Langly, che fa parte di una simulazione dell'NSA progettata per prendere vita quando i partecipanti muoiono. Langly chiede ai suoi amici di porre termine al programma di simulazione, perch\u00e9 al suo interno le entit\u00e0 sono diventate dei veri e propri schiavi digitali al servizio dell'NSA. Mulder scopre che la responsabile del progetto \u00e8 Erika Price. Mulder cerca di guadagnare un po' di tempo con le guardie che sono a protezione del progetto, in modo da permettere a Scully di spegnere i server della simulazione. In seguito i due agenti tornano sul luogo accompagnati da una squadra dell'FBI incaricata di svolgere delle indagini sulla questione, ma non troveranno che delle stanze vuote e nessuna traccia delle apparecchiature. Nel finale, i due agenti sono nuovamente contattati dalla coscienza di Langly che li prega di eliminare il backup del programma che l'NSA \u00e8 riuscito a fare prima che Scully spegnesse i server.\nDoppioni.\nTrama.\nIndagando su una serie di omicidi, che sembrano essere stati compiuti dai sosia delle vittime, Mulder e Scully fanno conoscenza di due fratelli: uno (Chucky Poundstone) \u00e8 il secondino del carcere dove si \u00e8 consumato l'ultimo omicidio, l'altra (Judy) \u00e8 una donna ricoverata in un ospedale psichiatrico. Essi giocano telepaticamente all'impiccato coi nomi delle vittime che, da quel momento, cominciano a essere perseguitati dai loro sosia (in realt\u00e0, si tratta di proiezioni psichiche generate dalle capacit\u00e0 mentali dei fratelli), finch\u00e9, una volta completato il nome, vengono uccise. Messi alle strette, i due fratelli giocano coi nomi di Scully e Mulder, ma finiscono per litigare; cos\u00ec cominciano a giocare coi loro stessi nomi, uccidendosi a vicenda.\nL'effetto Mandela.\nTrama.\nNel parcheggio dell'FBI, Mulder e Scully vengono avvicinati da Reggie Something, un loro collega che li informa di alcuni esperimenti di oblio collettivo indotto, iniziati negli anni Settanta dal governo statunitense e condotti dal Dr. Lui (They in lingua originale) con lo scopo di eliminare, dalla mente di grandi masse di persone, episodi che il governo riteneva imbarazzanti o che, comunque, dovevano restare segreti, in particolare il ritrovamento di un alieno su Grenada immediatamente prima dell'operazione Urgent Fury nel 1983. Lo stesso Reggie dice di aver collaborato da sempre con Mulder e Scully, che, appunto, non si ricorderebbero pi\u00f9 niente. Mulder viene contattato dal Dr. Lui che nega tutto, nonostante ammetta di aver da sempre lavorato su progetti simili. Alla fine si scopre che Reggie \u00e8 un dipendente di un'agenzia governativa recentemente ricoverato per esaurimento nervoso, per cui viene creduto pazzo e portato via da un'ambulanza. Alla vista dei dottori che portano via il paziente, Skinner chiede a Mulder e Scully dove stiano portando l'uomo, chiamandolo proprio Reggie: ci\u00f2 lascia i due agenti con nuovi dubbi riguardo alla veridicit\u00e0 delle sue dichiarazioni.\nGhouli.\nTrama.\nDue ragazze si feriscono gravemente credendo di combattere contro un mostro; interrogate da Mulder e Scully, raccontano di aver fatto uno strano sogno, lo stesso che anche Dana sta facendo. Le due non hanno niente in comune, se non il fidanzato, Jackson Van de Kamp. Arrivati a casa del ragazzo per interrogarlo, Dana e Fox lo trovano morto suicida, all'apparenza dopo aver sparato ai genitori. Dana, dopo aver eseguito il test del DNA, scopre che si tratta di William, il figlio che ha dato in adozione quindici anni prima. Andando a dargli l'estremo saluto, scopre che il suo cadavere \u00e8 sparito. In realt\u00e0, il ragazzo \u00e8 capace di proiettare nelle menti altrui visioni che distorcono la realt\u00e0. Gli agenti della National Secutiry lo stanno braccando: sono loro che hanno ucciso i suoi genitori adottivi, mentre Jackson si \u00e8 solo finto morto. Il ragazzo riesce a fuggire, rimettendosi in contatto telepatico con la madre, che, quindi, si sente in dovere di continuare a cercarlo.\nKitten.\nTrama.\nDana e Fox sono convocati dal vice-direttore Kersh in merito alla sparizione di Skinner. Nel corso delle indagini, i due agenti, che temono che il loro superiore si sia alleato con l'uomo che fuma, arrivano in una sperduta cittadina dove vivono alcuni ex commilitoni di Walter ai tempi della guerra del Vietnam. Uno di loro, Kitten, \u00e8 stato esposto a un gas sperimentale, diventando un soldato sanguinario; gli esperimenti sono continuati su di lui anche dopo il congedo. L'uomo, finalmente, \u00e8 morto in un ospedale psichiatrico. Il figlio, Davey James, \u00e8 deciso a vendicare il padre, attirando in trappole vietcong disseminate nel bosco tutti quelli che crede responsabili della pazzia del padre, fra cui Skinner. Mulder e Scully salvano quest'ultimo, che conferma la sua lealt\u00e0 nei confronti dei due agenti (motivo per cui non ha fatto carriera all'interno dell'FBI).\nIA.\nTrama.\nDopo una disastrosa cena in un ristorante di sushi interamente automatizzato, a cui Mulder rifiuta di dare una mancia elettronica, lui e Scully iniziano a subire la ribellione di tutti i dispositivi elettronici che facilitano la loro vita (cellulari, navigatori, computer, aspirapolveri, etc). Rincorsi e messi alle strette da un esercito di droni, sono costretti a rifugiarsi in una fabbrica dove vengono braccati da vari tipi di robot. Al momento del confronto con quello che sembra essere il robot al comando, i due agenti scoprono che il motivo della persecuzione \u00e8 dovuto alla mancia che Mulder si \u00e8 pi\u00f9 volte rifiutato di lasciare al ristorante.\nCuriosit\u00e0: La maggior parte della puntata \u00e8 priva di dialoghi parlati, e soltanto l'ultima scena dell'episodio vede la presenza di esseri umani al di fuori dei due protagonisti. \nCaccia alle streghe.\nTrama.\nNel Connecticut un bambino muore, inseguendo, nel bosco, una persona travestita da personaggio dei cartoni animati. Sebbene sembri un omicidio da parte di un maniaco, l'autopsia rivela che le cause della morte sono dovute all'attacco di un lupo. Indagando Mulder scopre che il bosco fu teatro di una brutale caccia alle streghe nel XVI secolo, e che gli spiriti maligni che ancora aleggiano nella zona sono stati richiamati da una strega moderna (compreso il Cerbero che si crede abbia ucciso il bambino). I morti cominciano ad aumentare, Mulder e Scully trovano la strega proprio mentre sta spontaneamente bruciando, mettendo fine all'ondata di violenza.\nNiente dura per sempre.\nTrama.\nIndagando su un traffico d'organi, Mulder &amp; Scully si imbattono in una setta al cui comando c'\u00e8 Barbara Beaumont, attrice di 85 anni che per\u00f2 ne dimostra 30. L'attrice si mantiene giovane bevendo sangue e mangiando organi che gli adepti della sua setta le offrono. A questo si aggiunge un parente di una adepta che cerca vendetta per il rapimento della sorella.\nIl figlio perduto.\nTrama.\nL'episodio si apre ripercorrendo la storia di Jackson Van De Kamp \"aka\" William, il figlio di Scully, nato da un esperimento portato avanti dall'uomo che fuma: questo, oltre a tutta una serie di superpoteri, possiede la capacit\u00e0 di salvare l'umanit\u00e0 dalla pandemia aliena, di cui Scully ha avuto avvisaglie in sogno. Kersh intima a Skinner di radiare Mulder e Scully, a causa di alcune dichiarazioni rilasciate a Tad O'Malley circa l'epidemia. I due, in realt\u00e0, sono alla ricerca del figlio: sviato da Monica, Mulder arriva a una base militare in cui \u00e8 tenuta una navicella aliena. A capo della base vi \u00e8 Mr. Y, che viene ucciso da Mulder. Rintracciato nuovamente William, Mulder assiste anche all'esplosione dei corpi di Erika Price e dei suoi uomini a opera di William. Skinner e Scully raggiungono Mulder in una fabbrica dove sta inseguendo William che, per non essere raggiunto, si trasforma in Mulder. Skinner uccide Reyes, ma \u00e8 investito dall'Uomo che Fuma rimanendo, apparentemente, anche lui ucciso. L'Uomo che Fuma spara a Mulder (che in realt\u00e0 \u00e8 William che si \u00e8 trasformato per trarlo in inganno e salvare cos\u00ec suo padre) che cade in acqua, ma il vero Mulder sopraggiunge e spara all'Uomo che fuma, uccidendolo. Mulder \u00e8 disperato per il fatto di aver perso suo figlio; pochi istanti dopo Scully lo mette al corrente di essere nuovamente incinta, questa volta di lui. Nella scena finale si vede William riemergere vivo dalle acque."}
{"id": "6695392", "revid": "93556", "url": "https://it.wikipedia.org/wiki?curid=6695392", "title": "Uccisione di Graziella Fanti", "text": "Biografia.\nLa madre di Graziella, Bruna Fanti, lavorava come domestica. Non era sposata ma all'et\u00e0 di venti anni rimase incinta e nacque Graziella. Madre e figlia abitavano inizialmente a Piastre, presso la localit\u00e0 il \"Brocco\", con il compagno di Bruna, Guido Begliomini, un uomo separato dalla moglie di simpatie antifasciste. Si rifugiarono poi in una capanna di legno e paglia vicino al fosso dei Gambioni per nascondersi dai tedeschi.\nA causa della mentalit\u00e0 dell'epoca, per il fatto che fosse figlia illegittima e vivesse in una situazione familiare atipica, Graziella era socialmente emarginata da buona parte dei concittadini e dei compagni di classe.\nMorte.\nDopo la liberazione di Pistoia il 9 settembre 1944, alcune pattuglie tedesche si aggiravano ancora sulla Linea Gotica. Il 21 settembre, Graziella, che aveva diciassette anni, si trovava presso il paese delle Forri per lavare i panni nel fosso dei Gambioni. Fu avvistata da alcuni soldati tedeschi, insospettiti dai panni maschili che stava lavando, e dopo averla circondata e strappati i vestiti cercarono di stuprarla . La ragazza riusc\u00ec a opporsi e a scappare, chiamando in soccorso la madre, ma venne uccisa da una raffica di mitra. Un'amica di Graziella, Miranada Pisaneschi, si trovava poco lontano con altri due compagni quando ud\u00ec le grida della ragazza e gli spari che ne seguirono. La sua testimonianza racconta anche che i soldati, allontanandosi, imitavano beffardi le urla della giovane.\nIl corpo di Graziella rimase sulla riva del ruscello per dieci giorni, per paura di rappresaglie, finch\u00e9 un uomo di nome Lido lo port\u00f2 via. La madre fece mettere una lapide bianca sulla sua tomba con un'incisione: \"Uccisa dalla barbarie Nazista in questi luoghi\". Non venne celebrata nessuna messa.\nMemoria.\nA parte un anonimo cippo a forma di croce posato sul luogo dell'assassinio, la vergogna e l'imbarazzo popolare che la storia familiare e le circostanze della morte di Graziella portavano, impedirono che fosse adeguatamente celebrato il ricordo dell'assassinio. Pur saltuariamente ricordata, solo quarantasei anni dopo la sua uccisione, il Comune di Pistoia propose il progetto \"Memoria storica\" e l'8 aprile 1990, Bruna Fanti, ormai ottantenne, e le persone del posto, inaugurarono un monumento nel giardino pubblico delle Piastre in onore della giovane vittima. La lapide bianca sulla sua tomba venne sostituita con una di granito rosa.\nIl 21 settembre 2004, celebrando il sessantennale della scomparsa attraverso l'iniziativa \"Il prezzo della Resistenza: omaggio a Graziella Fanti, vittima del nazismo\" venne celebrata una messa per Graziella. In quell'occasione le venne intitolata la piazza del paese. Era presente anche il vescovo Simone Scatizzi per testimonianza del superamento del silenzio della chiesa sulla morte di Graziella. Il giornalista e compagno di scuola di Graziella, Luciano Corsini, principale artefice della riscoperta della storia, present\u00f2 alla diocesi di Pistoia la proposta di beatificare la giovane vittima. Dalla riscoperta della memoria dell'accaduto, ci sono state altre testimonianze di ricordo della ragazza sia da parte delle istituzioni sia dai mezzi di informazione, sulla stampa e presso la popolazione anche alla ricerca di una pur tardiva riabilitazione da tale silenzio.\n\"Il grano Graziella\".\nDurante un convegno di agricoltura biodinamica a Treviso nel 1974, uno sconosciuto archeologo consegn\u00f2 dei chicchi di grano. L'uomo disse di averli trovati in una tomba egizia e li cedette a condizione che il grano prodotto da quei chicchi fosse chiamato come sua figlia Graziella, uccisa dai nazisti. I chicchi vennero riprodotti e tale variet\u00e0 di grano fu dunque denominata Graziella Ra, come promesso al padre e in onore del dio del Sole egiziano.\nSolo con la pubblicazione della storia sul Corriere della sera Il 18 settembre 2004 in un articolo di Aldo Cazzullo, fu possibile ricollegare la storia della giovane con la consegna del grano egizio.\nCollegamenti esterni.\nDocumento ufficiale sulla morte di Graziella Fanti: "}
{"id": "6695393", "revid": "729019", "url": "https://it.wikipedia.org/wiki?curid=6695393", "title": "Rudolf Berthold (aviatore)", "text": "L'Hauptmann \"Oskar Gustav Rudolf Berthold\", comunemente noto come Rudolf Berthold, era un asso dell'aviazione tedesco della prima guerra mondiale.\nTra il 1916 e il 1918, abbatt\u00e9 44 aerei nemici - 16 dei quali mentre volava con una mano sola.\nBerthold aveva fama di combattente spietato, senza paura e soprattutto molto patriottico.\nLa sua perseveranza, il coraggio e la volont\u00e0 di tornare a combattere mentre era ancora ferito lo resero uno dei pi\u00f9 famosi piloti tedeschi della prima guerra mondiale.\nBerthold si arruol\u00f2 nell'esercito imperiale tedesco (Deutsches Heer (1871-1919)) nel 1909 e pag\u00f2 le sue lezioni di pilotaggio, qualificandosi nel settembre del 1913.\nFu uno dei pionieri dell'aviazione della prima guerra mondiale, effettuando missioni di Ricognizione cruciali durante l'invasione della Francia del 1914, che gli valsero una delle prime Croce di Ferro della guerra.\nNel 1915 divenne uno dei primi guerrieri aerei.\nVol\u00f2 come comandante di una delle prime unit\u00e0 combattenti dedicate nel 1916; ha ottenuto cinque vittorie prima di subire gravi ferite in un incidente e di essere sottoposto a Narcotico mentre era ricoverato in ospedale per quattro mesi.\nUscendo dall'ospedale, \u00e8 tornato in servizio ed in seguito \u00e8 ancora riuscito a comandare due squadroni di caccia della Germania.\nIl 24 aprile 1917, quando fu nuovamente ferito, aveva portato il suo bottino a 12 vittorie e venne insignito del pi\u00f9 grande onore della Germania, il Pour le M\u00e9rite.\nIl 18 agosto, ancora una volta si \u00e8 ritirato dalle cure mediche per tornare in battaglia.\nNelle settimane successive, avrebbe totalizzato 16 vittorie in pi\u00f9 prima di essere paralizzato da un proiettile britannico il 10 ottobre 1917.\nCon un braccio a rischio di amputazione, Berthold fu salvato dalla sorella Franziska, che aveva le conoscenze per farlo curare da uno specialista.\nBerthold fu costretto a letto fino al febbraio 1918, per poi tornare a comandare una delle prime unit\u00e0 da combattimento del mondo.\nIl 28 maggio, inizi\u00f2 ancora una volta a volare in combattimento, anche se volava con una mano sola e sotto l'influenza di narcotici; abbatt\u00e9 altri 14 aerei nemici l'8 agosto 1918.\nIl 10 agosto, abbatt\u00e9 le ultime due vittime sul suo ultimo volo prima di essere abbattuto.\nDopo due giorni in ospedale, avrebbe di nuovo abbandonato il trattamento e sarebbe tornato in combattimento.\nSolo un ordine diretto del Kaiser Friedrich Wilhelm Viktor Albrecht von Hohenzollern lo riconsegn\u00f2 alle cure mediche per il resto della guerra.\nNella Germania del dopoguerra, Rudolf Berthold organizz\u00f2 i Freikorps e combatt\u00e9 il Bolscevismo in Lettonia.\nFu ucciso in una lotta politica di strada ad Amburgo il 15 marzo 1920.\nPrimi anni e servizio militare.\nOskar Gustav Rudolf Berthold nacque a Ditterswind, nel Regno di Baviera nell'Impero tedesco come sesto figlio di Oberf\u00f6rster (Capo Guardaboschi) Oskar Berthold.\nIl bambino, che divenne noto come Rudolf, fu il primo nato da Helene Stief Berthold, la seconda moglie di Oskar.\nLa prima moglie di Oskar, Ida Anne Hoffmann Berthold, mor\u00ec di parto, lasciando come sopravvissuti una figlia femmina e tre figli maschi. Rudolf \u00e8 stato seguito da tre fratelli pi\u00f9 giovani, due dei quali sono sopravvissuti fino all'et\u00e0 adulta.\nIl padre di Rudolf era impiegato da un nobile locale, Oskar Freiherr von Deuster; Rudolf \u00e8 cresciuto viaggiando nella grande tenuta del barone.\nAll'inizio del settembre 1897, Rudolf si iscrisse alla scuola elementare locale.\nAl compimento degli studi, all'et\u00e0 di dieci anni, si iscrisse all'Humanistische Neue Gymnasium nella vicina Bamberga.\nQuando aveva compiuto i suoi studi l\u00ec all'et\u00e0 di 14 anni, aveva adottato un motto personale di Quinto Orazio Flacco: \"\u00c8 dolce e giusto morire per la propria Patria\".\nRudolf si trasfer\u00ec nel K\u00f6nigliches Humanistische Gymnasium di Schweinfurt nel settembre 1906 per iniziare le classi di sesto livello.\nL'inverno del 1909 lo vide trasferito all'Altimes Gymnasium di Bamberga per adattarsi meglio alla carriera militare.\nSi \u00e8 laureato il 14 luglio 1910, con la reputazione di essere senza paura, allegro e studioso.\nSebbene Ditterswind fosse una citt\u00e0 di guarnigione, la carriera del giovane Berthold ebbe inizio quando entr\u00f2 a far parte del 3\u00ba Reggimento Fanteria Brandenberg a Wittenberg.\nGli fu richiesto di servire un anno e mezzo di addestramento come F\u00e4hnrich (Ufficiale Aspirante) prima di essere promosso ufficiale del reggimento.\nIl 27 gennaio 1912, promossero Berthold e gli fu commissionato come leutnant.\nVerso la fine della formazione di Berthold, fu fondata la Jungdeutschland-Bund.\nDivenne il capo del ramo di Wittenberg di questa societ\u00e0 patriottica che mobilitava i giovani tedeschi per il servizio nazionale.\nLa Der Fliegertruppe divenne una parte ufficiale dell'esercito imperiale tedesco il 1\u00ba ottobre 1912.\nBerthold impar\u00f2 a volare a proprie spese nel 1913, qualificandosi come pilota nel settembre 1913 con la licenza n. 538.\nSi \u00e8 formato presso l'Halberst\u00e4dter Flugzeugwerke (fabbrica di Halberstadt) con i modelli a doppio controllo Bristol; uno dei suoi compagni di corso era Oswald Boelcke.\nDopo aver informato la sua famiglia di avere un \"incarico speciale\" in una scuola di volo, Berthold svolse un addestramento militare durante l'estate 1914.\nLa grande guerra.\n1914.\nLo scoppio della prima guerra mondiale sconvolse i progressi del giovane aviatore.\nIl 1\u00ba luglio 1914, Berthold fu richiamato dalla sua scuola per ricongiungersi al 20\u00ba Reggimento di fanteria; una volta l\u00ec, scopr\u00ec mestamente che le sue abilit\u00e0 in marcia si erano deteriorate durante il suo soggiorno nell'aviazione.\nDopo un corso di aggiornamento di quindici giorni in abilit\u00e0 da soldato, \u00e8 tornato ad allenarsi in volo.\nIl 17 luglio 1914 fu ufficialmente trasferito dal terzo Brandenberger al servizio aereo.\nEssendosi lasciato alle spalle gli altri studenti di pilotaggio durante il corso di aggiornamento della fanteria, dovette accontentarsi di un incarico di osservatore aereo.\nIl 1\u00ba agosto 1914, salp\u00f2 da un treno per la base aerea del Regno di Sassonia di Gro\u00dfenhain.\nIl 7 agosto 1914, Berthold era stato assegnato al Feldflieger Abteilung 23, nella 2\u00aa armata tedesca.\nIl 9 agosto l'FFA 23 era accampato a Monschau, vicino al confine con il Belgio.\nIl 15 agosto, Berthold fu scelto per la prima missione di ricognizione dell'unit\u00e0.\nDue giorni dopo, il suo pilota si allontan\u00f2 dal campo; Bertholdt e il suo pilota sono atterrati oltre le linee. Elusero la cavalleria francese, per il recupero del loro biplano DFW (Deutsche Flugzeugwerke).\nNel suo diario, Berthold not\u00f2 rabbiosamente la sua decisione nel completare l'addestramento da pilota.\nBerthold era anche osservatore sui voli l'1 ed il 3 settembre.\nVide le truppe francesi ritirarsi attraverso la Marna (fiume) e dare il via al caos.\nTuttavia, pi\u00f9 tardi nel mese, scopr\u00ec la controffensiva francese tra il 1\u00b0 e il 2\u00b0 esercito tedesco.\nL'incredulit\u00e0 degli ufficiali di stato tedeschi port\u00f2 Berthold a informare personalmente il generale Karl von B\u00fclow sulla situazione.\nB\u00fclow spost\u00f2 le sue truppe su un terreno pi\u00f9 alto; inizi\u00f2 la Prima battaglia dell'Aisne.\nIl 13 settembre 1914, il giovane aviatore fu presentato con la Croce di Ferro di seconda classe per il suo operato.\nIl 4 ottobre, \u00e8 stato chiamato per riferire al Comando dell'Alto Comando dell'Esercito.\nL\u00ec \u00e8 stato insignito della First Cross di Iron Cross.\nPer entrambe le classi della Croce di ferro, Berthold ha ricevuto il suo premio secondo solo a B\u00fclow.\nMentre il clima invernale impediva i combattimenti in volo a novembre, Berthold si impegn\u00f2 a continuare l'addestramento come pilota in un vicino parco di volo.\nDivenne amico di un compagno di studi, Hans Joachim Buddecke.\n1915.\nRudolf Berthold si qualific\u00f2 infine come pilota militare il 18 gennaio 1915.\nPi\u00f9 o meno nello stesso periodo, organizz\u00f2 il trasferimento di Buddecke nell'AF 223.\nA Berthold, essendo ora un pilota, gli fu assegnato un osservatore, il Leutnant Josef Gr\u00fcner per le missioni di ricognizione in volo; divennero rapidamente amici.\nA giugno furono finalmente forniti di mitragliatrici per i loro aerei; Berthold pot\u00e9 rinunciare ai suoi inutili assalti agli aerei nemici con la sua pistola.\nAll'incirca nello stesso periodo, Berthold fu colpito per due settimane da Dissenteria, probabilmente provocata da preoccupazioni nervose.\nL'FFA 223 fu equipaggiato con bombardieri AEG G.II nell'agosto del 1915.\nIl gigante bicilindrico era presidiato da un pilota, due o tre osservatori e due mitragliatrici girevoli.\nAnche quando arrivarono i nuovi bombardieri, l'unit\u00e0 ricevette anche il suo primo velivolo da combattimento monoposto con una mitragliatrice sincronizzata, un Fokker Eindecker.\nBerthold prese il comando del grande bombardiere.\nLasci\u00f2 l'Eindekker a Buddecke; questa decisione acceler\u00f2 Buddecke nel suo cammino verso l'appartenenza alla prima ondata di assi tedeschi che comprendeva Oswald Boelcke, Max Immelmann e Kurt Wintgens.\nBerthold sapeva di poter attraversare le linee alla ricerca di avversari con l'AEG G.II, mentre gli Eindekker ricevettero l'ordine di pattugliare solo dietro le linee tedesche.\nTuttavia, Berthold dopo ha danneggiato il suo G.II in un incidente di atterraggio il 15 settembre, dovette tornare a pilotare un vecchio biposto.\nIl 21 settembre 1915, Rudolf Berthold fu promosso a Oberleutnant.\nPoco dopo, \u00e8 tornato in Germania per prendere un altro G.II.\nIl 6 novembre, una missione \u00e8 diventata mortale; un aereo britannico Vickers F.B.5 fer\u00ec mortalmente Gr\u00fcner.\nBerthold fu depresso dalla morte del suo amico e rientr\u00f2 in patria.\nAll'inizio di dicembre, Buddecke \u00e8 stato distaccato presso la T\u00fcrk Hava Kuvvetleri e Berthold \u00e8 diventato l'erede del suo Fokker E.III.\nAccompagn\u00f2 Ernst von Althaus quando questi abbatt\u00e9 gli aerei nemici il 5 ed il 28 dicembre 1915.\n1916.\nMentre i tedeschi iniziarono a usare l'aereo con le mitragliatrici sincronizzate, iniziarono a raggruppare le nuove armi aeree in unit\u00e0 ad hoc per proteggere gli aerei da ricognizione e bombardamento.\nQueste nuove unit\u00e0 furono soprannominate Kampfseinsitzer Kommando (distaccamento di caccia a monoposto), abbreviato in KEK.\nL'11 gennaio 1916, la KEK di Fort Vaux si form\u00f2 vicino all'FFA 223; per la sua esperienza, Berthold venne nominato come suo ufficiale in carica.\nAnche quando le unit\u00e0 da combattimento pionieristiche si sono formate, il 14 gennaio il Quartier Generale del Royal Flying Corps ordin\u00f2 che qualsiasi imbarcazione da ricognizione che attraversasse il territorio in possesso della Germania fosse scortata da almeno tre aerei.\nIl 2 febbraio 1916, Berthold e Althaus volarono un'intercettazione verso le 15:00.\nSchivando la copertura di nuvole chiazzate e la pioggia sporadica, il duo incrocia un paio di Voisin III o LA abbattendone uno a testa.\nFu la prima vittoria aerea di Berthold.\nNe segnerebbe altre tre giorni dopo.\nPoi, il 10 febbraio, Berthold fu abbattuto, con il serbatoio di carburante forato ed una leggera ferita alla mano sinistra.\nFu ricompensato con l'Ordine al merito militare di Baviera, quarta classe il 29 febbraio; uno dei soli 12 ordini di merito militare assegnati agli aviatori durante la guerra.\nBerthold ha continuato a volare missioni di bombardamento e pattugliamento. Dopo aver segnato un'altra vittoria, fu nuovamente onorato dal suo Regno di Baviera, questa volta con la Croce di cavaliere dell'Ordine militare di Sant'Enrico, il 15 aprile.\nIl 25 aprile, Berthold perse un combattimento.\nHa fatto un atterraggio di emergenza dopo che i proiettili nemici hanno paralizzato il motore del suo Fokker.\n\u00c8 ripartito nuovamente con un Pfalz E.IV (Morane-Saulnier Type H) numero di serie 803/15.\nIl motore si \u00e8 fermato mentre saliva a circa 100 metri di altitudine e si \u00e8 schiantato.\nQuando il suo corpo inerte fu tirato fuori dal relitto, fu creduto morto fino a che non si ridest\u00f2 momentaneamente per un'imprecazione. Dopo un breve svenimento, Berthold si svegli\u00f2 scoprendosi cieco.\nPreg\u00f2 i presenti di sparargli, poi di nuovo svenne.\nSi risvegli\u00f2 due giorni dopo al Kriegslazarett 7 a Saint Quentin, in una stanza accanto a un osservatore britannico che aveva abbattuto.\nOltre a una gamba sinistra gravemente rotta, Berthold aveva avuto rotto il naso e la mascella superiore, con conseguente danno ai suoi nervi ottici.\nGli furono prescritti antidolorifici narcotici per il dolore cronico.\nA quel tempo, i medici militari tedeschi usavano tre narcotici come rimedi: oppio, morfina e codeina. La cocaina veniva utilizzata per contrastare la sonnolenza di questi tre farmaci depressivi.\nAlla fine, la vista di Berthold ritorn\u00f2.\nNon \u00e8 stato in grado di volare per quattro mesi, ma \u00e8 rimasto a capo del KEK Vaux.\nNel traffico di messaggi portati a lui ed i resoconti dei suoi subordinati in visita, apprese delle perdite in corso.\nSuo fratello Wolfram era stato ucciso in azione come soldato di fanteria il 29 aprile.\nMax Immelmann \u00e8 perito in battaglia il 18 giugno.\nDopo la morte di Immelmann, il pi\u00f9 grande asso della Germania, Oswald Boelcke, \u00e8 stato rimosso dal volo per paura che la sua perdita in azione sarebbe stata disastrosa per il morale.\nNel frattempo, Berthold avrebbe dovuto essere evacuato in Germania, lontano dal fronte.\nInvece, a fine luglio, requis\u00ec una macchina e torn\u00f2 alla sua unit\u00e0.\nAnche se non in grado di volare a causa di un ginocchio rigido, potrebbe ancora comandare.\nIl 24 agosto 1916, Berthold dovette essere aiutato nel suo combattentimento, ma vol\u00f2.\nHa segnato la sua sesta vittoria.\nIl giorno dopo, il KEK Vaux divenne Jagdstaffel 4 sotto il comando di Berthold; la nuova unit\u00e0 inizia con una squadra famosa, Wilhelm Frankl, Walter H\u00f6hndorf e Ernst Freiherr von Althaus erano membri dall'inizio e tutti i futuri assi.\nIl 27 agosto, Berthold ricevette l'Ordine di Hohenzollern.\nDato che il Pour le M\u00e9rite era solito aggiudicarsi dopo otto vittorie in questa fase della guerra, Berthold era molto vicino a raggiungerlo.\nIl 19 settembre gli \u00e8 stato negato il credito per un Royal Aircraft Factory B.E.12 caduto dietro le linee tedesche.\nIl 24 settembre, due Nieuport 17 francesi sono entrati in collisione e si sono schiantati mentre combattevano contro di lui.\nDi nuovo, nessun credito.\nIl 26 settembre, Berthold \u00e8 stato finalmente accreditato con la sua ottava vittoria.\nRicevette il suo Blue Max, il supremo premio imperiale della Germania per il valore, il 12 ottobre 1916.\nIl suo fu solo il decimo premio per gli aviatori.\nCinque degli altri destinatari viventi hanno partecipato alla celebrazione del premio del 16 ottobre, tra cui Buddecke, Althaus, Frankl, H\u00f6hndorf e Kurt Wintgens.\nIl giorno seguente, Buddecke e un aviatore volarono in cerchio mentre il treno di Berthold lo portava al suo nuovo incarico come Staffelf\u00fchrer (comandante) della Jagdstaffel 14.\nIl Die Fliegertruppen si \u00e8 riorganizzato nel Luftstreitkr\u00e4fte (Aeronautica tedesca) l'8 ottobre.\nLa Jagdstaffel 14 si era appena formata quando Berthold prese il comando.\nEra equipaggiata con due Fokker E.III, un Halberstadt D.II e sette Fokker D.II e non aveva avuto successo quando c'era ancora il Fokker Kampstaffel designato Ludwig von Falkenhausen.\nBerthold ha approfittato di essere in un settore tranquillo per addestre duramente le sue truppe.\nIntrodusse nuovi velivoli sostitutivi l'Albatros D.I e l'Albatros D.II.\nA met\u00e0 dicembre, subito dopo la prima vittoria dell'unit\u00e0, furono visitati durante un giro di ispezione dal Kaiser Friedrich Wilhelm Viktor Albrecht von Hohenzollern e dal principe ereditario Guglielmo di Prussia (1882-1951).\n1917.\nIn gennaio Berthold e il suo squadrone furono subordinati all'Armee-Abteilung A.\nCon la riorganizzazione dell'aviazione arriv\u00f2 l'ufficiale dello staff dell'aviazione l'Hauptmann Bruno Volkmann presso la sede dell'esercito.\nA febbraio, la Jasta 14 segn\u00f2 solo due vittorie.\nTuttavia, in previsione di passare a un servizio pi\u00f9 attivo a Laon inizi\u00f2 a riarmarsi con i caccia Albatros D.III.\nBerthold vol\u00f2 a Laon per scoprire che non c'erano alloggi per i suoi uomini.\nEra fermamente convinto che non avrebbe spostato il suo squadrone fino a quando non fossero state consegnate le infrastrutture.\nA met\u00e0 marzo, un convoglio di camion port\u00f2 i 200 chilometri di Jasta a Marchais, in Francia.\nLe operazioni iniziarono il 17 marzo.\nBerthold aveva preparato l'Albatros D.III s/n 2182/16 come proprio aereo.\nLe sue mitragliatrici furono testate ed era dipinto con le sue insegne personali raffiguranti una spada alata per vendetta su entrambi i lati della fusoliera.\nA settembre, il suo intero squadrone adotta il suo schema di base ed aggiungendo le proprie insegne personali.\nIl 24 marzo 1917 Berthold riprese la sua scia di vittorie e fu accreditato con altre quattro vittorie a met\u00e0 aprile.\nIl 24 aprile attacc\u00f2 ferocemente un Caudron R.9 francese fino a quando fu riportato alla base dopo che una pallottola attravers\u00f2 il suo stinco in basso a destra.\nLa ferita dello stinco lo ha portato ad essere spedito dall'ospedale alla convalescenza a casa dal 23 maggio al 15 giugno.\nCome effetto collaterale, questa ferita ha aggiunto pi\u00f9 dolore cronico alle sue ferite.\nOrmai, la sua dipendenza dai narcotici era un segreto aperto ai suoi piloti.\nBerthold riteneva che la prestazione dello squadrone fosse in declino a causa della mancanza di leadership in campo.\nAgli inizi di agosto, \u00e8 tornato alla sua vecchia struttura di addestramento a Gro\u00dfenhain e fece una visita medica dal suo dottore. Berthold ritorn\u00f2 alla sua unit\u00e0 per studiare i documenti e per scoprire che era stato trasferito al comando della Jagdstaffel 18 ad Harelbeke, in Belgio, il 12 agosto.\nIl 18 agosto, Berthold venne finalmente certificato per riprendere a volare.\nDue giorni dopo, fu una delle unit\u00e0 dell'aviazione in esame dal Kaiser a Courtrai.\nPrima dell'arrivo di Berthold, la Jasta 18 aveva avuto scarso successo; il loro nuovo comandante enfatizz\u00f2 prontamente l'addestramento anche mentre volavano in missioni di combattimento.\nPoco dopo aver assunto il comando, Berthold diede ancora una volta la sua idea di usare i velivoli in massa; il Quartier generale del 4\u00b0 Armee ha risposto raggruppando la Jagdstaffelen 18, 24, Jagdstaffel 31 e Jagdstaffel 36 in Jagdgruppe 2 con Berthold al comando.\nHa colpito uno Spad il 21 agosto, portando il suo numero di abbattimenti a 13.\nEra l'inizio di una serie di 16 vittorie aeree.\nIl 28 settembre 1917 ha abbattuto l'Airco DH.5 del capitano Alwayne Loyd del No 32 Squadron RFC.\nNel mese di settembre ottiene 14 vittorie, portando il suo bottino a 27.\nIl 2 ottobre ha segnato la sua 28^ vittoria, la sua ultima dell'anno.\nDurante un duello il 10 ottobre un proiettile paralizz\u00f2 il braccio destro di Rudolf Berthold.\nMentre combatteva il numero 56 dello squadrone RFC, un proiettile britannico rimbalz\u00f2 nella cabina di pilotaggio del Fokker D.VII di Berthold e si inser\u00ec nel suo braccio con un'angolazione che polverizz\u00f2 il suo omero destro.\nProbabilmente fu colpito dal capitano Gerald Maxwell, anche se quest'ultimo non ottenne il merito di una vittoria.\nBerthold super\u00f2 l'handicap degli alettoni semichiusi e rimase cosciente abbastanza a lungo da fare un atterraggio a una sola mano sull'aerodromo di casa della Jasta 18.\nSvenne dopo il suo arrivo in sicurezza.\nBerthold venne portato all'ospedale da campo di Courtrai.\nIndipendentemente dal ferimento, Berthold fu promosso a Hauptmann il 26 ottobre 1917.\nL'ospedale da campo non aveva le strutture per guarire una ferita cos\u00ec complessa; tuttavia, era sufficiente per tenerlo in vita. Passarono tre settimane prima che l'asso ferito fosse abbastanza stabile da essere trasferito.\nIl 31 ottobre usc\u00ec, per l'Ospedale Saint Vincenzstift di Hannover.\nTuttavia, i suoi uomini avvertirono la sua sorella maggiore di 33 anni, Franziska che era stata supervisore infermieristico al Viktoria-Lazarett di Berlino.\nLei organizz\u00f2 il trasferimento del fratello alla clinica di Berlino dove c'era uno dei pi\u00f9 importanti chirurghi tedeschi, il dottor August Bier, che ha aperto la strada all'uso della cocaina nell'anestesia spinale.\nBerthold entr\u00f2 nella clinica il 2 novembre 1917.\nBerthold rimase l\u00ec per quattro mesi mentre il dottor Bier lavorava per salvargli il braccio dall'amputazione.\nNel frattempo, in contrasto con i desideri di Berthold, l'Oberlutnant Ernst Wilhelm Turck assunse il duplice comando di Berthold della Jagdstaffel 18 e della Jagdgruppe 2.\nBerthold trascorse il congedo di convalescenza imparando a scrivere con la mano sinistra.\nCredeva: \"Se posso scrivere, posso volare\".\nNel frattempo, il suo braccio destro rimase paralizzato mentre lentamente guariva.\nRimase dipendente dai narcotici.\n1918.\nA febbraio, Berthold poteva alzarsi dal letto.\nOtto giorni dopo, a met\u00e0 mese, si offr\u00ec volontario per tornare al comando del Jagdgruppe 2.\nIl 1\u00ba marzo va all'ufficio medico di Flieger-Ersatz-Abteilung 5 (Sostituzione Distaccamento 5) ad Hannover dove diventa idoneo per tornare al comando del Jagstaffel 18, ma senza il permesso di volare.\nIl 6 marzo, con il braccio fasciato, si riun\u00ec al suo vecchio squadrone nella sua nuova stazione di servizio.\nDopo due giorni, l'8 marzo, Berthold organizz\u00f2 il trasferimento di Hans-Joachim Buddecke nell'unit\u00e0 per portarlo in volo.\nDue giorni dopo, Buddecke fu ucciso in azione dal tenente Arthur Whealy del Royal Naval Air Service sul Sopwith Camel s/n B7220.\nIl 16 marzo 1918, Rudolf Berthold fu trasferito al Jagdgeschwader 2 per sostituire l'Hauptmann Adolf Ritter von Tutschek, ucciso in azione il giorno precedente.\nL'Offensiva di primavera tedesca venne lanciata il 21 marzo.\nBerthold era in una situazione difficile e stressante.\nAveva sofferto la perdita del suo migliore amico, aveva lasciato il suo vecchio squadrone, stava prendendo il comando di un'unit\u00e0 sconosciuta pi\u00f9 grande e non poteva volare.\nLa sua parziale soluzione al suo dilemma era di approfittare di una scappatoia.\nDi solito, un comandante di Luftstreitkr\u00e4fte trasferito cambiava i quadri della sua unit\u00e0 nel suo nuovo incarico.\nBerthold effettu\u00f2 uno scambio nella Jasta 18 con persone e aerei della Jagdstaffel 15.\nLa Jasta 15 divenne Stab Staffel (squadrone di comando).\nBerthold part\u00ec quindi per i funerali di Buddecke a Berlino il 22 marzo per fare un elogio funebre.\nTorn\u00f2 al suo nuovo incarico per due giorni nella nuova offensiva tedesca, per scoprire che le divisioni di fanteria che la sua unit\u00e0 avrebbe dovuto sostenere si lamentavano della mancanza di copertura aerea.\nLe prestazioni dello Jagdgeschwader 2 migliorarono sotto la guida del comandante a terra, mentre i tedeschi avanzarono di 65 chilometri in otto giorni.\nIl 6 aprile 1918 cominciarono ad arrivare nove Siemens-Schuckert D.III.\nNonostante le elevate aspettative per il velivolo a causa delle sue prestazioni superiori, soffriva di guasti del motore dopo un utilizzo di sole sette-dieci ore.\nIl modello fu rapidamente ritirato dall'unit\u00e0.\nNel frattempo, Berthold fece in modo che i suoi uomini iniziassero a ridipingere il velivolo dell'unit\u00e0 con un marchio di fondo comune.\nNella Jasta 15 l'ala del velivolo aveva una vernice blu scuro standard applicata alla fusoliera.\nLa Jagdstaffel 12 aveva dei codini bianchi; la Jagdstaffel 13 aveva quelli verde scuro; la Jagdstaffel 19 ha optato per il giallo.\nA questi segni, i piloti hanno aggiunto le proprie insegne personali.\nVerso le 22:30, la notte del 12 aprile, l'artiglieria francese diretta da un aereo da ricognizione, inizi\u00f2 a bombardare l'aeroporto della Jagdgeschwader 2.\nAlle 05:00 del mattino seguente l'aerodromo e le sue attrezzature erano state colpite pi\u00f9 di 200 volte da esplosioni di proiettili.\nAnche se nessuno \u00e8 stato ucciso, l'unit\u00e0 da caccia aveva avuto 25 aerei distrutti o danneggiati, insieme a gran parte degli edifici ed equipaggiamenti dell'aerodromo, diventato sostanzialmente fuori combattimento per le successive tre settimane dopo aver cambiato aeroporti ed aerei.\nNel frattempo, Berthold si preoccup\u00f2: \"E voler\u00f2 di nuovo ... anche se devono portarmi sull'aereo\".\nHa tenuto la sorella informata delle sue condizioni mediche.\nIl 25 aprile, scrisse, \"... una scheggia di osso sporgeva dalla mia ferita inferiore. Il mio abile assistente medico venne immediatamente con un paio di pinzette e con molta abilit\u00e0 e forza la rimosse ... Sono svenuto durante questa procedura violenta. I dolori erano orribili, ma la ferita inferiore comincia a chiudersi, solo la ferita superiore continua a farsi sentire molto pesantemente, quando il frammento osseo viene ritirato si rompe in pezzi, poich\u00e9 l'apertura era troppo piccola e la scheggia era impigliata nella carne e cos\u00ec ha dovuto sondare ed estrarre ogni pezzo.\"\nFranziska Berthold scrisse di suo fratello, \" ... il suo vigore era sparito, la costante scarica dalle sue ferite e il dolore nervoso portavano sempre pi\u00f9 il corpo.\"\nDurante questo periodo inattivo, Berthold deline\u00f2 il previsto uso dell'unit\u00e0 in un memorandum al quartier generale.\nDeline\u00f2 una rete di avvertimento di difesa aerea inviata in avanti per avvertire la sua unit\u00e0 e chiest una colonna di trasporto per mantenere la mobilit\u00e0 dell'unit\u00e0.\nA parte questo memo, pianific\u00f2 cambiamenti di personale nella sua nuova unit\u00e0.\nSentiva che i comandanti della squadra stavano progettando di farlo sostituire.\nEntro il 18 maggio, l'ultimo di essi era stato sostituito.\nIl punteggio dell'unit\u00e0 miglior\u00f2 per quel mese, per un totale di 19 vittorie.\nBerthold aveva spesso volato su un Pfalz D.III preferendolo all'Albatros D.V.\nNel maggio del 1918 entr\u00f2 in servizio il nuovo Fokker D.VII.\nBerthold prese in prestito uno dei nuovi aerei dallo Jagdgeschwader 1 per un volo di prova.\nGli piaceva la sua leggerezza sui comandi e sperava che potesse persino volare con il braccio destro danneggiato.\nLa mattina del 28 maggio, mont\u00f2 un Fokker D.VII nuovo di zecca e per la prima volta guid\u00f2 la sua unit\u00e0 aerea in combattimento.\nSebbene fosse una missione di supporto a terra, colse l'occasione per segnare la sua 29^ vittoria.\nIl giorno dopo, abbatte altri due aerei nemici, nonostante il sincronizzatore della mitragliatrice malfunzionante che ha quasi sparato via la sua stessa elica e causato un atterraggio.\nLa tossicodipendenza di Berthold non lo ostacolava nell'aria.\nGeorg von Hantelmann, uno dei suoi piloti, notava che, nonostante le sue abilit\u00e0 marziali immutate, la sua dipendenza da morfina lo rendeva tipicamente irregolare.\nTuttavia, i suoi subordinati sono rimasti fedeli a lui.\nBerthold ha ottenne una mezza dozzina di vittorie nel mese di giugno.\nNel frattempo, il 18 giugno, Berthold di nuovo pael\u00f2 a sua sorella dei suoi problemi medici in corso.\n\"Il mio braccio \u00e8 peggiorato, \u00e8 piuttosto gonfio e infetto sotto la ferita aperta, credo che le schegge ossee si stiano spingendo fuori, perch\u00e9 la zona gonfia \u00e8 molto dura, il dolore \u00e8 terrificante, durante la mia battaglia aerea ieri ... ho urlato rumorosamente \".\nHa preso una pausa fino al 28 giugno, quando ha segnato la sua 37^ vittoria.\nQuella notte, scrisse a sua sorella: \"Il braccio non \u00e8 ancora buono, dal momento che la ferita inferiore si \u00e8 riaperta, il dolore si \u00e8 attenuato un po' e il gonfiore si \u00e8 abbassato, ho urlato dal dolore, a volte freneticamente. \u00e8 stata solo una scheggia d'ossa ... \" \" ... si \u00e8 incastrata nella vecchia ferita cicatrizzata, poi \u00e8 iniziato il divertimento per me ... mentre la cicatrice si \u00e8 aperta ... il pus spruzzato in un alto arco...\"\nLa sua ferita in via di estinzione non era il suo unico fattore di stress.\nCon l'arrivo del caldo estivo, i Fokker Dr.I della Jasta 12 hanno iniziato a sperimentare problemi di surriscaldamento del motore aggravati dalla mancanza di olio di ricino genuino per la lubrificazione.\nOccasionalmente, la mancanza di triplani sostitutivi raddrizzava lo squadrone e ostacolava lo squadrone Jasta 13.\nIl nuovo Fokker D.VII arrivava nell'unit\u00e0, ma era sufficiente per riarmare la Jasta 15.\nA met\u00e0 giugno i triplani della Jasta 12 sono stati giudicati inservibili.\nLo Jasta 19 era stato parzialmente riequipaggiato con il nuovo Fokker D.VII.\nL'unit\u00e0 ha anche sofferto di carenze di carburante.\nPer rimanere operativi, carburante e lubrificanti sono stati convogliati verso il velivolo pi\u00f9 utile, il D.VII.\nAl 19 giugno, la Jasta 12 e la Jasta 19 non avevano un aereo utilizzabile e l'unit\u00e0 era ridotta a met\u00e0 forza o meno.\nGli squadroni si sarenneroo riequipaggiati lentamente con i D.VII dopo che i Triplani furono rimossi dall'unit\u00e0.\nIl sollievo arriv\u00f2 finalmente il 28 giugno, quando arriv\u00f2 una spedizione di 14 Fokker D.VII divisi tra la Jasta 12 e la Jasta 19.\nBerthold ha combattuto, segnando altre due vittorie a luglio.\nTuttavia, ora che aveva riorganizzato la sua unit\u00e0 da combattimento, il 6 luglio l'influenza ha colpito tutti tranne tre piloti della Jasta 19.\nBerthold ha ottenuto altre tre vittorie all'inizio di agosto, portando il suo bottino a 42.\nIl 10 agosto, ha guidato 12 dei suoi piloti in battaglia contro una forza di gran lunga superiore di aerei britannici.\nHa abbattuto un combattente della Royal Aircraft Factory S.E.5a per la sua 43^ vittoria ed un bombardiere Airco DH.9 per la sua 44^.\nQuando tent\u00f2 di allontanarsi dal DH.9 a 800 metri di altitudine, i suoi controlli si allentarono nella sua mano.\nIl suo tentativo di usare un paracadute fall\u00ec perch\u00e9 richiedeva l'uso di entrambe le mani.\nIl suo Fokker colp\u00ec una casa di Ablaincourt-Pressoir con tale forza che il motore cadde in cantina.\nI fanti tedeschi lo strapparono dalle macerie e lo portarono di corsa all'ospedale.\nIl suo braccio destro \u00e8 stato ritorto alla precedente frattura.\nRudolf Berthold non avrebbe mai pi\u00f9 volato.\nIl 12 agosto, Berthold era di nuovo controllato in un ospedale.\nArriv\u00f2 alla palazzina degli ufficiali della Jasta 15 per coincidenza con il comandante di unit\u00e0 appena nominato.\nBerthold fiss\u00f2 il Rittmeister Heinz Freiherr von Brederlow, che era pi\u00f9 anziano di lui, e annunci\u00f2: \"Eccomi il capo\".\nUna volta che Brederlow se ne fu andato, Berthold si mise a letto.\nIl giorno dopo, era febbricitante e si contorceva dal dolore.\nIl dottore che fu chiamato ordin\u00f2 a Berthold di tornare in ospedale.\nIl 14 il Kaiser Guglielmo II ordin\u00f2 personalmente all'asso di andare all'ospedale e nomin\u00f2 il vice comandante di Berthold, Leutnant Josef Veltjens, per prendere il comando dell'unit\u00e0.\nIl 16 agosto, Veltjens vide Berthold sul retro di un treno.\nBerthold torn\u00f2 alla clinica del dottor Bier, dove fu curato l\u00ec all'inizio di ottobre.\nUna volta che i suoi dolori furono alleviati, torn\u00f2 a casa per recuperare.\nDesiderava ancora tornare al combattimento aereo, ma la guerra fin\u00ec mentre era in convalescenza.\nL'asso patriottico che aveva abbattuto 16 dei 44 aerei nemici mentre volava con una mano non poteva che guardare la sua adorata patria cadere nella sconfitta e nel caos.\nIl dopoguerra.\nAll'inizio del 1919, Berthold fu autorizzato a tornare in servizio.\nIl 24 febbraio assunse il comando dell'aeroporto di Dallgow-D\u00f6beritz a Berlino.\nPresto lo dovette chiudere.\nBerthold ha poi lanciato un appello affinch\u00e9 i volontari formassero la milizia Freikorps per allontanare gli Spartachisti (Spartakusbund).\nLa sua fama era sufficiente per attirare 1.200 uomini, soprattutto dalla sua nativa Franconia (regione).\nNell'aprile 1919 fond\u00f2 il \"Distaccamento dei contadini frati Eiserne Schar Berthold\" (Distaccamento del contadino della Franconia: la truppa di ferro Berthold).\nFurono addestrati alla fine di maggio.\nLe sue truppe erano legate a lui unicamente dalla lealt\u00e0 personale, poich\u00e9 non avevano prestato giuramento di fedelt\u00e0.\nUno di questi era Hans Wittmann.\nIn agosto, i Freikorps di Berthold si trasferirono negli stati baltici per combattere il Bolscevismo.\nA settembre, i Freikorps sono entrati a far parte della Banda di ferro in Lituania.\nHanno ingaggiato forze di sinistra in Lettonia a Klaip\u0117da e Riga ed hanno combattuto in un freddo inverno.\nLe ultime tre settimane del 1919 furono trascorse riposando in campo sul confine tedesco-lituano prima di tornare in Germania.\nIl 1\u00ba gennaio 1920, Berthold e le sue truppe entrarono a Memel per Stade.\nSono arrivati con 800 uomini con 300 fucili e una manciata di mitragliatrici.\nErano organizzati per disarmarsi il 15 marzo 1920.\nTuttavia, il 13 marzo, i militari tentarono il Putsch di Kapp.\nWolfgang Kapp e il generale Walther von L\u00fcttwitz hanno invitato tutte le unit\u00e0 Freikorps e Reichswehr (Esercito) a mantenere l'ordine pubblico.\nIl cancelliere Friedrich Ebert (padre) ha risposto chiamando uno sciopero generale.\nI Freikorps votarono per unirsi al putsch, cos\u00ec gli uomini di Berthold requisirono un treno e l'equipaggio da scioperanti ferroviari e si trasferirono per unirsi al colpo di stato.\nRallentati dai segnali lungo la linea ferroviaria, arrivarono fino al Distretto di Harburg, la sera del 14 marzo; l\u00ec hanno bivaccato nella scuola media di Heimfelder.\nIl governo del Partito Socialdemocratico Indipendente di Germania di Harburg ha anticipato l'imminente arrivo del Freikorps arrestando il comandante del locale Pionier-Bataillon 9, lasciando i suoi 900 soldati addestrati senza leader.\nLa mattina del 15 marzo 1920, i dirigenti sindacali cercarono di convincere i pionieri a disarmare i Freikorps, senza successo.\nI lavoratori dell'Unione furono quindi armati per affrontare i Freikorps.\nA met\u00e0 giornata gli uomini del sindacato convergevano nella scuola media.\nNel frattempo, il sindaco di Burgomaster, Heinrich Denicke, offr\u00ec un passaggio sicuro fuori citt\u00e0 ai Freikorps se essi si fossero disarmati. Berthold rifiut\u00f2.\nVerso mezzogiorno, quando gli operai si erano radunati, una mitragliatrice ha sparato sulle loro teste per liberare un passaggio di uscita dalla scuola.\nInvece di fuggire gli uomini del sindacato hanno sparato.\nNel successivo scontro a fuoco, 13 lavoratori e tre combattenti Freikorps sono stati uccisi.\nAltri otto combattenti Freikorps furono giustiziati sommariamente dopo la cattura degli operai.\nI terreni della scuola erano circondati.\nI Freikorps erano assediati\nNel tardo pomeriggio, le munizioni Freikorps si stavano esaurendo.\nChiamando la tregua, Berthold ha negoziato un passaggio sicuro per quelli dei suoi uomini che si sarebbero disarmati.\nVerso le 18:00, i Freikorps uscirono dalla scuola per disarmarsi.\nUna folla di spettatori non aveva fatto parte dei negoziati.\nFurono indignati dalle vittime civili e assalirono i Freikorps.\nBerthold ha fatto il giro della scuola quando la folla ha attaccato.\nQuando usc\u00ec dalla porta sul retro, il suo Pour le Merite fu individuato.\nIl grido di guerra fu suonato.\nUno sciame di persone ha sopraffatto Berthold.\nLa sua pistola gli \u00e8 stata tolta e usata per sparargli due volte in testa e quattro volte nel corpo mentre la folla lo ha massacrato.\nI resti di Berthold furono portati all'ospedale di Wandsbeke, in un sobborgo di Amburgo.\nDue dei suoi vecchi amici, ex Leutnants Tiedje e Lohmann, vivevano ad Amburgo.\nQuando hanno saputo della morte di Berthold, sono corsi all'ospedale.\nRimasero con Berthold fino a quando Franziska arriv\u00f2 da Berlino.\nLa Pour le Merite di Berthold, la Iron Cross First Class ed i Pilot's Badge sono stati salvati da una discarica di Harburg prima del suo arrivo.\nRudolf Berthold fu sepolto intorno alle 15:00 del 30 marzo 1920.\nBerthold fu sepolto accanto a Buddecke nel cimitero degli eroi di Berlino, l'Invalidenfriedhof.\nIl loro amico comune, Oliver von Beaulieu-Marconnay giace accanto a loro in una disposizione triangolare.\nSulla prima lapide di Berthold, da quando fu distrutta, fu presumibilmente il memoriale: \"Onorato dai suoi nemici, ucciso dai suoi fratelli tedeschi\".\nTuttavia, una traduzione letterale dell'iscrizione \u00e8 \"ucciso nella lotta dei fratelli per la libert\u00e0 delle terre tedesche\", come si pu\u00f2 vedere.\nDopo aver ricevuto lamentele sulla giustizia del linciaggio, la polizia di Stade ha indagato sull'omicidio di Berthold.\nNel febbraio 1921, due uomini furono processati e prosciolti dall'omicidio."}
{"id": "6695394", "revid": "300067", "url": "https://it.wikipedia.org/wiki?curid=6695394", "title": "Georgios Tsalmpouris", "text": ""}
{"id": "6695395", "revid": "933835", "url": "https://it.wikipedia.org/wiki?curid=6695395", "title": "Fulvio Muzi", "text": "Viene considerato uno degli esponenti pi\u00f9 significativi del neorealismo pittorico italiano, di cui ne \u00e8 particolare testimonianza il suo ultimo lavoro, il grande dipinto Murale realizzato nell'Aula Consiliare del Comune dell'Aquila, all'interno di Palazzo Margherita d'Austria, che fu inaugurato nel giugno 1984 in occasione del 40\u00b0 della Liberazione della citt\u00e0 dell'Aquila. \u00c8 stato uno dei padri fondatori del \"Gruppo artisti aquilani\" che diedero vita alla Scuola Comunale d'Arte, poi Istituto Statale d'Arte, di cui sar\u00e0 insegnante e vicepreside. Negli anni '60-'70 \u00e8 stato consigliere comunale e membro della commissione urbanistica del Comune dell'Aquila.\nHanno detto di lui:\n\u00abUn artista esemplare come Fulvio Muzi che nel chiuso della provincia ha registrato nella sua opera, con la sensibilit\u00e0 di un sismografo che registra i terremoti pi\u00f9 lontani, le vicende del realismo dal dopoguerra ad oggi\u00bb (Giorgio De Marchis, \u201cL'Espresso/colore\u201d, Roma, 11 agosto 1968)\n\u00abFulvio Muzi, nel suo genere, era di notevolissima statura. Per me, sicuramente meglio di Guttuso\u00bb (Sandro Visca su vario.it, intervista a cura di Francesco Di Vincenzo)\nBiografia.\nFulvio Muzi nacque all'Aquila da padre artigiano ebanista e da madre dedita all'antica arte del tombolo. Inizi\u00f2 a dipingere sin da fanciullo studiando poi presso l'Accademia di Brera; negli anni '30, in et\u00e0 giovanile, collabor\u00f2 con il pittore e ceramista romano Virginio La Rovere alla realizzazione delle pitture murali della Sala Eden dell'Aquila e dell'Albergo di Campo Imperatore. Ha svolto attivit\u00e0 di restauratore di affreschi in edifici civili e religiosi di varie citt\u00e0 d'Italia, tra cui Santa Prassede a Roma, San Francesco ad Assisi, il Duomo di Orvieto, San Lorenzo a Torino e, su incarico della Soprintendenza ai Monumenti e Belle Arti dell'Abruzzo e Molise, San Pietro ad Oratorium a Capestrano, Santa Lucia a Rocca di Cambio, la Collegiata di Pescocostanzo, la Cattedrale di San Pelino a Sulmona, San Silvestro all'Aquila.\nNel 1935 riceve il primo riconoscimento pubblico con il premio, attribuito dal Ministero dell'educazione nazionale, vinto con il giovanile Autoritratto esposto nella Mostra sindacale fascista del medesimo anno.\nPoco pi\u00f9 che ventenne prese parte alla Seconda Guerra Mondiale combattendo in Grecia, con il grado di Caporale Maggiore, in servizio presso il Comando dell'11\u00aa Armata e disegnatore della Sezione Stampa. Questa esperienza lo segn\u00f2 profondamente sul piano fisico e morale. Durante la guerra rimase gravemente ferito riportando profonde cicatrici al volto. Il 12 settembre 1943, abbracciando gli ideali antifascisti, decise di abbandonare definitivamente gli ordini dell'esercito italiano, prendendo parte attiva alla Resistenza greca, aderendo all'organizzazione partigiana E.A.M. e vivendo clandestinamente presso tale Nastakis Leonidas, dottore in giurisprudenza, che lo ospit\u00f2 fino al 12 ottobre del 1944, giorno della liberazione di Atene dalle forze armate tedesche.\nA seguito dell'esperienza greca matur\u00f2, appena tornato in Italia, la convinta adesione al Partito Comunista Italiano.\nNell'immediato dopoguerra, unitamente ad altri artisti quali Amleto Cencioni e Pio Iorio, fond\u00f2 il \"Gruppo Artisti Aquilani\", associazione che promosse la fondazione di una scola d'arte.\nNel 1955, grazie anche al suo contributo, nacque la Scuola d'Arte Comunale ove egli stesso insegn\u00f2 per un biennio; nel 1957 la Scuola fu riconosciuta dal Ministero della pubblica istruzione quale sezione distaccata dell'Istituto d'Arte di Roma e successivamente divenne \"Istituto Statale d'Arte\" autonomo. Nel 1961 Fulvio Muzi, vincitore di concorso, accett\u00f2 l'incarico di Insegnante e Direttore del Laboratorio di tessitura conferitogli dall'allora Direttore dell'Istituto e scultore Romolo Vetere. Il ritorno del maestro presso l'Istituto che lo stesso aveva fondato fu considerato una garanzia di ulteriore efficienza e prestigio da tutti i concittadini.\nFulvio Muzi insegn\u00f2 presso l'Istituto Statale d'Arte fino al 1976, ricoprendo anche la carica di Vice Preside. Nel 1999 l'Istituto \u00e8 stato intitolato al maestro. Nel 2010 il patrimonio professionale e didattico del predetto Istituto \u00e8 confluito nel Liceo Artistico Statale \u201cFulvio Muzi\u201d, indirizzo dell'Istituto d'Istruzione Superiore \u201cAndrea Bafile\u201d, intitolato all'artista e fondatore.\nAll'artista fu dedicata gran parte della prima sezione denominata \"La dinamica del reale\" della seconda edizione (1965) della Rassegna Internazionale d'Arte \"Alternative Attuali\" tenutasi presso il Castello Cinquecentesco dell'Aquila e curata da Enrico Crispolti.\nSempre nella citt\u00e0 natia, su invito del Sindaco Tullio De Rubeis, mise a disposizione la sua arte, disegnando le bandiere dello storico corteo della Perdonanza Celestiniana in occasione del rilancio del 1983.\nAll'artista nel 2009 \u00e8 stata intitolata una strada dell'Aquila, \"Via Fulvio Muzi\" appunto.Gli \u00e8 intitolato anche il Liceo artistico aquilano, unito con l'Istituto tecnico \"Andrea Bafile\". Il maestro riposa nel cimitero monumentale dell'Aquila.\nMostre.\nFin dalla giovane et\u00e0 espone le sue opere in varie mostre, tra le pi\u00f9 significative ricordiamo negli anni Cinquanta, a Roma, la VI \"Quadriennale d'Arte\" ed la \"Mostra dell'Arte nella vita del Mezzogiorno d'Italia\". Invitato al \"Premio Michetti\" dal 1954 al 1969 ed alle due edizioni, la seconda e terza, della Rassegna internazionale d'arte \"Alternative Attuali,\" svoltasi all'Aquila nel 1965 e nel 1968. Nel 1982 \u00e8 allestita presso il Castello dell'Aquila una grande mostra antologica dal titolo \"Fulvio Muzi dal 1932 ad oggi: cinquant'anni di pittura\", promossa da vari Enti e Istituzioni culturali, e curata da Enrico Crispolti.\nPremi e riconoscimenti.\nA vent'anni, nel 1935, vince il suo primo premio alla \"II Mostra del Sindacato Interprovinciale Fascista Belle Arti dell'Abruzzo e Molise\" con un \"Autoritratto\" acquistato dall'allora Ministero dell'educazione nazionale e ora custodito presso l'ex Istituto Statale d'Arte di Penne. \u00c8 premiato, tra l'altro, alla \"III Biennale d'Arte dell'Abruzzo e Molise\" nel 1960 ed al \"XVII Premio Avezzano\" nel 1966. Nel 1980 riceve il \"Premio Scanno \u201cG.G. Napolitano\u201d\" per le Arti figurative.\nInsignito dell'onorificenza della Medaglia civica del Comune dell'Aquila dall'allora sindaco Tullio De Rubeis."}
{"id": "6695397", "revid": "1001457", "url": "https://it.wikipedia.org/wiki?curid=6695397", "title": "Universit\u00e9 de Neuch\u00e2tel", "text": ""}
{"id": "6695399", "revid": "287204", "url": "https://it.wikipedia.org/wiki?curid=6695399", "title": "Giorgos Tsalmpouris", "text": ""}
{"id": "6695401", "revid": "767487", "url": "https://it.wikipedia.org/wiki?curid=6695401", "title": "Talking Head", "text": " \u00e8 un mockumentary giapponese in tecnica mista del 1992 diretto da Mamoru Oshii e co-scritto da Oshii con Kazunori It\u014d. Col pretesto di voler documentare la difficile ed inquietante lavorazione di un anime intitolato, per l'appunto, \"Talking Head\", questa opera mira a far riflettere, attraverso interviste surreali e ricche di monologhi filosofici, sull'alienazione e sulle tribolazioni che gravano su chi lavora nell'industria dell'animazione nipponica.\nSono presenti numerosi riferimenti alle serie e ai prodotti anime (il breve segmento iniziale animato \u00e8 infatti del character designer Haruhiko Mikimoto, famoso per \"Macross\"), cos\u00ec come auto-citazioni all'entourage dello stesso regista. Non a caso i nomi di tutti i personaggi sono quelli del vero staff che lavor\u00f2 al film, come Yasuo \u014ctsuka e Ichir\u014d Itano, il designer Yutaka Izubuchi, lo sceneggiatore Kazunori It\u014d, il compositore Kenji Kawai e Rei Maruwa (uno pseudonimo che Oshii us\u00f2 in molti dei suoi progetti).\nTrama.\nLa data d'uscita nelle sale cinematografiche dell'anime \"Talking Head\" si avvicina. Tuttavia, lo staff addetto alla sua realizzazione \u00e8 in crisi e non riesce a portare avanti il lavoro a causa della scomparsa del regista e sceneggiatore che, tra l'altro, ad un mese dalla data fissata per la distribuzione, non era riuscito nemmeno a completare la storia. Quindi i produttori chiamano \"I\", un mestierante il cui lavora consiste nel portare a termine le produzioni in stallo, per finire l'opera, in un modo o nell'altro. Tuttavia il compito sar\u00e0 tutt'altro che semplice, perch\u00e9, come se non fosse abbastanza, i vari membri della crew scompaiono uno dopo l'altro, venendo poi ritrovati brutalmente assassinati. I pertanto dovr\u00e0 anche indagare su questa misteriosa catena di omicidi.\nProduzione.\nCome egli stesso raccont\u00f2, Oshii ottenne la possibilit\u00e0 di realizzare \"Talking Head\" solo dopo aver accettato di girare \"\". Inoltre, la situazione in cui \"il regista \u00e8 scomparso\" disse che fu basata sulla reale esperienza accaduta durante la lavorazione di \"Lam\u00f9 - Only You\". Le riprese si svolsero a Kamiyama City, nella prefettura di Yamagata , sede del cinema (padiglione Tokiwa) di Kazunori It\u014d.\nSegmenti animati.\nIn \"Talking Head\" sono presenti ben tre sequenze anime:\nEdizione DVD.\nNel febbraio 2003 \"Talking Head\" venne incluso nel Box-set dedicato alla \"trilogia live action\" di Mamoru Oshii, comprendente anche \"The Red Spectacles\" e \"\". La versione in DVD singolo \u00e8 stata rilasciata invece nell'aprile 2010 ."}
{"id": "6695405", "revid": "767487", "url": "https://it.wikipedia.org/wiki?curid=6695405", "title": "Tonicha", "text": ""}
{"id": "6695406", "revid": "300067", "url": "https://it.wikipedia.org/wiki?curid=6695406", "title": "Stylianos Poulianitis", "text": ""}
{"id": "6695407", "revid": "287204", "url": "https://it.wikipedia.org/wiki?curid=6695407", "title": "Stelios Poulianitis", "text": ""}
{"id": "6695409", "revid": "648716", "url": "https://it.wikipedia.org/wiki?curid=6695409", "title": "J\u00e4mthund", "text": "Lo j\u00e4mthund \u00e8 un cane da caccia originario del Nord Europa appartenente al gruppo degli Spitz ed \u00e8 il cane nazionale della Svezia.\nOrigini.\nSi tratti di una razza molto antica, derivata da un ceppo di Spitz da caccia, portati in Scandinavia al tempo dei primi insediamenti tribali, che hanno poi dato origine a due razze di cani da caccia che presentano una livrea simile a quella del lupo. La prima razza a essere identificata, nel 1877, fu quella di dimensioni inferiori che i norvegesi chiamarono norsk elghund. Gli Spitz di dimensioni maggiori, che erano diffusi nelle zone di J\u00e4mtland e H\u00e4rjedalen, non rientravano per\u00f2 negli standard di razza dell'elghund per diversi parametri, principalmente legati alle dimensioni, e il \"Svenska Kennelklubben\" (Kennel Club svedese) riconobbe questo tipo di cane pi\u00f9 grande come una razza a parte nel 1946, chiamandola appunto j\u00e4mthund.\nCaratteristiche fisiche.\nIn tempi antichi lo J\u00e4mthund veniva utilizzato principalmente per la caccia all'alce, all'orso e alla lince, per questo si tratta di un cane particolarmente robusto e resistente. L'altezza ideale al garrese \u00e8 di 61 cm per i maschi e 56 cm per le femmine (con una variabile accettata di pi\u00f9 o meno 4 cm), il corpo \u00e8 forte ma non eccessivamente grosso.\nIl pelo, nei toni del grigio, risulta pi\u00f9 lungo sul collo, sulla coda e nella parte posteriore degli arti. Sul muso, sulle guance e sopra agli occhi si riconoscono delle chiazze color crema, tipiche della livrea del lupo. "}
{"id": "6695421", "revid": "287204", "url": "https://it.wikipedia.org/wiki?curid=6695421", "title": "Konstantinos Mitoglou", "text": ""}
{"id": "6695422", "revid": "729019", "url": "https://it.wikipedia.org/wiki?curid=6695422", "title": "Air Force Global Strike Command", "text": "Lo Air Force Global Strike Command \u00e8 un Major Command della United States Air Force (USAF) responsabile di tutti i suoi bombardieri strategici e missili intercontinentali. Il quartier generale \u00e8 situato presso la Barksdale Air Force Base (Louisiana).\nEquipaggiamento.\nIl comando dispone dei seguenti velivoli:\nOrganizzazione.\nAttualmente, al settembre 2017, il comando controlla:\nBasi.\nIl comando ha giurisdizione sulle seguenti basi militari:\nStoria.\nDopo il gi\u00e0 ricordato incidente del 2007 delle armi nucleari in cui sei missili da crociera lanciabili dall'aria (ALCM) del tipo AGM-129, ognuno dotato di testata nucleare a rendimento variabile W80-1, furono erroneamente caricati su un B-52H a Minot AFB, e dopo l'incidente del 2008 in cui quattro montaggi per moduli di rientro per sezioni frontali MK-12 furono erroneamente spediti a Taiwan, l'ex Segretario alla Difesa James R. Schlesinger condusse un'inchiesta sullo stato della sicurezza nucleare nell'U.S Air Force. La raccomandazione del Segretario Schlesinger fu di creare un unico \"major command\" cui avrebbero fatto capo tutte le risorse nucleari della Air Force, per un miglior controllo. Il 24 ottobre 2008 il Segretario all'aeronautica degli Stati Uniti d'America Michael B. Donley annunci\u00f2 la creazione dell'Air Force Global Strike Command (AFGSC) come nuovo major command (MAJCOM) dell'Air Force. Assieme allo Air Force Space Command (AFSPC) presso Peterson Air Force Base (Colorado), lo AFGSC \u00e8 uno dei due comandi costitutivi che fanno capo allo United States Strategic Command (USSTRATCOM) con sede ad Offutt.\nIl nuovo comando inizi\u00f2 le attivit\u00e0 nell'agosto 2009, riunendo la forza con operativit\u00e0 nucleare mediante bombardieri strategici gi\u00e0 gestita dall'Air Combat Command (ACC) e la forza \"terrestre\" fondata su missili balistici intercontinentali (ICBM) gi\u00e0 gestita dallo Air Force Space Command (AFSPC). ACC e AFSPC avevano assunto dette competenze dopo che nel 1992 era stato disattivato lo Strategic Air Command (SAC).\nLa USAF attualmente possiede 20 bombardieri B-2 Spirit, 57 bombardieri B-52 Stratofortress e tre stormi missilistici di ICBM Minuteman III di cui \u00e8 previsto l'impiego con armamento nucleare. Se ve ne fosse necessit\u00e0 per missioni convenzionali, i bombardieri B-2 e B-52 verrebbero riassegnati ai comandi regionali. Bench\u00e9 originariamente votata alla missione nucleare, la forza dei bombardieri Rockwell B-1 Lancer fu trasferita ad una missione strettamente convenzionale e dapprima mantenuta in seno allo Air Combat Command, ma tale decisione fu cancellata nel 2015. Ora i bombardieri Rockwell B-1 Lancer sono organizzati dallo Air Force Global Strike Command.\nNel novembre 2008 l'USAF annunci\u00f2 l'intenzione di avviare un quarto squadrone di B-52 presso Minot Air Force Base, a supporto dello Air Force Global Strike Command. L'USAF aggiunse che \"tutti i bombardieri a capacit\u00e0 nucleare di ci\u00f2 che oggi \u00e8 la Eighth Air Force, e [il comando di tutti gli ICBM] di ci\u00f2 che oggi appartiene alla Twentieth Air Force, faranno capo a questo unico comando\". Questa previsione fu messa in atto il 3 settembre 2009, quando il 69th Bomb Squadron fu riattivato presso Minot Air Force Base.\nLa squadra preliminare di 55 membri del comando, guidata dal maggior generale James Kowalski, inizi\u00f2 le attivit\u00e0 presso Bolling Air Force Base il 12 gennaio 2009. Questa squadra aveva il compito di trovare una sede per il nuovo quartier generale e trasferire le unit\u00e0 assegnate presso il nuovo comando.\nNell'aprile 2009 la squadra preliminare scelse Barksdale Air Force Base come quartier generale del nuovo comando. Donley dichiar\u00f2 che i fattori che avevano contribuito alla scelta di Barksdale, preferendola ad altre basi considerate, erano la sua relazione con la 8th Air Force, un \"centro operazioni [aeree] leggermente pi\u00f9 grande\", e il fatto che la base ospitasse lo 11th Bomb Squadron, che addestrava gli equipaggi di B-52 e avrebbe potuto riservare speciale attenzione all'addestramento nucleare.\nIl 16 aprile 2009, il Segretario alla Difesa Robert Gates annunci\u00f2 che il tenente generale dell'Air Force Frank Klotz era stato scelto per diventare il primo comandante del Global Strike Command. Prima di tale incarico, il tenente generale Klotz era \"Assistant Vice Chief of Staff\" e \"Director\" dell'Air Force Staff.\nIl 18 giugno, dopo che una valutazione ambientale aveva concluso con \"Nessun significativo impatto\", fu annunciato che Barksdale Air Force era designata come sede permanente dello AFGSC. Il 7 agosto 2009 il comando divenne ufficialmente attivo sotto la direzione del tenente generale Klotz. L'organico del quartier generale comprende 900 persone, e raggiunse la piena operativit\u00e0 il 30 settembre 2010.\nLa Twentieth Air Force, l'organizzazione missilistica della forza armata, fu sottoposta al nuovo comando dal 1 dicembre 2009, e la Eighth Air Force, la componente bombardieri, divenne subordinata al comando il 1 febbraio.\nBibliografia.\nQuesta voce contiene anche materiale di pubblico dominio tratto dal sito della Air Force Historical Research Agency (http://www.afhra.af.mil/)."}
{"id": "6695425", "revid": "767487", "url": "https://it.wikipedia.org/wiki?curid=6695425", "title": "Sarolta Zalatnay", "text": "Dopo due album basati sui generi pop-funk/soul, nel 1972 pubblica il suo primo prodotto con contaminazioni rock, \"\u00c1lmodj velem\". Con gli anni assimila il genere nei propri LP distribuendo anche pubblicazioni pop rock e disco fino al suo decimo e ultimo album in studio, \"Ave Maria\" del 1989, in cui Zalatnay sceglie di affacciarsi al genere gospel."}
{"id": "6695427", "revid": "300067", "url": "https://it.wikipedia.org/wiki?curid=6695427", "title": "Michail Kamperidis", "text": ""}
{"id": "6695429", "revid": "406204", "url": "https://it.wikipedia.org/wiki?curid=6695429", "title": "Codex diplomaticus cavensis", "text": ""}
{"id": "6695431", "revid": "125512426", "url": "https://it.wikipedia.org/wiki?curid=6695431", "title": "Controversie legate a The Walt Disney Company", "text": "Le azioni e le decisioni della Disney, dei suoi dirigenti, dipendenti e delle sue sussidiarie, hanno suscitato critiche e proteste da parte di molte persone in giro per il mondo.\nUn nutrito gruppo di critici sostiene che la societ\u00e0 attuale abbia abbandonato i valori con i quali era nata, dopo la morte di Walt e Roy Disney. Inoltre, l'azienda \u00e8 vista come il simbolo della cultura di massa, dell'imperialismo culturale americano e della standardizzazione dell'intrattenimento, che vende esperienze di vita a una popolazione frustrata, spesso a discapito del profitto e della vera clientela alienata, sfruttando l'attuale crisi delle identit\u00e0 individuali generate dal neocapitalismo e dal globalismo.\nDirigenti della compagnia.\nRonald W. Miller.\nNel 1977 Roy E. Disney, figlio di Roy O. Disney e nipote di Walt, si dimise dai ruoli esecutivi, mantenendo tuttavia il suo posto nel board, poich\u00e9 in disaccordo con le scelte dei colleghi. Come disse successivamente: \"Sentivo solo che la compagnia, artisticamente, non stava andando da nessuna parte. Era veramente un ambiente soffocante.\" Nel '84, tuttavia, si dimise anche dal consiglio di amministrazione, durante una battaglia per il controllo della compagnia, fu l'inizio di un processo che port\u00f2 al cambio di vertici nella societ\u00e0, che culmin\u00f2 con le dimissioni di Ron Miller e l'arrivo di Frank Wells e Michael Eisner.\nMichael Eisner.\nMichael Eisner \u00e8 stato spesso criticato per il suo stile manageriale. Nel libro \"Disney War\" James B. Stewart, ripercorrendo i vent'anni di amministrazione di Eisner, rievoca alcuni episodi:\nNel 2003, Roy E. Disney si dimise da vice presidente del consiglio di amministrazione e da presidente della Walt Disney Feature Animation, per protesta contro Eisner. Lo accusava di micromanagement, degli insuccessi di ABC e del settore cinematografico, di incapacit\u00e0 nel gestire i parchi e i resort e di aver trasformato la Disney in una compagnia \"senz'anima\". Infine non apprezzava il fatto che non fosse chiaro chi gli avrebbe succeduto come CEO.\nIl 3 marzo 2004, durante l'assemblea annuale degli azionisti un sorprendente 43% dei presenti, in gran parte radunato dagli ex membri del consiglio Roy Disney e Stanley Gold, ha trattenuto i propri delegati dal rieleggere Eisner presidente del consiglio di amministrazione. Il board della Disney assegn\u00f2, quindi, la posizione a Mitchell. Tuttavia, il consiglio non rimosse immediatamente Eisner dalla posizione di amministratore delegato.\nIl 13 marzo Eisner annunci\u00f2 che si sarebbe dimesso dal ruolo un anno prima della scadenza del contratto. Il 30 settembre si dimise sia da amministratore delegato che dal consiglio e, per tagliare ogni legame con la societ\u00e0, rinunci\u00f2 a tutti i vantaggi di cui avrebbe potuto godere, come un ufficio nella sede di Burbank. Il giorno successivo subentr\u00f2 nella sua posizione Robert Iger.\nJohn Lasseter.\n\"Hollywood Reporter\" verso la fine del 2017 scrisse che aveva ricevuto diverse denunce anonime riguardo a molestie perpetrate da John Lasseter, capo dei Walt Disney Animation Studios e della Pixar. Queste riguardavano commenti, baci e contatti fisici non voluti. I due casi pi\u00f9 eclatanti riguardavano Rashida Jones e Will McCormack, i quali stavano lavorando a Toy Story 4, e che abbandonarono il progetto a causa dei comportamenti di Lasseter. Quest'ultimo, dopo essersi scusato per aver fatto commenti fuori luogo e aver dato abbracci indesiderati, ha deciso di allontanarsi dalla societ\u00e0 per sei mesi. La Disney, in un comunicato, ha apprezzato il gesto e si \u00e8 detta impegnata a creare un ambiente di lavoro in cui tutti si sentano rispettati. A giugno 2018 ha annunciato che rimarr\u00e0 come consulente fino alla fine dell'anno e che poi lascer\u00e0 definitivamente l'azienda per \"focalizzarsi su nuove avventure creative\".\nWalt Disney Motion Picture Group.\nWalt Disney Animation Studios.\nStereotipi etnici e razziali.\nNegli anni studiosi, critici e attivisti hanno criticato la Disney per l'aver realizzato i personaggi non caucasici in maniera stereotipata (cosa che in realt\u00e0 succedeva anche per rappresentazioni umoristiche dell'America caucasica e dell'Europa). Ci\u00f2 ha portato detrattori a ritenere Walt Disney un razzista. Per esempio, viene raccontato che durante la produzione di \"Biancaneve e i sette nani\" si rifer\u00ec alla scena dove i nani si mettono uno sopra l'altro come una \"pila di negri\", e che durante i casting di \"Song of the South\" utilizz\u00f2 il termine \"pickaninny\", che ha una valenza dispregiativa sebbene di uso comune all'epoca. Inoltre il film venne criticato in quanto accusato di raccontare la schiavit\u00f9 in maniera idealizzata (nonostante il film sia ambientato in realt\u00e0 dopo la fine della schiavit\u00f9 e della guerra civile americana e non sia un documentario sull'americano sud). Altri film in cui questo accadde fu \"Peter Pan\", con la rappresentazione dei nativi o indiani \"americani\" (sebbene in realt\u00e0 siano nativi e abitanti dell'immaginaria e fantastica Isola Che Non C'\u00e8 e siano fedeli sia al materiale originale di partenza che alla natura comica del film d'animazione), \"Lilli e il vagabondo\", dove le gatte siamesi sono manipolatrici e scaltre, \"Fantasia\", dove una centaura nera, Sunflower, pulisce gli zoccoli ad altre centaure (poi rimossa dalle successive trasposizioni), e in \"Dumbo\", dove i corvi, che rappresentano secondo degli studiosi, gli afroamericani degli anni '30 e '40, sono un umile gruppo di cantanti jazz giramondo vestiti secondo la moda del tempo (anche se in questo caso i corvi hanno una valenza pi\u00f9 che positiva, in quanto sono stati resi personaggi intelligenti, spiriti liberi ed empatici che simpatizzano per Dumbo perch\u00e9 comprendono cosa significhi essere emarginati come lui e lontani dallo stereotipo di Stepin Fetchit e dei personaggi da lui interpretati comune soprattutto nella decade precedente). Inoltre i corvi, oltre ad essere un tributo agli artisti jazz dell'epoca (in particolare Cab Calloway), sono stati principalmente pensati come un modo satirico per prendere in giro sarcasticamente le leggi Jim Crow, leggi di segregazione razziale applicate nel sud degli Stati Uniti d'America, infatti il film \"Dumbo\" \u00e8 ambientato nella Florida del 1941, stesso anno di produzione e rilascio del film, con un altro riferimento alla situazione razziale nella societ\u00e0 di allora rappresentato dai lavoratori sfruttati dal direttore del circo e altri alla seconda guerra mondiale). Questa tendenza era presente anche nei corti, come \"Mickey's Mellerdrammer,\" dove Topolino \u00e8 truccato con lo stile \"blackface\" (poi non pi\u00f9 rilasciato dopo la sua uscita originale), e l'Uccello Nero in \"Who Killed Cock Robin?\" ispirato a Stepin Fetchit. Tuttavia la Disney non era l'unica a valersi degli stereotipi (anche dell'America caucasica e dell'Europa) o di gag addirittura molto pi\u00f9 esagerate: Fleischer Studios, Metro-Goldwyn-Mayer cartoon studio, Walter Lantz Productions, e Warner Bros. Cartoons fecero lo stesso. Bob Clampett, regista di \"Looney Tunes\" e \"Merrie Melodies,\" tra cui i controversi \"Coal Black and de Sebben Dwarfs\" e \"Tin Pan Alley Cats\", disse che\nNel 1989, l'attore afroamericano Nick Stewart venne richiamato alla Disney per riprendere il suo ruolo di Compare Orso per il tour di Splash Mountain. Lo storico della Disney Jim Korkis gli chiese se pensava che fosse davvero degradante interpretare Compare Orso in \"Song of the South\" (\"I racconti dello zio Tom\"), riguardo a tutte le controversie sulla rappresentazione degli afroamericani. Stewart rise e rispose \"Disney ci ha trattati come dei re.\" Concluse poi dicendo che don\u00f2 i soldi guadagnati per il suo ruolo di Compare Orso a un teatro per attori afroamericani per interpretare ruoli diversi da maggiordomi e cameriere. Disse anche che intendeva fare la stessa cosa con i soldi del giro di Splash Mountain.\nIl giornalista, storico e critico cinematografico Neal Gabler scrisse: \"Walt Disney non era un razzista. Non ha mai, n\u00e9 pubblicamente n\u00e9 privatamente, fatto commenti denigratori sui neri o affermato una qualsivoglia superiorit\u00e0 bianca. Come la maggior parte dei bianchi americani della sua generazione, tuttavia, era insensibile dal punto di vista razziale.\" Floyd Norman, il primo animatore nero dello studio e che ha lavorato a stretto contatto con Walt Disney negli anni '50 e '60, dichiar\u00f2: \"Non una volta ho osservato un accenno al comportamento razzista di cui Walt Disney \u00e8 stato spesso accusato dopo la sua morte. Il suo trattamento delle persone \u2014 e intendo dire tutte le persone\u200d \u2014 \u200cpu\u00f2 essere considerato solo esemplare.\"\nNel 2019, in un articolo scritto da Norman sul suo blog in difesa dei corvi di \"Dumbo\" intitolato \"Black Crows and Other PC Nonsense\", l'animatore ha scritto che\nInoltre, nonostante occasionali insulti di Walt Disney, lo studio Disney ha assunto diversi dipendenti di ogni estrazione razziale sin dagli anni '30, tra cui Floyd Norman (afroamericano), Cy Young, Tyrus Wong, Iwao Takamoto e Bob Kuwahara (cinesi/giapponesi). Durante una proiezione di \"To Kill a Mockingbird\" (\"Il buio oltre la siepe\"), Walt Disney disse, \"Questo \u00e8 il tipo di film che mi piacerebbe davvero fare.\" Voci simili persistono sul presunto antisemitismo e le simpatie naziste di Walt Disney, nonostante il fatto che il suo studio fece propaganda anti-nazista durante la seconda guerra mondiale e Walt assunse numerosi ebrei come animatori e cantautori, tra cui Art Babbitt e gli Sherman Brothers. Una volta, durante le riprese di \"Pinocchio\", quando si scopr\u00ec che Christian Rub, la voce di Geppetto, era un simpatizzante dei nazisti, riuscirono a \"pareggiare i conti con lui nel miglior modo possibile.\" Fecero esibire Rub su una piattaforma nella scena in cui Geppetto \u00e8 nel ventre di Monstro la balena assassina, e la scossero molto violentemente, dandogli \"un passaggio che non ha mai dimenticato.\"\nDisney don\u00f2 regolarmente a enti di beneficenza ebraici, fu nominato \"Uomo dell'anno 1955\" dalla loggia ebraica B'nai B'rith a Beverly Hills e il suo studio ha impiegato un buon numero di ebrei, alcuni dei quali occupavano posizioni influenti e autorevoli, come sottolineato dall'artista ebreo Joe Grant, includendo s\u00e9 stesso, il direttore di produzione Harry Tytle e il capo del merchandising Kay Kamen, che una volta ha scherzato sul fatto che l'ufficio Disney di New York avesse \"pi\u00f9 ebrei del Libro del Levitico.\"\nDalla sua uscita nel 1992, il film \"Aladdin\" \u00e8 stato accusato di perpetuare stereotipi razziali ed etnici negativi degli arabi. Nel luglio 1993, la Disney annunci\u00f2 che avrebbe cambiato una linea nella canzone di apertura del film, \"Arabian Nights\" (\"Notti d'Oriente\"), scritta da Howard Ashman e Alan Menken. Nella versione originale del film, la canzone conteneva il testo \"Where they cut off your ears if they don't like your face / It's barbaric, but hey, it's home\" (\"Dove ti tagliano l'orecchio se non gli piace la tua faccia/\u00c8 una barbarie, ma ehi, \u00e8 casa\"). Dopo che gruppi arabo-americani si sono lamentati del fatto che la linea fosse offensiva nei confronti dei mediorientali, la Disney ha modificato i testi nelle successive edizioni del film con un testo alternativo scritto da Ashman: \"Where it's flat and immense and the heat is intense/It's barbaric, but hey, it's home\" (\"Dove \u00e8 piatto ed immenso ed il caldo \u00e8 intenso/\u00c8 una barbarie, ma ehi, \u00e8 casa\"). Menken approv\u00f2 il cambiamento, cos\u00ec come la tenuta di Ashman, che era morto prima del completamento del film. Il comitato antidiscriminazione arabo-americano (ADC) ha inoltre chiesto che il termine \"barbaric\" (\"barbaro\") fosse rimosso; tuttavia, la Disney ha rifiutato questo, sostenendo che la parola appariva in tutte le versioni del testo di Ashman e si riferiva all'impostazione del deserto del film nei testi alterati.\nPresunti messaggi subliminali.\nNel 1995 l'American Life League (ALL) sostenne che molti film, tra cui \"Le avventure di Bianca e Bernie, Chi ha incastrato Roger Rabbit, La sirenetta, Aladdin\" e \"Il re leone,\" contenevano messaggi subliminali e contenuti sessuali.\nL'8 gennaio 1999 l'edizione home video di \"Bianca e Bernie\" venne ritirata dal mercato a causa della scoperta di due frame contenenti effettivamente immagini di una donna in topless sullo sfondo. Le immagini vennero tolte dalle edizioni in cassetta, DVD e dal Blu-ray contenenti il primo e il secondo film, \"Bianca e Bernie nella terra dei canguri.\"\nNell'edizione Laserdisc di \"Chi ha incastrato Roger Rabbit\" del '94 \"Variety\" riport\u00f2 che furono trovate pi\u00f9 scene con immagini esplicite lasciate dagli animatori come scherzo. Queste erano invisibili nella riproduzione a velocit\u00e0 normale, ma, procedendo frame per frame, era possibile, ad esempio, vedere Jessica Rabbit nuda. All'uscita del Laserdisc, le scorte finirono rapidamente, grazie anche ai servizi di CNN e giornali che riportarono la notizia. Un dirigente della Disney disse alla rivista che \"le persone dovrebbero farsi una vita piuttosto che trovare cose cos\u00ec. Noi non lo sapevamo [delle immagini], era solo uno stupido scherzo che gli animatori ci fecero e noi non ce ne accorgemmo. Inoltre, le persone dovrebbero sviluppare un senso dell'umorismo riguardo a queste cose.\" La scena fu in seguito rifatta. Un'altra scena che ha suscitato polemiche \u00e8 quella dove Baby Herman mostra il dito medio mentre passa sotto il vestito di una donna e ne riemerge con della saliva sul labbro.\nQuando \"La Sirenetta\" venne per la prima volta distribuito in videocassetta, il castello di re Tritone era rappresentato sulla copertina. Ad un attento sguardo questo aveva un aspetto strano, che rassomigliava ad un pene. La Disney e il disegnatore sostennero che era un incidente dovuto alla nottata passata a completare il tutto prima della scadenza. Sulla riedizione l'immagine non compare. Inoltre c'era la convinzione che nella scena del matrimonio, dove il principe sta per sposare Ursula, il vescovo stesse avendo un'erezione. In realt\u00e0 il prete \u00e8 un ometto con le vesti da vescovo che si piegano su quello che \u00e8 il suo ginocchio. Tuttavia, a causa della polemica, la scena fu cambiata nel DVD del 2006 in modo tale che il ginocchio non fosse pi\u00f9 visibile. Questi due fatti spinsero una donna dell'Arkansas a citare in tribunale la societ\u00e0, anche se pochi mesi dopo ritir\u00f2 le accuse.\nIn \"Aladdin\", le proteste riguardarono la scena in cui Aladdin \u00e8 attaccato da Rajah, la tigre. Nella versione inglese Aladdin dice a bassa voce \"\"Come on... good kitty, take off and go...\",\" tuttavia la parola \"kitty\" non \u00e8 comprensibile perch\u00e9 gli si sovrappone un suono, forse il ringhio della tigre. Alcune persone sostennero di aver sentito \"Good teenagers, take off your clothes,\" che in italiano \u00e8 \"Brave ragazzine, toglietevi i vestiti\", ritenendo la frase un incitamento ad essere promiscue. Per evitare ulteriori critiche la frase venne rimpiazzata nell'edizione in DVD con \"\"Down, kitty\".\"\nL'accusa a \"Il re leone\" fu smentita da Tom Sito, disegnatore e scrittore per il film, il quale disse che le lettere nella nuvola di polvere non sono la parola \"SEX\", sesso, ma \"S.F.X.\" che significa effetti speciali. Era un easter egg per il reparto di animazione.\nCritiche degli animalisti.\n\"La carica dei 101\" (1996) fu criticato per l'uso di cuccioli non svezzati in natura e perch\u00e9 il successo del film port\u00f2 ad una maggiore domanda di cuccioli di dalmata da parte di un pubblico impreparato all'adozione di animali, con un conseguente aumento di cani abbandonati.\nSubito dopo il successo di \"Alla ricerca di Nemo\" ci fu un'impennata di richieste per i pesci pagliaccio. La societ\u00e0 quindi fece una dichiarazione con la quale diceva che il film non era un incoraggiamento a comprare pesci e chiunque decidesse di voler avere un acquario in casa si sarebbe dovuto rendere conto di quello che ci\u00f2 comportava. La PETA ha apprezzato che nel film si sottolineasse che i pesci fossero amici piuttosto che cibo e che non si incitasse all'acquisto di pesci.\nSessismo.\nNel 1938 la Walt Disney Company mand\u00f2 una lettera di rifiuto a Mary Ford nella quale sottolineava che \"le donne non erano prese in considerazione\" per le posizioni in ambito creativo. La lettera torn\u00f2 alla ribalta una prima volta nel 2009 quando il nipote, ritrovatala, la caric\u00f2 su Flickr; una seconda il 7 gennaio del 2014, quando ai National Board of Review Awards\",\" nel discorso di presentazione di Emma Thompson come miglior attrice in \"Saving Mr. Banks\", Meryl Streep la cit\u00f2. Riferendosi all'incontro tra Walt Disney e Pamela Lyndon, autrice di Mary Poppins, disse: \"Deve avere ucciso [Disney] l'aver incontrato una donna, una creatura ugualmente sprezzante e superiore, una persona sprezzante delle proprie doti.\" Successivamente molti studiosi Disney e artisti lo difesero, come Floyd Norman, una Disney Legend, che disse come dagli anni '30 l'America \"fosse cambiata, cambiata in meglio.\" Altri giornalisti invece sostennero che la Streep fosse stata ironica in quanto aveva appena finito di girare il film Disney \"Into the Woods\".\nRappresentazione della societ\u00e0.\nNel 2016 Jessi Streib, professoressa della Duke University, insieme a due studenti, pubblic\u00f2 un saggio in cui analizzava la societ\u00e0 mostrata nei 36 film d'animazione Disney e Pixar che a gennaio 2014 avevano superato i 100 milioni di dollari d'incasso. La ricerca ha evidenziato che nei film i poveri accettano la propria condizione e ne sono felici, per esempio in \"Mary Poppins\" lo spazzacamino \u00e8 troppo contento rispetto al lavoro che fa, mentre in \"Biancaneve e i sette nani\" questi ultimi, incluso Brontolo, sono contenti di andare a lavorare, nonostante lavorino in miniera. Nell'articolo la sociologa sottolinea come il messaggio dato dalla Disney sia che tutti sono contenti della propria condizione e chi vuole migliorarla, con il duro lavoro e la buona volont\u00e0, pu\u00f2 avanzare all'interno della societ\u00e0; chi invece non riesce viene aiutato dai pi\u00f9 ricchi. Questo, tuttavia, nel mondo reale non succede, e anche la Streib ha ammesso che evidenziare questo fatto potrebbe scoraggiare i bambini dall'impegnarsi per raggiungere i propri obiettivi.\nIl rapporto Pixar-Disney.\nI disaccordi iniziarono dopo la produzione di \"Toy Story 2;\" in quanto in origine questo era stato pensato come un direct-to-video, quindi un film che non rientrava nell'accordo di produzione di cinque produzioni destinate ai cinema. Tuttavia la destinazione venne cambiata durante la produzione e quindi la Pixar voleva che venisse contato nell'accordo, ma la Disney rifiut\u00f2. I primi cinque lungometraggi Pixar avevano incassato 2,5 miliardi di dollari, quindi per entrambe le case ci furono dei profitti. L'accordo prevedeva che alla Pixar spettasse la creazione e la produzione, mentre la Disney si occupasse della pubblicit\u00e0 e della distribuzione, i costi e i profitti sarebbero stati divisi a met\u00e0, tuttavia i diritti delle storie e dei sequel rimanevano in mano a quest'ultima, la quale esigeva anche una tariffa per la distribuzione.\nLe due compagnie all'inizio del 2004 cercarono di stipulare un nuovo contratto nel quale la Disney sarebbe stata solo il distributore e per questo sarebbe stata pagata. Tuttavia la condizione posta dalla Pixar \u00e8 che anche i film gi\u00e0 in produzione, \"Gli Incredibili\" e \"Cars,\" sarebbero stati soggetti a questo accordo, cosa ritenuta inaccettabile dalla Disney. A rendere pi\u00f9 difficili le trattative ci fu anche il cattivo rapporto tra Steve Jobs e Michael Eisner. Preparandosi al peggio, Jobs decise di non rispettare pi\u00f9 la finestra di pubblicazione voluta dalla Disney, cio\u00e8 novembre, ma di pubblicare i film nel periodo estivo, pi\u00f9 redditizio, in modo tale da poter poi pubblicare il DVD per Natale. Il primo film a seguire questo processo fu \"Cars\" che fu ritardato. Un altro vantaggio era quella di allungare la durata del contratto in vigore per avere pi\u00f9 tempo per negoziare. Le dimissioni di Eisner e le voci di una possibile acquisizione di Pixar riappacificarono le due aziende. Tuttavia, per precauzione fu stipulato un contratto per la distribuzione di \"Ratatouille,\" previsto per il 2007, che non serv\u00ec in quanto l'acquisizione and\u00f2 in porto.\nMiramax e la gestione dei film stranieri.\nMiramax \u00e8 stata spesso criticata per l'editing, il doppiaggio e la sostituzione della colona sonora nei film stranieri da lei distribuiti. Ad esempio, in \"Iron Monkey\", anche se rilasciato in versione sottotitolata, i sottotitoli erano scritti in modo tale da eliminare il contesto politico della storia, le scene erano state tagliate per velocizzarlo e per ridurne la violenza e la colonna sonora, contenente il tema di Wong Fei Hung, fu cambiata. Subirono la stessa sorte \"Shaolin Soccer\", \"Farewell My Concubine\" (versione rilasciata nei cinema), \"The Thief and the Cobbler\" e \"Fist of Legend\" di Jet Li. Harvey Weinstein sostenne che non rieditava \"per divertimento\" ma per fare in modo che i film funzionassero anche in America.\nHarvey Weinstein prov\u00f2 anche a cambiare \"Princess Mononoke\" per renderlo pi\u00f9 appetibile al mercato americano. Dal Giappone Toshio Suzuki, un produttore dello Studio Ghibli, sped\u00ec una katana con un biglietto con scritto \"no cuts\", niente tagli, che \u00e8 ci\u00f2 che avvenne.\nCon i Weinstein, inoltre, ci fu la tendenza ad acquistare i diritti di film asiatici senza poi effettivamente distribuirli. Ad esempio \"Hero\", un film cinese di arti marziali del 2002, rimase inedito finch\u00e9 Quentin Tarantino non intervenne, mentre \"Tears of the Black Tiger\", film tailandese, fu acquistato nel 2000, modificato e mai rilasciato fino a che, nel 2006, la Magnolia Pictures ne compr\u00f2 i diritti.\nI film venivano ritardati in modo tale che i possibili flop al botteghino potessero essere distribuiti su anni fiscali diversi, in modo tale da non perdere i bonus che la Disney elargiva al raggiungimento degli obiettivi. Inoltre cercavano di impedire che i DVD di questi film venissero importati. Nonostante questo comportamento, molti sostennero che le possibilit\u00e0 che questi film fossero distribuiti in America se non li avesse presi la Miramax erano nulle e che se anche qualche piccolo distributore li avesse presi non avrebbero avuto le possibilit\u00e0 che uno studio come la Miramax avrebbe potuto garantire.\nLo studio \u00e8 stato anche accusato di trascurare i propri film pi\u00f9 ricercati e sperimentali, soprattutto quando i registi si rifiutano di renderli pi\u00f9 commerciali. Ad esempio \"Dead Man\", che Jim Jarmusch rifiut\u00f2 di tagliare, fu rilasciato in poche sale, per questo i critici accusarono i Weinstein di averlo sabotato.\nKevin Smith, nel suo \"Jay &amp; Silent Bob... Fermate Hollywood!\" (2001), prende in giro lo studio: i due protagonisti scoprono che stanno per fare un film su un fumetto a loro ispirato e tentano di fermare lo studio di produzione. Secondo il regista questo film \u00e8 in risposta alle controversie intorno al suo precedente film \"Dogma\".\nLa famiglia Slesinger contro Disney.\nDal 1991 al settembre 2009, la famiglia di Stephen Slesinger fu impegnata in un processo contro la Disney per i diritti di \"Winnie the Pooh\". Quando Slesinger mor\u00ec nel 1953, sua moglie firm\u00f2 un accordo di licenza con la Disney. Uno dei punti era che la Disney avrebbe pagato le royalties su cartoni e film, ma non sul merchandising. Questo avrebbe creato, secondo le accuse, un mancato versamento di circa 2 miliardi di dollari per la famiglia Slesinger. Dopo 18 anni di procedimenti, un giudice di Los Angeles ha dichiarato che Disney non ha commesso alcuna violazione dell'accordo firmato.\nPassaggio di propriet\u00e0 per Star Wars.\nIl 21 dicembre 2012, Disney ha acquisito la Lucasfilm e, di conseguenza, i diritti sul franchise di Star Wars e le societ\u00e0 Skywalker Sound e Industrial Light &amp; Magic, per 4 miliardi di dollari. Vi furono critiche riguardo al fatto che, con l'arrivo della gestione Disney, tutte le vecchie storie del cosiddetto Universo Espanso pubblicate in fumetti, libri o serie tv fino ad allora furono \"decanonizzate\" e quindi cancellate dalla storia ufficiale di Star Wars. Di conseguenza, questo ha portato i fan che avevano seguito tali storie per pi\u00f9 di 30 anni, a dover acquistare nuovi libri e a seguire nuove serie tv che ri-narrano la storia di Star Wars daccapo in un nuovo canone unificato, lasciando l'universo precedente bloccato nel limbo. La famosa serie animata \"\" \u00e8 stata cancellata prima della fine della sua corsa per poter spostare le nuove serie tv di Star Wars dal Cartoon Network (del gruppo Time Warner) ai canali Disney, come successo con la nuova serie TV animata \"Star Wars Rebels\" trasmessa da Disney XD. Ci\u00f2 venne fatto nonostante fossero a conoscenza che molte persone amassero la serie \"The Clone Wars\" e che la serie fosse molto proffitevole.\nIl modo in cui i nuovi film vengono gestiti \u00e8 stata fonte di critica da parte di molti fan della saga che hanno trovato che la gestione Disney abbia portato personaggi stereotipati, l'aggiunta di vari animali da vendere nei Disney Store e l'aggiunta di battute in puro stile Disney, specialmente ne \"\", episodio che non ha convinto una larga parte della community venendo pesantemente criticato e portando alcuni fan a chiedere che venga \"decanonizzato\".\nCi sono stati inoltre problemi tra la nuova gestione e i registi dei nuovi film: il 20 giugno 2017, Phil Lord e Chris Miller, i registi designati al film \"\", hanno lasciato la produzione del film cinque settimane prima della fine delle riprese. Lord e Miller hanno citato \"divergenze creative\" come motivazione del loro allontanamento.\nTre mesi dopo, il regista de \"\", Colin Trevorrow, si \u00e8 dimesso come regista in circostanze analoghe ed \u00e8 stato sostituito da J. J. Abrams. Molti fan hanno criticato questa mossa; una petizione su change.org, che ha ricevuto oltre 4.000 firme, \u00e8 stata istituita per protestare contro l'assunzione di Abrams, dato che molti non avevano gradito la sua regia de .\nAltre critiche rivolte alla Disney riguardo alla nuova gestione di Star Wars riguardano l'aver ignorato i consigli di George Lucas, il creatore della saga, che si era offerto come consulente creativo e aveva tra l'altro proposto delle stesure per gli episodi VII, VIII e IX, che sono state tutte rigettate dalla Disney. Lo stesso Lucas si sarebbe pentito in seguito di aver venduto alla Disney, dichiarando in un'intervista: \"Ho venduto i miei figli agli schiavisti bianchi\".\nDisney-ABC Television Group.\nAmerican Broadcasting Company.\nIl 9 febbraio 1996 la Walt Disney Company compr\u00f2 Capital Cities/ABC, chiamata poi ABC, Inc., tuttavia il network continu\u00f2 ad usare il nome American Broadcasting Companies.\nLe due societ\u00e0 avevano rapporti dal 1953, quando Leonard Goldenson aiut\u00f2 nel finanziamento di Disneyland. L'azienda poi nel '54 mise in onda una serie chiamata \"DIsneyland\". Compr\u00f2 inoltre azioni della societ\u00e0 e i legami si strinsero tanto che nei parchi a tema alcune giostre erano legate alle serie ABC e l'annuale festival delle soap al Walt Disney World. Dopo l'acquisto venne aperto One Saturday Morning chiamato poi ABC Kids, basato soprattutto su programmi per l'infanzia. Nonostante il nuovo management, il network non riusciva a sfondare.\nUn picco di ascolti si ebbe nel 1999 quand\u00f2 and\u00f2 in onda per la prima volta \"Chi vuol essere Milionario\". Parallelamente la CBS metteva in onda \"Survivor\". Per cercare di contrastarlo il \"Milionario\" fu prima spostato il mercoled\u00ec in contemporanea all'altro programma per cercare di stroncarlo. Tuttavia la mossa non port\u00f2 gli effetti sperati. Inizi\u00f2 cos\u00ec un processo che port\u00f2 il quiz game ad essere trasmesso fino a sei volte a settimana. Questa sovraesposizione port\u00f2 a un forte calo di share, anche perch\u00e9 altre reti introdussero format simili. Alex Wallau divenne presidente della societ\u00e0nel 2000 portando cambiamenti: il \"MIlionario\" venne messo in \"syndication\" e ci si concentr\u00f2 sulle serie che ebbero pi\u00f9 successo, come \"The Practice\" (che ebbe anche uno spin off di successo, \"Boston Legal\", nel 2004), \"Alias\", e \"Once and Again\". Il network produsse anche delle commedie con un successo moderato come \"The Drew Carey Show\", \"Spin City\", \"Dharma &amp; Greg\", \"La vita secondo Jim\", \"Tutto in famiglia\" e \"George Lopez\".\nRimaneva fuori dl settore dei reality show, anche perch\u00e9 i tentativi (\"Are You Hot?\" e \"I'm a Celebrity... Get Me Out of Here!\") si revelarono flop. Nonostante gli sforzi alla fine della stagione 2003-2004 l'ABC era al quarto posto dei canali pi\u00f9 visti degli Stati Uniti, la prima dei \"Big three\" a trovarsi in questa posizione.\nABC News.\nIl 30 aprile 2004 il presentatore di \"Nightline\" Ted Koppel lesse i nomi dei soldati americani uccisi nella guerra in Iraq. Questo non piacque ai conservatori, che ritenevano che Koppel stesse facendo cos\u00ec della politica, e al Sinclair Broadcasting Group, che riteneva che l'ABC stesse sminuendo l'impegno americano nel conflitto. Altri, come l'opinionista televisivo del \"Washington Post,\" ritenevano fosse un modo per alzare l'audience: in quel periodo lo spettacolo fu tra quelli pi\u00f9 visti. Koppel ripropose il formato in pi\u00f9 occasioni: il 28 maggio 2004 per la guerra in Afghanistan e il 30 maggio 2005 per tutti i morti dall'episodio dell'anno precedente. A differenza della prima volta in cui lo propose, le stazioni del gruppo Sinclair mandarono in onda il programma come previsto.\nNel maggio 2010 Mimi Gurbst, una delle pi\u00f9 importanti produttrici della redazione, lasci\u00f2 la sua posizione per diventare un consulente per l'orientamento negli istituti superiori americani. Il \"New York Observer\" nell'articolo in cui dava la notizia dipinse la donna come un'\"amata\" mentore. Questo scaten\u00f2 i commenti di vari impiegati della divisione i quali riportarono dei fatti diversi, sostenendo che non fosse amata e che fosse particolarmente insopportabile.\n11 settembre - Tragedia annunciata.\nL'ABC mand\u00f2 in onda la miniserie \"11 settembre - Tragedia annunciata\" negli Stati Uniti il 10 settembre 2006. Questa era stata gi\u00e0 criticata durante la produzione sulla rappresentazione di alcuni degli eventi e alcuni storici ed ex generali delle amministrazioni Clinton e Bush avevano chiesto non solo la modifica di alcune parti ma anche la cancellazione dell'intero programma. La societ\u00e0, tre giorni prima della messa in onda, rilasci\u00f2 un comunicato in cui diceva che la miniserie era \" una rielaborazione romanzata, non un documentario, scritta avvalendosi di pi\u00f9 fonti, tra cui il \"Rapporto della Commissione sull'11 settembre,\" altro materiale pubblicato e interviste.\"\nLa polemica maggiore verteva intorno alle scene che si riferivano all'amministrazione Clinton: queste tendono a far ricadere la responsabilit\u00e0 degli eventi dell'11 settembre 2001 su Clinton e il suo gabinetto. Un esempio \u00e8 la scena in cui l'allora consigliere per la sicurezza nazionale Sandy Berger non approva l'ordine per portar via Osama bin Laden, che era circondato, dicendo alla squadra in Afghanistan che dovevano eseguire il compito senza un'approvazione ufficiale, riagganciando il telefono subito dopo. Stando a Berger e ad altri, tra cui il conservatore Ricard Miniter, questo non \u00e8 mai accaduto. Successivamente lo sceneggiatore, Cyrus Nowrasteh, ha ammesso che la scena del telefono non c'era neanche nel copione, era stata improvvisata.\nMedia Matters for America un gruppo liberale dedito alla correzione delle notizie false dei conservatori diede, nel 2006, il premio \"Disinformatore dell'anno\" ad ABC News, non solo per la miniserie, ma anche a causa del direttore Mark Halperin, definito ruffiano conservatore, e per alcuni servizi di \"ABC World News\" e \"Good Morning America\".\nAlexis Debat.\nAlexis Debat, consulente di ABC e scrittore per \"The National Interest\", specializzato in terrorismo e sicurezza nazionale, si dimise nel giugno del 2007 sia dall'ABC che dal giornale dopo che si scopr\u00ec che non aveva conseguito il dottorato alla Sorbona da lui millantato. Nel settembre dello stesso anno un sito di informazione francese, \"Rue 89,\" rivel\u00f2 che Debat aveva rilasciato almeno due interviste false sul magazine francese \"Politique internationale,\" una con Barack Obama e una con Alan Greenspan.\nABC contro Cablevision: WABC-TV e WPVI.\nIl 2 marzo 2010 WABC-TV e WPVI annunciarono che avrebbero rimosso la loro programmazione dalle reti di Cablevision nell'arco di una settimana se non si fosse raggiunto un accordo per pagare i diritti di ritrasmissione. Cablevision era contraria anche perch\u00e9 sosteneva che volevano essere pagati per dei contenuti mandati gratuitamente su internet e over-the-air; inoltre Charles Scheuler, portavoce della societ\u00e0, disse che \"non era giusto da parte di ABC-Disney di tenere in ostaggio i clienti di Cablevision.\"\nLo spegnimento delle trasmissioni dei canali sarebbe avvenuta nel weekend della 82\u00aa edizione degli Academy Awards, uno degli eventi maggiormente seguiti sulle reti dell'ABC. Questo avrebbe recato danno non solo agli inserzionisti ma soprattutto alla Cablevision. Il 7 marzo come previsto le stazioni si oscurarono. Su ciascuna frequenza lasciata libera la Cablevision mand\u00f2 in loop un messaggio in cui spiegava brevemente la diatriba con ABC, informando come seguire gli eventi su internet. Inoltre, per scusarsi con i clienti, rese gratuita la fruizione del proprio catalogo di film online.\nAlle 20:50 di quel giorno entrambe le stazioni tornarono attive, dopo che venne diffuso un messaggio in cui si annunciava l'avanzamento delle trattative.\nIl caso Pink slime.\nNel 2012 ABC News mand\u00f2 in onda uno speciale in cui descriveva come gli scarti di carne di manzo, dopo essere passati attraverso una centrifuga ed essere stati trattati con l'ammoniaca, venissero utilizzati nel macinato di manzo. Veniva sottolineato come il \"manzo magro di qualit\u00e0\" pubblicizzato in realt\u00e0 fosse un derivato da questi scarti, chiamati appunto \"pink slime\". Nel 2017 la Beef Production Inc. ha citato in tribunale ABC e The Walt Disney Company, poich\u00e9 questo speciale aveva avuto una ricaduta sugli ordini della societ\u00e0, portando al licenziamento di 700 lavoratori, chiedendo un risarcimento che poteva oscillare tra 1,9 e 5,7 miliardi di dollari. A met\u00e0 di giugno dello stesso anno le societ\u00e0 hanno patteggiato, senza rivelare i termini dell'accordo, ma la Beef Production si \u00e8 detta \"assolutamente soddisfatta\" per l'accordo raggiunto.\nFreeform.\nIl 24 ottobre 2001 la Fox Family Worldwide Inc fu venduta per 2,9 miliardi alla Disney, tra le varie emittenti furono acquistate anche Fox Kids e Saban Entertainment. L'intero network fu rinominato ABC Family.\nQuesta acquisizione \u00e8 stata considerata una dei peggiori errori dell'epoca di Eisner. Il fallimento fu dovuto principalmente al fatto che la trattativa era stata portata avanti dalla dirigenza Disney senza consultare quella dell'ABC. Il piano originale era quello di usare il canale per trasmettere le repliche dei programmi ABC, impossibile dato che la societ\u00e0 non possedeva i diritti di syndication dei propri programmi, In questo periodo vennero quindi trasmesse a ripetizione le stesse stagioni di \"Alias\", \"Less Than Perfect\", \"Life with Bonnie\", produzioni della Touchstone Television, e \"The Bachelor\" (distribuita dalla Telepictures). Nel tentativo di cambiare la destinazione del canale, la Disney aveva chiuso la maggior parte delle serie Fox e aveva tagliato film TV,una delle punte della programmazione del canale. A seguito di questa strategia lo share del canale precipit\u00f2, soprattutto nelle fasce fuori dalla programmazione per bambini.\nIl piano successivo era quello di spostare l'audience verso un pubblico pi\u00f9 adulto, rinominando il canale XYZ. Tuttavia il nome non poteva essere usato perch\u00e9 nel contratto di vendita tra CBN e Fox/Saban c'era una clausola nella quale si stabiliva che il nome \"Family\" dovesse essere sempre presente, indipendentemente dal proprietario; per dare il nuovo nome l'azienda avrebbe dovuto terminare le trasmissioni, chiudere la societ\u00e0 annullando i contratti e rifondare la stazione con il nome prescelto. Cos\u00ec facendo, per\u00f2, gli operatori via cavo non sarebbero stati obbligati a dare gli spazi lasciati vuoti da Family Channel a XYZ, perci\u00f2 anche questa idea venne abbandonata. Il nome venne riciclato per un programma nel 2003, mentre il canale veniva usato come emittante dei flop prodotti dalla ABC, come \"All American Girl\", con la Spice Girl Geri Halliwell.\nDal 2006 i critici hanno sostenuto che la programmazione di ABC Family stesse diventando inadatta per le famiglie a causa di programmi come \"Greek - La confraternita\" e\"La vita segreta di una teenager americana\". Ritenevano che la dirigenza ormai si curasse solamente dei numeri piuttosto che preoccuparsi di ci\u00f2 che stessero mostrando ai pi\u00f9 giovani: teenager incinta o giovani ubriachi.\nQuindi nonostante permanesse il nome \"Family\" la maggior parte della programmazione era pi\u00f9 di tipo generalista. Infatti dalla vendita alla Walt Disney Company erano apparsi sul canale serie e film che contenevano violenza, blasfemia e contenuti sessualmente espliciti. Nel 2015 un sondaggio aveva rivelato che gli utenti che guardavano solo quel canale consideravano quei programmi adatti alle famiglie. Per evitare danni d'immagine fu rinominato, all'inizio del 2016, Freeform, nome che serviva a dare un'idea di canale pi\u00f9 generalista.\nDisney Channel.\nMolte persone hanno criticato le scelte di Anne Sweeney, ex presidente dell'ABC Television Group, riguardo a Disney Channel: la programmazione \u00e8 stata man mano spostata dai personaggi Disney tradizionali, come Topolino, Paperino e Pippo, per concentrarsi su serie tv adatte maggiormente ad un pubblico pre-adolescenziale.\nESPN.\nLa maggior parte delle polemiche rivolte alla ESPN riguarda il taglio dato alle notizie che oscilla tra il giornalismo e l'intrattenimento. Un esempio \u00e8 lo show \"The Decision,\" uno speciale di un'ora nel quale LeBron James, star della NBA, avrebbe annunciato dove sarebbe andato a giocare nella stagione del 2010. La polemica riguardava il fatto che per quell'ora tutti i diritti pubblicitari sarebbero andati al cestista e che il giornalista, Jim Gray, non fosse un impiegato del network. Queste polemiche si sommavano all'hype creato intorno all'evento.\nGli analisti di Wall Street hanno criticato la scelta di pagare a prezzi pi\u00f9 alti di quelli di mercato i diritti sportivi, sostenendo che sul lungo periodo questa avrebbe intaccato troppo i bilanci, poich\u00e9 i ricavi generati dalla pubblicit\u00e0 e dalla rivendita dei diritti non sarebbero stati in grado di ripagare l'investimento. Nel 2015 la Disney ha iniziato a tagliare i programmi pi\u00f9 costosi mentre, alla fine dell'anno, ESPN licenzi\u00f2 300 persone dando come motivo sia il costo dei diritti che il calo degli abbonati.\nNel giugno del 2015, l'annuncio di Caitlyn Jenner, precedentemente conosciuta come Bruce Jenner, come destinataria dell'Arthur Ashe Courage Award agli ESPY Awards gener\u00f2 polemiche non solo on-line, ma anche tra i giornalisti, tra cui Bob Costas che defin\u00ec la decisione \"una grossolana farsa\". La maggior parte dei critici ritenevano che ci fossero vincitori pi\u00f9 adeguati, come Lauren Hill, la quale giocava a basket nonostante un tumore cerebrale, che l'avrebbe poi uccisa pochi mesi dopo, o Noah Galloway, un reduce della guerra in Iraq senza due arti, il quale praticava sport estremi, finalista dell'edizione di quell'anno di \"Ballando con le stelle\".\nIl 2 settembre ESPN decise di rimuovere Robert Lee dalla telecronaca di una partita a Charlottesville poich\u00e9 omonimo del generale confederato Robert E. Lee. Questa azione fu presa a causa delle contestazioni avvenute per la rimozione della statua del generale. Il web ha preso in giro la societ\u00e0 in quanto il commentatore \u00e8 cino-americano.\nDoug Adler, ex tennista e commentatore dell'emittente, fu licenziato dopo che fece un commento in diretta su Venus Williams. Durante un match degli Australian Open il commentatore, parlando della grinta dell'atleta, ha usato la parola \"guerrilla\", che in inglese \u00e8 simile a \"gorilla\", che \u00e8 la parola che la ESPN sostiene sia stata usata. A causa del presunto commento razzista la societ\u00e0 l'ha licenziato nonostante le scuse di Adler. Nel febbraio dello stesso anno Adler li ha denunciati per licenziamento senza giusta causa.\nNel gennaio 2018 la societ\u00e0 ha licenziato due dipendenti, dopo delle indagini interne, a causa della loro condotta: erano stati accusati di molestie sessuali.\nThe Last Days of Michael Jackson.\nA causa del programma \"The Last Days of Michael Jackson\", andato in onda sulle reti ABC nel maggio 2018, la societ\u00e0, nel giugno dello stesso anno, \u00e8 stata accusata di violazione di copyright, poich\u00e9 sono stati utilizzati parti dei brani dell'artista. L'accusa ha chiesto il risarcimento per i danni subiti dall'utilizzo senza permesso di pi\u00f9 di trenta tracce dell'artista. Da una parte la societ\u00e0 si \u00e8 difesa sostenendo che l'utilizzo dei brani ricadesse nel \"fair use\", dall'altra gli eredi di Michael Jackson hanno detto che se la tesi fosse confermata, allora qualsiasi studio potrebbe fare altrettanto con le opere Disney, senza chiederle il permesso.\nWalt Disney Parks and Resorts.\nDisneyland Resort.\nAl Lutz e MiceAge.\nAl Lutz, sul proprio sito, scrive dagli anni 90 dei parchi Disney. Nel 2001 ha criticato la qualit\u00e0 dei parchi californiani, Disneyland e Disney California Adventure Park, criticando aspramente Paul Pressier, presidente del primo e successivamente a capo della Walt Disney Parks and Resorts, Cynthia Harriss, a capo poi di Disneyland. Dal 1996 al 2002 mantenne una serie di pagine web satiriche chiamate \"Promote Paul Pressler!\", il cui obiettivo era quello di far promuovere il presidente della divisione ad una nuova posizione \"\"da qualsiasi altra parte\" all'interno della The Walt Disney Company!\".\nNel luglio 2006 riport\u00f2 che Lindsay Lohan, durante la festa per i suoi vent'anni tenuta a Disneyland, e i suoi amici si erano comportati male nei confronti dei dipendenti dei parchi e che avevano fatto uso di droghe e alcool. Questo port\u00f2 alla replica dei portavoce dell'attrice che sostennero che queste erano \"tutte balle\". Questa notizia permise a MiceAge di andare alla ribalta e a Lutz di essere considerato il guardiano della Disney dalla stampa.\nIl sito di Lutz ha anche evidenziato la pratica dei visitatori di spargere le ceneri dei propri cari all'interno dei parchi. Questa tradizione, secondo l'autore, va avanti dagli anni 90. Tuttavia la dirigenza del parco sostiene che non si sia mai verificato alcun caso. Nel 2007 una donna fu ripresa mentre rovesciava della polvere dalla borsa, sostenendo che fosse borotalco. Le guardie del parco sostennero la tesi.\nDisney California Adventure Park.\nSul Disney California Adventure Park, fino al 2010 Disney's California Adventure Park, la Disney aveva altissime aspettative: nel gennaio del 2001 sul Los Angeles Times, apparve un articolo nel quale si pensava che il problema principale del parco sarebbe stato il sovraffollamento tanto che si prospettava di dover allontanare i clienti \"nelle prime settimane, durante le vacanze primaverili e durante l'estate.\" La realt\u00e0 dei fatti fu ben diversa, in quanto il parco non diede i risultati sperati e i motivi sono i pi\u00f9 diversi:\nIl 10 marzo 2006, durante l'assemblea con gli azionisti, quando fu chiesto se avrebbero costruito un terzo parco ad Anaheim, Robert Iger rispose dicendo che stavano ancora cercando di far funzionare il secondo. L'anno successivo venne annunciata un'espansione del parco che sarebbe costata pi\u00f9 di un miliardo di dollari. Il piano prevedeva la modifica di tutte quelle attrazioni che avevano suscitato il malcontento nel pubblico. Queste sarebbero state modificate o eliminate del tutto. Insieme a questo fu annunciato un rebranding del parco, che avrebbe cambiato il logo e il nome, diventando il Disney California Adventure. L'11 giugno del 2010 il nome divenne ufficiale.\nWalt Disney World Resort.\nDisney's Animal Kingdom.\nSin dalla sua progettazione, la PETA e altri gruppi di animalisti della Florida manifestarono il dissenso per il parco Disney che avrebbe ospitato animali in cattivit\u00e0. Tra le varie azioni intraprese ci fu quella di dissuadere le agenzie di viaggio a non accettare prenotazioni per il parco. A poche settimane dall'apertura alcuni animali morirono a causa di alcuni incidenti. Il dipartimento dell'agricoltura americano indag\u00f2 a fondo ma non trov\u00f2 alcuna violazione. Il giorno dell'inaugurazione furono mandati 150 poliziotti per i timori di una possibile protesta. Questa si verific\u00f2 ma fu pacifica e dopo due ore termin\u00f2.\nUn anno dopo l'apertura la \"Fondazione per i diritti degli animali della Florida\" mostr\u00f2 le sue perplessit\u00e0 circa lo spettacolo di fuochi d'artificio durante Capodanno: i rumori avrebbero potuto spaventare gli animali. Un ispettore del dipartimento dell'agricoltura venne e disse che i fuochi dovevano essere lanciati ad almeno mezzo miglio di distanza.\nDisney's Wide World of Sports Complex.\nEdward Russell, architetto, e Nicholas Stracick, ex-giocatore di baseball, sostennero di aver parlato con la Walt Disney Company nel 1987 proponendo un complesso sportivo e che il Wide World of Sports, aperto dieci anni dopo, fosse molto simile al progetto che avevano proposto. La Disney invece disse che, sebbene le similitudini ci fossero, queste erano le stesse che si avevano con altri centri sportivi e strutture olimpiche. I due portarono avanti una causa e nel 2000 una giuria del tribunale di Orange County stabil\u00ec che la societ\u00e0 avrebbe dovuto pagare 240 milioni di dollari, una frazione del miliardo e mezzo richiesto. Disney ricorse in appello e decise di raggiungere un accordo esterno al tribunale con gli accusatori i cui termini non sono stati divulgati.\nWalt Disney World College Program.\nIl Walt Disney World College Program \u00e8 un programma di tirocinio presso il Walt Disney World Resort in Orlando. Attraverso questo programma, studenti almeno diciottenni e i maggiorenni possono fare uno stage retribuito della durata di un semestre. Secondo alcune persone la Disney fa ci\u00f2 per avere lavoratori sottopagati, in quanto i partecipanti al programma fanno le stesse cose degli altri impiegati, ma vengono pagati meno. Nel tardo 2007 un dipendente, candidato alla presidenza della sezione locale del sindacato, nel suo programma voleva abolire questo programma che, non solo sfruttava i ragazzi, ma permetteva di mantenere gli stipendi bassi. La societ\u00e0, per\u00f2, sottoline\u00f2 come solo 8000 su 62000 dipendenti fossero nel programma, non cos\u00ec tanti secondo loro. L'altra polemica riguarda il fatto che questi stagisti non avevano una rappresentanza sindacale.\nReedy Creek Improvement District.\nIl Reedy Creek Improvement District \u00e8 un distretto comprendente il Walt Disney World Resort sotto la giurisdizione della societ\u00e0. Walt Disney negli anni 60, mentre progettava il parco, riteneva che sarebbe stato pi\u00f9 facile realizzare il progetto se si fosse avuta una gestione pi\u00f9 flessibile e personalizzata. Tra le varie idee c'era quella di realizzare l'EPCOT, \"Experimental Prototype Community of Tomorrow,\" una citt\u00e0 di fondazione che sarebbe dovuta diventare il prototipo della citt\u00e0 del futuro. Dopo molte attivit\u00e0 di lobbying, il governo della Florida gli diede lo status di \"special district\".\nDopo la morte di Walt Disney, la societ\u00e0 mise da parte i piani, giudicati troppo ambiziosi, e quindi tutta la zona residenziale e commerciale non venne sviluppata, ad eccezione del parco e del successivo Epcot. Richard Foglesong ,in \"Married to the Mouse: Walt Disney World and Orlando\", sostiene che la societ\u00e0 abbia abusato del proprio potere per tenere il controllo delle terre non per sviluppare la citt\u00e0, ma solo le capacit\u00e0 commerciali dei propri parchi. Negli anni 90 vennero costruite alcune citt\u00e0, come Celebration, tuttavia una volta completate vennero vendute e \"de-annesse\" in modo tale che i nuovi proprietari terrieri non avessero diritto di voto, che derivava dal numero di acri posseduti.\nDisneyland Paris.\nWalt Disney Studios Park.\nWalt Disney Studios Park, costruito per rilanciare le presenze nel parco, che non avevano raggiunto le aspettative, fu criticato per la scarsa qualit\u00e0 delle attrazioni e per le giostre a tema scialbe. Si rivel\u00f2 essere il meno visitato tra i parchi Disney. Si dovette quindi procedere a delle modifiche a delle aree gi\u00e0 costruite e alla costruzione di nuove. Tuttavia una delle pi\u00f9 gettonate, il Crush's Coaster, port\u00f2 altri malumori tra i visitatori del parco perch\u00e9, anche nei giorni poco affollati, le code erano di circa due ore. Per ridurre le code la societ\u00e0 ha provato ad implementare il fastpass, che si \u00e8 rivelato fallimentare; \u00e8 stata poi aggiunta l'attrazione a quelle aderenti a \"Pi\u00f9 ore di magia\" che permette a chi alloggia nel resort di accedere prima ai parchi divertimenti; infine hanno inserito la coda \"Single Rider,\" per raggiungere la capienza massima data dalle vetture. Anche quest'ultima non ha raggiunto gli obiettivi sperati perch\u00e9 le famiglie medie europee sono composte da quattro persone, come i posti nei gusci. Infine, nel 2014 hanno aggiunto un gioco per cellulari da fare nell'attesa.\nHong Kong Disneyland Resort.\nSovraffollamento.\nPrima dell'apertura del parco sorsero dei dubbi sulla capacit\u00e0 del parco, considerata troppo bassa. Questa ipotesi venne confermata il 4 settembre 2005 quando il parco apr\u00ec per un evento di beneficenza: circa 30\u00a0000 visitatori, poco al di sotto della capacit\u00e0 del parco, vennero accolti. Si formarono lunghe code, non solo alle attrazioni, ma anche nei ristoranti.\nIl governo locale, essendo anche detentore del 57% del parco, pretese che la capacit\u00e0 dichiarata fosse ridotte per evitare ulteriori casi di sovraffollamento. Tuttavia durante il capodanno cinese si verific\u00f2 un altro caso: dopo poche ore si raggiunse la massima capacit\u00e0 e non furono pi\u00f9 accettati nuovi visitatori. Oltre al rimborso del biglietto, la societ\u00e0 decise di non accettare durante le festivit\u00e0 cinesi i biglietti a data aperta.\nCommissione sulla sicurezza alimentare.\nAd alcuni ispettori del Dipartimento di igiene alimentare e ambientale, arrivati al parco per indagare su dei casi di avvelenamento da cibo, fu chiesto di rimuovere i distintivi e i cappelli prima di entrare nel parco, per evitare di turbare i visitatori che, avendoli visti, erano preoccupati. Il presidente della commissione sulla sicurezza alimentare del Consiglio legislativo di Hong Kong, Fred Li, defin\u00ec scioccante l'accaduto e parl\u00f2 con il direttore del dipartimento per prendere provvedimenti contro la Disney. La dirigenza del parco si scus\u00f2 e defin\u00ec l'accaduto inappropriato. Il segretario della giustizia lasci\u00f2 cadere il caso per mancanza di prove.\nZuppa di pinna di squalo.\nDisney, all'inizio, aveva pianificato di servire la zuppa di pinna di squalo ai banchetti nuziali. Gli animalisti nel giugno del 2005 protestarono sia perch\u00e9 la popolazione di squali stava calando pericolosamente sia perch\u00e9 i metodi con cui le pinne venivano prese erano considerati crudeli: spesso l'animale veniva preso, privato della pinna e rigettato in mare. Quindi la societ\u00e0 decise di rimuovere la zuppa dal men\u00f9, anche se l'avrebbe offerta se i clienti avessero insistito. Aggiunse inoltre che avrebbe distribuito opuscoli sulla conservazione della specie per sensibilizzare i visitatori.\nAlla fine gli azionisti, dopo le continue proteste di ambientalisti e animalisti, preoccupati per l'immagine dell'azienda, pressarono la dirigenza. Il 24 giugno 2005 venne annunciato che la zuppa non sarebbe pi\u00f9 stata servita perch\u00e9, stando al comunicato stampa, \"dopo un'attenta analisi e una meticolosa ricerca, non siamo stati in grado di identificare un fornitore eco-sostenibile, non lasciandoci altra scelta se non quella di rimuovere la zuppa di pinna di squalo\".\nMoria di pesci.\nHong Kong Disneyland sorge su una porzione di terra sottratta al mare, reclamata appositamente per la costruzione del parco. Secondo alcuni pescatori, fu proprio questa operazione a causare la moria di pesci che si verific\u00f2 tra luglio e settembre tra Ma Wan e Cheung Sha Wan. Il fango e la terra utilizzati avrebbero intasato le branchie dei pesci causandone la morte. Il governo locale e la societ\u00e0 hanno respinto le accuse sostenendo che la causa in realt\u00e0 fosse un'infezione e che non ci fossero prove che legassero le morti dei pesci al reclamo di terra. Tuttavia i pescatori hanno richiesto il pagamento di 3,5 milioni di dollari come risarcimento.\nDisney's PhotoPass.\nIl Disney's PhotoPass \u00e8 un servizio di fotografia offerto dalla Disney nei suoi parchi a tema. I fotografi sono sparsi in tutto il parco, nelle attrazione, nei negozi e nei ristoranti, come la Bibbidi Bobbidi Boutique. Le foto possono poi essere viste e acquistate nel parco o online. I clienti hanno per\u00f2 criticato la societ\u00e0 per i prezzi pubblicizzati che non corrispondevano a quelli reali, soprattutto per quanto riguardava i CD. La societ\u00e0 ha risposto che i prezzi esposti erano applicati solo nei parchi e non online.\nImpronte digitali.\nCome in altri parchi a tema, ai visitatori all'ingresso viene scannerizzato un dito per prenderne l'impronta per ridurre le rivendite dei pass multigiorno. Tuttavia questo non viene detto in anticipo. La scannerizzazione viene fatta a tutte le persone che hanno compiuto dieci anni ed \u00e8 utilizzata per associare il biglietto al visitatore. La societ\u00e0 sostiene che i 50 punti presi non sono sufficienti a ricostruire l'intera impronta digitale; tuttavia alcuni esperti forensi hanno detto che i punti siano addirittura pi\u00f9 del necessario.\nUlteriori critiche sono state mosse quando Disneyworld in Florida ha iniziato a prendere le impronte dei bambini dai 3 ai 9 anni. La societ\u00e0 si \u00e8 difesa sostenendo che le impronte servivano a generare un codice associato al biglietto e che una volta prese venivano subito cancellate. Inoltre ha anche sottolineato che i genitori potevano dare le loro.\nDisney Consumer Products.\nPrincipesse Disney.\nil 24 dicembre 2006, Peggy Orenstein pubblic\u00f2 sul \"New York Times\" un articolo nel quale si dimostrava preoccupata per gli effetti sulle bambine della figura della principessa. Us\u00f2 per molti esempi proprio le principesse Disney. La giornalista sottoline\u00f2 poi come questo ideale avesse permeato i prodotti per bambini e come ogni aspetto dei giochi fosse correlato ad una principessa. Non fu l'unica a sottolineare questo fatto, ma molti genitori sdrammatizzarono il fatto, sottolineando come questa fosse una fase che sarebbe terminata una volta che le bambine fossero cresciute.\nCattivi Disney.\nLa maggior parte dei cattivi Disney \u00e8 pi\u00f9 vecchio di 55 anni. Uno studio della Brigham Young University, dopo aver passato settant'anni di film, scopr\u00ec come il 42% dei 93 antagonisti rappresentava in maniera negativa gli stereotipi degli anziani, dipingendoli come cattivi, sinistri o scontrosi. La conclusione a cui giungeva l'articolo era quella che la Disney stava influenzando i bambini, inducendoli ad avere preconcetti sui vecchi.\nMarvel Comics.\nSulla pagina 16 di \"Captain America\" #602 (2010) mostrava una protesta contro le tasse in Idaho, nella quale un manifestante tiene un cartello con sopra scritto \"Tea Bag the Libs Before They Tea Bag You,\" e un discorso tra Captain America e Falcon, il quale diceva che difficilmente un afroamericano avrebbe partecipato a questa protesta, con \"tutti questi bianchi arrabbiati\". Questo attir\u00f2 le proteste di Michael Johns, membro del consiglio della Nationwide Tea Party Coalition, il quale sosteneva che stessero rappresentando dei patrioti come dei cattivi e che il movimento non discriminava nessuno per razza o credo politico. Joe Quesada, editor in chief Marvel, si scus\u00f2, spiegando che si stava avvicinando la scadenza per la consegna, notando che i cartelli erano bianchi era stato chiesto a chi gestiva il lettering di riempirli. Allora lui nella fretta aveva copiato dei veri cartelli cercati su internet. Dopo la stampa, lo staff parl\u00f2 allo scrittore \"che era mortificato per l'errore, molto dispiaciuto e che non aveva alcun intento politico\". Quesada aggiunse che l'immagine era stata modificata in modo tale che nelle ristampe non ci fosse.\nL'acquisizione della Marvel Entertainment.\nIl 31 agosto 2009 la Disney annunci\u00f2 l'intenzione di comprare la Marvel Entertainment per 4 miliardi di dollari. Questo scaten\u00f2 le reazioni dei fan dell'azienda di fumetti che temevano nella perdita dell'identit\u00e0 della Marvel a causa della sua \"disneyficazione\". Per cercare di calmare le proteste la Disney ha dichiarato che l'acquisto non intaccher\u00e0 in alcun modo i personaggi o la natura della societ\u00e0.\nControversie legate alle condizioni lavorative.\nNel maggio del 1992 su \"The Hollywood Reporter\" fu pubblicato un articolo nel quale si diceva che circa il 25% dei lavoratori dell'allora Eurodisney si erano licenziati a causa delle difficili condizioni lavorative. La societ\u00e0 rispose al \"The Wall Street Journal\" che in realt\u00e0 non erano 3000, ma solo 1000 coloro che se ne erano andati.\nNel 2010 due dipendenti di Disneyland Paris, entrambi cuochi, si suicidarono. Il primo lasci\u00f2 un biglietto con su scritto \"Non voglio tornare da Topolino\". Tuttavia una commissione incaricata di far luce sugli eventi non trov\u00f2 prove di comportamenti illegali. I sindacati del parco comunque fecero notare le pessime condizioni lavorative: i grandi licenziamenti; gli stipendi dei membri del cast di poco superiori al minimo legale; gli orari lavorativi pesanti; l'impossibilit\u00e0 di fare carriera. La societ\u00e0 ha risposto dicendo che la maggior parte dei lavoratori era soddisfatta del proprio lavoro e che, sebbene la crisi del 2008 avesse intaccato i profitti, il parco aveva assunto pi\u00f9 lavoratori full time.\nNel luglio 2016 Disney, HCL Technologies e Cognizant furono accusate di essersi organizzate per sostituire i lavoratori americani con lavoratori immigrati (detentori del visto H-1B), nonostante fossero disponibili americani con le competenze richieste, violando, quindi, la legge. Le cause furono iniziate da due ex impiegati dell'azienda che aprirono due cause simili, cercando di ottenere lo status di class action. La novit\u00e0 di queste azioni legali era che erano denunciati sia il datore di lavoro che l'azienda addetta all'esternalizzazione in quanto avevano programmato la sostituzione dei lavoratori. Nell'ottobre dello stesso anno la causa fu respinta, poich\u00e9 le motivazioni erano inadeguate.\nNegli Stati Uniti, Disney Store \u00e8 stato costretto alla fine del 2016 come molte altre catene di negozi a non ricorrere pi\u00f9 al \"call work planning\", una pratica che obbliga i dipendenti a essere informati solo del loro orario di lavoro una o due ore prima dell'inizio del loro servizio, associata al contratto a ore zero.\nIl 17 marzo 2017, il Dipartimento del lavoro americano ha intimato alla Walt Disney Company di rimborsare 3,8 milioni di dollari ai 16.000 dipendenti della Walt Disney Parks and Resorts in Florida dopo aver addebitato le spese di mantenimento del costume sulle loro retribuzioni rendendole inferiori al minimo legale.\nLa compagnia \u00e8 stata accusata di violazioni dei diritti umani sulle condizioni di lavoro nelle fabbriche di derivati principalmente in Asia. Nel novembre 2012, un incendio provoc\u00f2 112 vittime in una fabbrica tessile. Nel magazzino della stessa furono trovati indumenti con i personaggi Disney; sebbene la societ\u00e0 non avesse legami con quella azienda venne attaccata. Nel marzo 2013 quindi stil\u00f2 una lista di paesi e fornitori con i quali non avrebbe pi\u00f9 lavorato, oltre al Bangladesh figuravano Bielorussia, Pakistan e Venezuela.\nProteste da parte di gruppi religiosi.\nNel 1994, a ridosso dell'uscita del film \"Il prete,\" varie organizzazioni religiose si lamentarono e cercarono di boicottare il film, come l'American Catholic League e la Chiesa cattolica in Irlanda. L'ultima, poich\u00e9 non era riuscita ad evitarne l'uscita, tent\u00f2 invano di posticiparlo, in quanto l'uscita nelle sale era prevista di venerd\u00ec Santo. Anche nelle Filippine, a causa delle sue tematiche, fu posticipato e alcuni vescovi riuscirono ad evitare che in alcune sale fosse proiettato, nonostante fosse gi\u00e0 vietato ai minori di 18 anni.\nNel 1998 fu la volta di \"Dogma\": vari movimenti religiosi si scagliarono contro la Disney e la Miramax, le originali aziende distributrici della pellicola. L'uscita del film, prevista per novembre del 1998, venne posticipata di un anno, nella speranza che la controversia avesse fine. Questo non ferm\u00f2 le proteste e la societ\u00e0, infine, decise di vendere i diritti di distribuzione alla Lions Gate Films.\nLe Assemblee di Dio insieme ad altri gruppi conservatori, hanno condannato le attivit\u00e0 delle sussidiarie della Disney e dei personaggi dei suoi programmi, come il programma su ABC \"Nothing Sacred\" su un prete gesuita, un libro per bambini intitolato \"Growing Up Gay\" pubblicato da Hyperion, e le celebrazioni annuali gay e lesbiche organizzate nei parchi Disney.\nLa Southern Baptist Convention e l'American Family Association hanno votato per boicottare la Disney per opporsi alle offerte di partnership nazionali fatte ai dipendenti gay e per mostrare la loro opposizione alla serie Ellen della ABC, in cui Ellen DeGeneres fa coming out. La Disney ha ignorato i due boicottaggi che sono stati ritirati nel 2005.\nLa parodia da parte di South Park.\nUna giornalista del \"The Washington Post\" anticip\u00f2 che i creatori di \"South Park\" avrebbero utilizzato i Jonas Brothers nel primo episodio della tredicesima stagione dello show in modo tale da raggiungere un pubblico maggiore; i dirigenti della Comedy Central controbatterono dicendo che in realt\u00e0 lo show era pensato per i maschi dai 18 ai 49 anni, quindi il pubblico della band non rientrava nella categoria di spettatori del programma. Nell'episodio preso in considerazione, \"L'anello\", non compare solamente la band, ma vengono presi di mira Disney Channel, Topolino, con il suo tipico \"Ha ha!\" che qua viene reso un tic nervoso, e l'intera media company. I diversi commentatori hanno sostenuto che la critica non fosse, quindi, rivolta ai giovani cantanti, ma alla societ\u00e0 e alla sua etica.\nL'episodio ritrae la Disney come un'azienda che utilizza i buoni principi morali nei suoi prodotti per perseguire il proprio obiettivo: il profitto. Le recensioni sostennero questa tesi a causa di come venne rappresentato Topolino: nell'episodio viene ritratto come un essere scurrile, cinico, avido, dispotico e violento. L'obiettivo principale della satira \u00e8 la strategia di marketing adottata dalla Disney per spingere la band, fondata sull'astinenza che viene rappresentata dagli anelli della purezza, che la sceneggiatura suggerisce essere utilizzata per vendere sesso alle ragazzine in maniera losca, mentre da una parte si cerca di far leva sul desiderio da parte dei genitori di proteggere le figlie. Questa idea \u00e8 una gag ricorrente all'interno di tutto l'episodio; inoltre viene anche suggerito che anche la band diventer\u00e0 come Topolino, diventando quindi un'entit\u00e0 negativa. Un altro modo in cui viene sottolineata l'avidit\u00e0 della societ\u00e0 \u00e8 la frase con la quale Topolino dice che ha ricavato miliardi dai Cristiani, ritenuti ignoranti perch\u00e9 credono in un \"morto che parla\".\nEstensione del Copyright.\nDal 1990, The Walt Disney Company ha fatto pressioni per estendere il copyright sulle prime creazioni dello studio. Grazie alla sua ed altre azioni di lobbismo venne approvato il Copyright Term Extension Act che ha ritardato la liberalizzazione dei primi corti di Topolino, per questo soprannominato \"The Mickey Mouse Protection Act\". I detrattori la considerano una legge di \"welfare aziendale\" e hanno cercato di farla dichiarare incostituzionale, fallendo, sostenendo che non fosse necessaria e che contrastasse con la Costituzione, la quale prevede la promozione \"delle scienze e delle arti\". La tesi era che la maggior parte delle opere portasse a degli ingenti guadagni negli anni subito successivi alla pubblicazione e che, quindi, dopo la scadenza del copyright la maggior parte delle aziende subisse perdite irrisorie, ad eccezione di quelle poche che sviluppano un merchandising di successo attorno ai propri marchi, come la Disney."}
{"id": "6695436", "revid": "287204", "url": "https://it.wikipedia.org/wiki?curid=6695436", "title": "Giorgos Diamantakos", "text": ""}
{"id": "6695453", "revid": "287204", "url": "https://it.wikipedia.org/wiki?curid=6695453", "title": "Vasilis Mouratos", "text": ""}
{"id": "6695457", "revid": "767487", "url": "https://it.wikipedia.org/wiki?curid=6695457", "title": "Manuela (cantante)", "text": "Nel corso della sua carriera la maggior parte delle sue pubblicazioni sono state incentrate sul pop con svariate eccezioni verso i generi folk, world e country. In particolare il suo album d'esordio, \"Manuela!\", presenta diverse contaminazioni e varia dal pop al folk al latin allo schlager con contaminazioni di bossa nova, rock &amp; roll e musica country. I suoi primi sette album, compreso \"Songs of Love\", sono prodotti dall'etichetta discografica della Telefunken."}
{"id": "6695475", "revid": "767487", "url": "https://it.wikipedia.org/wiki?curid=6695475", "title": "Una vita in gioco", "text": "Una vita in gioco \u00e8 un film del 2012 scritto, prodotto e diretto da Fabio Quatela e riguardante il tema del gioco d'azzardo.\nTrama.\nVito Ressi inizia da una semplice scommessa a prendere il vizio del gioco. In poco tempo diventa un vero giocatore compulsivo d'azzardo. Le cattive compagnie gli impediscono di mettere giudizio una volta per tutte. Si trasferisce in un'altra citt\u00e0 nella speranza di una nuova vita e di un futuro migliore ma il passato non \u00e8 sempre cos\u00ec semplice da dimenticare.\nProduzione.\nLe riprese sono state effettuate a Milano.\nDistribuzione.\nIl film \u00e8 stato presentato a Monza il 12 luglio 2012.\nNote.\nhttps://corrieresesto.wordpress.com/2012/07/17/una-vita-in-gioco-primo-film-del-venticinquenne-fabio-quatela-la-realta-dei-giocatori-dazzardo-fra-perdizione-e-redenzione/\nhttps://www.mbnews.it/2012/07/monza-quna-vita-in-giocoq-errori-e-rinascita-nel-film-di-fabio-quatela/"}
{"id": "6695476", "revid": "287204", "url": "https://it.wikipedia.org/wiki?curid=6695476", "title": "Dragan Apic", "text": ""}
{"id": "6695477", "revid": "287204", "url": "https://it.wikipedia.org/wiki?curid=6695477", "title": "Aleksandar Bursac", "text": ""}
{"id": "6695478", "revid": "124123", "url": "https://it.wikipedia.org/wiki?curid=6695478", "title": "Corinne Brinkerhoff", "text": "Biografia.\nHa lavorato alla serie \"The Good Wife\" e \"Boston Legal\". \u00c8 stata nominata per il Writers Guild of American Award per la migliore serie nel 2010."}
{"id": "6695480", "revid": "287204", "url": "https://it.wikipedia.org/wiki?curid=6695480", "title": "Vladimir Dokic", "text": ""}
{"id": "6695481", "revid": "300067", "url": "https://it.wikipedia.org/wiki?curid=6695481", "title": "Vladimir Djokic", "text": ""}
{"id": "6695482", "revid": "287204", "url": "https://it.wikipedia.org/wiki?curid=6695482", "title": "Dusan Alimpijevic", "text": ""}
{"id": "6695483", "revid": "729019", "url": "https://it.wikipedia.org/wiki?curid=6695483", "title": "Stazione di Ortuabis", "text": "La stazione di Ortuabis \u00e8 una stazione ferroviaria posta nel territorio comunale di Meana Sardo, lungo la linea Isili-Sorgono, dal 1997 utilizzata esclusivamente come ferrovia turistica.\nStoria.\nLe origini dello scalo risalgono agli ultimi decenni dell'Ottocento, periodo in cui venne costruita la Isili-Sorgono: successivamente alla definizione del tracciato definitivo della linea fu deciso di realizzare uno scalo per l'inoltro tramite ferrovia dei materiali estratti dalla miniera di rame di Funtana Raminosa, distante circa cinque chilometri dall'area scelta, ubicata nei pressi del valico di Ortuabis.\nLa Societ\u00e0 italiana per le Strade Ferrate Secondarie della Sardegna, concessionaria delle prime linee ferroviarie pubbliche a scartamento ridotto dell'isola, fece quindi realizzare l'impianto che il 1\u00ba aprile 1893 fu inaugurato in contemporanea all'apertura all'esercizio del tronco tra Isili e Meana Sardo.\nData la sua posizione isolata l'attivit\u00e0 dello scalo and\u00f2 di pari passo all'andamento della miniera, sia per quanto concerne il servizio viaggiatori che merci, in particolare all'epoca il minerale veniva trasportato alla stazione su strada per poi venire caricato sui treni diretti a Cagliari per l'imbarco. Dalla gestione delle SFSS la struttura pass\u00f2 nel 1921 a quella della Ferrovie Complementari della Sardegna.\nNegli anni ottanta si registr\u00f2 la cessazione dell'attivit\u00e0 nella miniera con le conseguenti ripercussioni sull'attivit\u00e0 nell'impianto; sempre in quel decennio, nel 1989, la concessione ferroviaria pass\u00f2 alla Ferrovie della Sardegna. Durante il periodo di gestione delle FdS la Isili-Sorgono fu chiusa al traffico ordinario a partire dal 16 giugno 1997, venendo destinata all'esclusivo impiego turistico legato al progetto Trenino Verde. Stesso destino capit\u00f2 alla stazione di Ortuabis, che da allora \u00e8 in disuso e priva di traffico per buona parte dell'anno, fatto salvo il periodo estivo. La gestione della struttura \u00e8 affidata dal 2010 all'ARST. Dall'agosto 2017 la stazione \u00e8 temporaneamente chiusa al traffico per via dello stato in cui versano alcuni ponti nel tratto a nord di Laconi.\nStrutture e impianti.\nL'impianto si trova a sud-est di Meana Sardo nell'area del varco di Ortuabis e presenta una configurazione di stazione passante. Nello scalo sono presenti complessivamente quattro binari a scartamento da 950 mm: oltre a quello di corsa ne \u00e8 presente un secondo di incrocio, da cui ha origine anche un tronchino avente termine nella parte ovest della stazione. Un secondo binario tronco termina invece ad est degli edifici dello scalo, laddove \u00e8 presente un piano di carico non pi\u00f9 utilizzato ed in passato parzialmente coperto. Nell'area in passato era ubicato anche un magazzino, poi smantellato.\nL'impianto \u00e8 dotato di un fabbricato viaggiatori a due piani (di norma chiuso al pubblico), avente pianta rettangolare e quattro accessi sul lato binari, uno dei quali ubicato in un'estensione del fabbricato principale posta sul lato ovest dell'edificio. Sempre nella parte ovest dello scalo erano presenti le ritirate dell'impianto, ospitate in una costruzione non pi\u00f9 accessibile. In uscita dalla stazione in direzione Meana Sardo \u00e8 posta inoltre una ex casa cantoniera.\nMovimento.\nDall'estate 1997 la stazione \u00e8 utilizzata esclusivamente per il traffico turistico, tuttavia dalla fine dell'estate 2017 nessuna relazione serve la struttura in quanto ricompresa in un tratto della Isili-Sorgono provvisoriamente chiuso all'esercizio per problemi infrastrutturali.\nPer decenni la stazione fu particolarmente attiva nel trasporto merci, legato in particolare all'inoltro del rame estratto dalla miniera di Funtana Raminosa."}
{"id": "6695487", "revid": "125663956", "url": "https://it.wikipedia.org/wiki?curid=6695487", "title": "Sasha Velour", "text": " \u00c8 nota al pubblico soprattutto per la sua vittoria nella nona edizione del reality show \"RuPaul's Drag Race\".\nNel giugno 2019 Steinberg viene inserita nella classifica delle drag queen pi\u00f9 influenti d'America.\nBiografia.\nSteinberg nasce a Berkeley nello stato della California, vive in Connecticut fino all'et\u00e0 di 9 anni, per poi trasferirsi a Urbana nell'Illinois. \u00c8 l'unica figlia di Mark Steinberg, professore di storia russa presso Universit\u00e0 dell'Illinois a Urbana-Champaign, e Jane Hedges, editrice presso la \"Yale University Press\" nonch\u00e9 editrice capo presso la \"Slavic Review\". Steinberg ha discendenze russo-ebraiche da parte di padre.\nSteinberg, nel 2004, si diploma presso la \"University Laboratory High School\" a Champaign\u2013Urbana. Dopo le scuole superiore lavora come guardia alla sicurezza part-time presso Museo statale Hermitage di San Pietroburgo in Russia e successivamente come stagista presso il Staatsoper Unter den Linden di Berlino.\nNel 2009 Steinberg si laurea in letteratura moderna presso il Vassar College. Nel 2010 prende parte al Programma Fulbright nel quale completa un progetto teso a spiegare il ruolo delle differenti forme d'arte nella societ\u00e0 russa contemporanea. Nel 2013 ottiene un master come cartonista presso il \"Center for Cartoon Studies\" di White River Junction nel Vermont. A seguito della carriera di drag queen Steinberg diventa un illustratore e graphic desingner freelance.\nA partire dal 2013 Steinberg risiede a Brooklyn, New York, assieme al compagno John Jacob Lee (conosciuto anche come Johnny Velour). Steinberg si definisce genderqueer e usa pronomi femminili e neutri. Come Sasha, Steinberg si esibisce in drag senza l'utilizzo di parrucche e pelata come omaggio a sua madre, morta nel 2015 a causa di cancro, la quale aveva perso i capelli a causa dei trattamenti.\nCarriera.\nDrag e RuPaul's Drag Race.\nSteinberg prese parte alle audizioni dell'ottava edizione di \"RuPaul's Drag Race\" ma venne scartato. Il 2 febbraio 2017 fu rilasciata la lista dei concorrenti della nona edizione di \"RuPaul's Drag Race\" nel quale Steinberg prese parte. Il 24 giugno dello stesso anno divenne il vincitore dell'edizione del programma, vincendo 100.000 dollari, una fornitura di cosmetici della \"Anastasia Beverly Hills cosmetics\" e una corona di \"Fierce Drag Jewels\". Allison Shoemaker del \"The A.V. Club\", giornale online, ha definito l'esibizione di Sasha Velour della finale di \"So Emotional\" di Whitney Houston la miglior esibizione del 2017. Tale esibizione \u00e8 stata utilizzata da Kate McKinnon durante una delle puntate del Saturday Night Live nella quale imitava Elizabeth Warren.\nSteinberg \u00e8 stato tra i 40 modelli LGBT che hanno sfilato per il brand \"Opening Ceremony\" durante la settimana della moda di New York del 2018. Inoltre ha preso parte al quarto \"Diamond Ball \" di Rihanna.\nIllustrazioni e graphic design.\nLe illustrazioni e i fumetti di Steinberg sono apparsi su varie riviste tra cui \"The Nib\", \"InkBRICK\", \"Comics Workbook Magazine\", \"QU33R\", \"Cicada Magazine\" comparendo sia come Sasha Velour che come Sasha Steinberg. Steinberg ha inoltre realizzato \"Stonewall\" una serie di fumetti che racconta la storia dei Moti di Stonewall da vari punti di vista. La serie \u00e8 stata definita da \"Highlow Comics\" come \"intelligente, bellissima e un artistico punto di vista su un significativo e difficile evento storico\".\nVelour, The Drag Magazine.\nNell'estate del 2014 Steinberg insieme al compagno fonda \"Velour, The Drag Magazine\" un giornale su base biennale sul mondo drag. Originariamente il giornale si chiamava \"Vym\". Il giornale include interviste nonch\u00e9 fotografie, poesie e illustrazioni circa l'arte drag.\nNightgowns.\nDall'agosto 2015 Steinberg ha prodotto \"Nightgowns\", show drag che va in scena ogni mese presso il \"Bizarre Bushwick\" e il \"National Sawdust\"."}
{"id": "6695491", "revid": "767487", "url": "https://it.wikipedia.org/wiki?curid=6695491", "title": "Un Dio vietato", "text": "Un Dio vietato (\"Un Dios prohibido\") \u00e8 un film del 2013 diretto da Pablo Moreno. Presentato il 14 giugno 2013, il film narra le vicende accadute durante i primi giorni della guerra civile spagnola nella citt\u00e0 aragonese di Barbastro e in particolare la vicenda dell'eccidio di 51 persone appartenenti alla locale comunit\u00e0 clarettiana.\nTrama.\nIl film narra le vicende accadute a Barbastro, un piccolo centro rurale nella provincia di Huesca in Spagna, nei giorni immediatamente seguenti il colpo di stato militare che diede inizio alla guerra civile, nel luglio del 1936. Dopo la presa del potere da parte del comitato rivoluzionario cittadino, il seminario claretiano \u00e8 perquisito dai miliziani e i suoi occupanti, seminaristi e sacerdoti sono arrestati. Ai detenuti viene proposto di abbandonare la veste e di arruolarsi nelle file della Repubblica, il loro rifiuto avr\u00e0 come conseguenza la condanna sommaria e la fucilazione. Molte testimonianze sulla prigionia e sul martirio vennero raccolte dai seminaristi stessi e costituirono la base della sceneggiatura."}
{"id": "6695492", "revid": "104458", "url": "https://it.wikipedia.org/wiki?curid=6695492", "title": "Idre", "text": "Idre \u00e8 un'area urbana della Svezia centrale, appartenente al comune di \u00c4lvdalen, nella contea di Dalarna; nel 2011 aveva una popolazione di 794 abitanti, su un'area di 1,80 km\u00b2.\nVi ha sede il comprensorio sciistico di Idre Fj\u00e4ll, sede abituale delle competizioni di sci di velocit\u00e0. Vi si sono tenuti infatti i Campionati mondiali di sci di velocit\u00e0 2017."}
{"id": "6695493", "revid": "124123", "url": "https://it.wikipedia.org/wiki?curid=6695493", "title": "Cristoforo Castelletti", "text": "Biografia.\nNoto fra l'altro per essere l'autore di una commedia, le \"Stravaganze d'amore\" (1585), in cui il personaggio di Perna si esprime in dialetto romanesco di prima fase."}
{"id": "6695501", "revid": "287204", "url": "https://it.wikipedia.org/wiki?curid=6695501", "title": "Liverpool Football Club 2017-2018", "text": "Questa pagina raccoglie i dati riguardanti il Liverpool Football Club nelle competizioni ufficiali della stagione 2017-2018.\nStagione.\nLa stagione del Liverpool in Premier League parte con sul campo del Watford con il pareggio per 3-3 con i gol del tridente formato da Sadio Man\u00e9, Roberto Firmino e Mohamed Salah, quest'ultimo arrivato in estate dalla Roma. Successivamente arriva la vittoria per 4-0 in casa sull'Arsenal e la giornata dopo la sconfitta per 5-0 in casa del Manchester City. In campionato i risultati sono un po' altalenanti, tuttavia c'\u00e8 da registrare l'esplosione di Mohamed Salah, capace di mettere a segno alla fine dell'anno 32 gol in 36 presenze solo in campionato, per un totale di 44 gol in 52 presenze fra tutte le competizioni. Il 14 gennaio i \"Reds\" sono capaci di infliggere la prima sconfitta stagionale in campionato alla capolista Manchester City con un pirotecnico risultato di 4-3. Dopo essere stati in terza posizione fino a 4 giornate al termine concludono il campionato al 4 posto, valevole per un posto ai gironi della Uefa Champions League 2018-2019, complice due pareggi contro le ultime due squadre in classifica, West Bromwich (2-2) e Stoke City (0-0), e una sconfitta alla penultima giornata contro il Chelsea per 1-0 in favore dei \"Blues\".\nIn Champions League il cammino \u00e8 molto diverso. Iniziano il loro percorso il 15 agosto vincendo i play-off contro i tedeschi dell'Hoffenheim, vittoria per 2-1 in Germania e vittoria per 4-2 in casa, riuscendo ad approdare alla fase a gironi. Vengono inseriti nel gruppo E con gli spagnoli del Siviglia, i russi dello Spartak Mosca e gli sloveni del Maribor. Dopo due pareggi iniziali contro Siviglia in casa per 2-2 e in Russia per 1-1 contro lo Spartak Moasca i \"Reds\" riescono a vincere il doppio confronto contro il Maribor vincendo 7-0 in Slovenia e 3-0 in casa. Successivamente grazie al pareggio per 3-3 in Spagna e alla vittoria per 7-0 in casa contro lo Spartak Mosca terminano il loro percorso al primo posto e il passaggio agli ottavi di finale dove incontreranno i portoghesi del Porto. Il doppio confronto porta al passaggio degli inglesi avendo vinto 5-0 in casa del Porto e pareggiando per 0-0 in casa ad Anfield. Successivamente incontreranno gli inglesi del Manchester City ai quarti di finale, vincendo 3-0 in casa e 2-1 all'Etihad Stadium, e gli italiani della Roma in semifinale vincendo 5-2 in casa e perdendo 4-2 in trasferta, riuscendo tuttavia a raggiungere la finale di Kiev dove incontreranno gli spagnoli del Real Madrid. Il 26 maggio giocano e perdono la finale di Champions League per 3-1 contro il Real grazie anche alle papere del portiere Loris Karius decisivo con due errori sul gol di Karim Benzema prima e Gareth Bale dopo.\nNelle competizioni nazionali il Liverpool perde subito contro il Leicester City per 2-0 in EFL Cup, mentre in FA Cup vince la prima partita nel derby contro l'Everton con il risultato di 2-1 ma perde poi la successiva partita in casa per 3-2 contro il West Bromwich.\nMaglie e sponsor.\nPer la stagione 2017-2018 lo sponsor ufficiale \u00e8 ancora la banca inglese Standard Chartered Bank e anche lo sponsor tecnico rimane uguale all'anno precedente, ovvero New Balance.\nOrganigramma societario.\nORGANI DI AMMINISTRAZIONE E CONTROLLO\nConsiglio di amministrazione\nAREE E MANAGEMENT\nArea gestione aziendale\nArea comunicazione\nArea sportiva\nArea tecnica\nArea sanitaria\nRosa.\n\"Rosa, numerazione e ruoli, tratti dal sito ufficiale, sono aggiornati al 31 agosto 2017.\"\nCalciomercato.\nSessione estiva \"(dall'1/7 all'31/8)\".\nLa sessione estiva di calciomercato vede due acquisti importanti: vengono infatti presi l'attaccante egiziano Mohamed Salah dalla Roma per poco pi\u00f9 di 40 mln di euro e il centrocampista inglese Alex Oxlade-Chamberlain dall'Arsenal per 38 milioni di euro. Sul fronte delle cessioni spicca l'uscita di Lucas Leiva che, dopo aver vestito la maglia dei \"Reds\" per 10 anni, viene ceduto alla Lazio per una cifra vicino ai 6 mln di euro. Inoltre vengono ceduti il giovane attaccante belga Divock Origi al Wolfsburg in prestito oneroso (6,5 mln \u20ac) e il Crystal Palace riscatta il difensore francese Mamadou Sakho per una cifra vicina ai 30 mln di euro.\nSessione invernale \"(dal 1/1 al 31/1)\".\nIl 27 dicembre 2018 il club ufficializza il passaggio del difensore olandese Virgil van Dijk dal Southampton per la cifra record di 85 milioni di euro, compresi vari bonus, che ne fanno l'acquisto pi\u00f9 oneroso del club e il difensore pi\u00f9 pagato della storia del calcio, mentre sul fronte cessioni viene ceduto il centrocampista Philippe Coutinho dopo un'estenuante trattativa agli spagnoli del Barcellona per una cifra fissa di 120 milioni di euro pi\u00f9 bonus che possono far arrivare la cifra totale fino a 160 milioni di euro.\nStatistiche.\nStatistiche di squadra.\n\"Aggiornate a maggio 2018\".\nStatistiche dei giocatori.\nIn \"corsivo\" i giocatori che hanno lasciato la squadra a stagione gi\u00e0 iniziata"}
{"id": "6695505", "revid": "1305772", "url": "https://it.wikipedia.org/wiki?curid=6695505", "title": "1Pa\u00eds", "text": "1Pa\u00eds \u00e8 una coalizione di partiti politici fondata in Argentina in occasione delle elezioni parlamentari del 2017. Ad essa hanno preso parte:\nLa formazione si \u00e8 presentata nella capitale federale (4,9% dei voti) e in 10 province: Buenos Aires (11%), Chaco (2,9%), Corrientes (14,8%), Jujuy (9,5%), Misiones (1,9%), Neuqu\u00e9n (1,8%), San Juan (4,8%), Santa Cruz (4,2%), Santa Fe (4,5%) e Santiago del Estero (9,1%). La coalizione ha ottenuto 4 seggi, tutti conseguiti nella provincia di Buenos Aires."}
{"id": "6695508", "revid": "112054030", "url": "https://it.wikipedia.org/wiki?curid=6695508", "title": "Confetto riccio", "text": "Il confetto riccio \u00e8 un confetto tipico prodotto ad Agnone, le cui origini sono piuttosto antiche. \u00c8 un confetto pi\u00f9 grande del normale con superficie rugosa. Tenero e friabile, si consuma fresco e pu\u00f2 essere conservato sottovuoto. Le materie prime sono: zucchero, mandorla di Avola, gomma arabica, aromi naturali. La mandorla di Avola viene cosparsa di gomma arabica per favorire la copertura con lo zucchero. Nella \"bassina\" (grande calderone in rame), mentre ruota, si versa lo zucchero sciroppato che cristallizzando ingrossa la mandorla e le conferisce la caratteristica forma rugosa."}
{"id": "6695510", "revid": "1001457", "url": "https://it.wikipedia.org/wiki?curid=6695510", "title": "Institut Le Rosey", "text": ""}
{"id": "6695512", "revid": "767487", "url": "https://it.wikipedia.org/wiki?curid=6695512", "title": "Scherzingen", "text": "Scherzingen \u00e8 una frazione del comune svizzero di M\u00fcnsterlingen, nel Canton Turgovia (distretto di Kreuzlingen).\nGeografia fisica.\nScherzingen si affaccia sul lago di Costanza.\nStoria.\nGi\u00e0 comune autonomo (\"Ortsgemeinde\" e \"Munizipalgemeinde\"), nel 1994 \u00e8 stato aggregato all'altro comune soppresso di Landschlacht per formare il nuovo comune di M\u00fcnsterlingen.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6695516", "revid": "599013", "url": "https://it.wikipedia.org/wiki?curid=6695516", "title": "Matheus Sales", "text": "Caratteristiche tecniche.\n\u00c8 un mediano.\nCarriera.\nClub.\nCresciuto nelle giovanili del , ha esordito il 25 ottobre 2015 in un match perso 2-0 contro lo .\nStatistiche.\nPresenze e reti nei club.\n\"Statistiche aggiornate al 24 dicembre 2017\"."}
{"id": "6695517", "revid": "1543377", "url": "https://it.wikipedia.org/wiki?curid=6695517", "title": "Carne y Arena", "text": "Carne y Arena (letteralmente, \"Carne e sabbia\") \u00e8 un\u2019installazione in realt\u00e0 virtuale scritta e diretta dal regista messicano Alejandro Gonz\u00e1lez I\u00f1\u00e1rritu, che l\u2019ha pensata e realizzata nell\u2019intento di proiettare \u00abgli spettatori nella dura vita di un immigrato\u00bb nell\u2019atto di attraversare il confine tra Messico e Stati Uniti. Per realizzare l\u2019opera insieme all'amico direttore della fotografia Emmanuel Lubezki (detto Chivo), ha collaborato con la ILMxLAB col supporto della Legendary Entertainment e Fondazione Prada.\nIl corto \u00e8 stato presentato al Festival di Cannes 2017, come parte della selezione ufficiale, risultando il primo progetto in realt\u00e0 virtuale in assoluto a partecipare alla cerimonia. Proposta successivamente presso la Fondazione Prada a Milano, l\u2019installazione ha guadagnato l'attenzione di critica e pubblico per la sua enorme innovazione tecnica e per il suo forte messaggio politico.\nSinossi.\nIl film colloca lo spettatore tra un gruppo di immigrati guidati da un coyote attraverso il confine messicano negli Stati Uniti, fino a quando non vengono fermati dalla pattuglia di confine. La storia \u00e8 basata su interviste che I\u00f1\u00e1rritu ha fatto con i rifugiati messicani e centroamericani sulle loro storie di vita. Benjamin B dell'\"American Cinematographer\" ha ribadito che \u00able straordinarie conquiste del processo di realt\u00e0 virtuale sono state ammirate perch\u00e9 riportano lo spettatore a prima che i fratelli Lumi\u00e8re inventassero le proiezioni pubbliche con le cineprese\u2026 proprio come gli Edison Kinetoscopes nelle sale Nickelodeon nei primi anni del 1900.\u00bb Il sottotitolo dato dal regista, \"Virtually present, physically invisible\", sottolinea il cambiamento del ruolo degli spettatori nella visione del film.\nAccoglienza.\n\"Carne y Arena\", in quanto prima produzione cinematografica in VR, \u00e8 stato premiato con l'Oscar Special Achievement Award dall'Academy of Motion Picture Arts and Sciences, che non l'aveva conferito da 22 anni (l'ultima opera a vincerlo \u00e8 stata infatti \"Toy Story - Il mondo dei giocattoli\", nel 1996).\nFin dalla sua prima proiezione a Cannes il 17 maggio 2017, il cortometraggio \u00e8 stato accolto in maniera molto positiva dalla critica. Stesse lodi le ha ricevute presso la Tlatelolco University Cultural Center di Citt\u00e0 del Messico, la Fondazione Prada a Milano e il Los Angeles County Museum of Art (LACMA).\nAcclamato per il suo successo nel creare una nuova esperienza per coinvolgere pi\u00f9 sensi ed emozioni rispetto ai film tradizionali utilizzando la tecnologia della realt\u00e0 virtuale, l'opera \u00e8 stata definita da Germano Celant come \u00abuna fusione di identit\u00e0 che nasce: un'unit\u00e0 psicofisica in cui, attraversando la soglia del virtuale, l'umano si allontana dall'immaginario e viceversa. \u00c8 una rivoluzione nella comunicazione in cui il vedere si trasforma in sentimento e in un impegno fisico con il cinema: una transizione dallo schermo allo sguardo dell'essere umano, con un'immersione totale dei sensi.\u00bb."}
{"id": "6695544", "revid": "380453", "url": "https://it.wikipedia.org/wiki?curid=6695544", "title": "University of Louisville Women's Volleyball", "text": "La University of Louisville Women's Volleyball \u00e8 la squadra pallavolo femminile appartenente alla University of Louisville, avente sede a Louisville (Kentucky): milita nella Atlantic Coast Conference della NCAA Division I.\nStoria.\nIl programma di pallavolo femminile della University of Louisville viene fondato nel 1977 da Susan Johns. Le succede Scott Luster, che resta in carica per cinque anni e che guida le \"Cardinals\" alla vittoria della Metropolitan Collegiate Athletic Conference, centrando la prima post-season in occasione della NCAA Division I 1982. Dopo un triennio con Bob McCarthy, il programma viene affidato a Don Hardin: in otto anni la Louisville vince ben sei titoli di conference, qualificandosi altrettante alle fasi regionali della torneo di NCAA Division I.\nDal 1996 al 2010 le \"Cardinals\" sono allenate da Leonid Yelin, trionfando quattro volte in Conference USA e cinque in Big East Conference e raggiungendo ben quattordici volte la qualificazione alla post-season, tuttavia senza mai superare la \"Sweet Sixteen\", ossia le semifinali regionali. Nel 2011 gli subentra Anne Kordes: con lei al timone il programma vince una American Athletic Conference e una Atlantic Coast Conference, fermandosi quattro volte ai primi turni regionali del torneo NCAA. \nNel 2017 Danielle Busboom viene nominata nuova allenatrice delle \"Cardinals\", centrando subito un titolo di conference. Due anni dopo, invece, si spingono per la prima volta fino alle finali regionali, migliorandosi ulteriormente nel 2021, quando giocano la prima \"Final-4\" della propria storia, eliminate per\u00f2 in semifinale."}
{"id": "6695554", "revid": "1005847", "url": "https://it.wikipedia.org/wiki?curid=6695554", "title": "Francesco Zane", "text": "Biografia.\nNativo di Sal\u00f2, in provincia di Brescia, da Angelo Zane e Giuseppina Curami, studia ragioneria e parallelamente s'impiega giovanissimo come organizzatore commerciale della Cedrinca, azienda della citt\u00e0 natale attiva nel settore dolciario, di cui poi diventa titolare nel 1933.\nChiamato alle armi, si arruola nei bersaglieri e combatte nella prima guerra mondiale.\nNel dopoguerra s'impegna nelle sezioni gardesane dell'Azione Cattolica Italiana (di cui diviene dirigente) e aderisce al Partito Popolare di don Luigi Sturzo.\nL'11 ottobre 1924 sposa l'insegnante Elisa Franzosi, dalla quale avr\u00e0 8 figli (tra i quali il regista Angio Zane). Poco prima, in occasione delle elezioni politiche, la sua opposizione al nascente regime fascista gli era costata .\nDopo l'8 settembre 1943 milita attivamente nella Resistenza bresciana con le formazioni delle Fiamme Verdi operanti in Valle Sabbia. Arrestato nel marzo del 1945, viene tradotto nelle carceri della Repubblica Sociale insieme alla sorella Maria e al figlio Pippo.\nUscito di prigione, dopo la Liberazione s'iscrive alla Democrazia Cristiana e ne diviene uno dei protagonisti in ambito gardesano: \u00e8 eletto sindaco di Limone sul Garda dal 1952 al 1956, di Sirmione dal 1956 al 1960, di Sal\u00f2 dal 1960 al 1970.\nParallelamente viene eletto senatore della Repubblica nelle liste democristiane per le prime quattro legislature consecutive del nuovo regime: siede infatti ininterrottamente a Palazzo Madama dal 1948 al 1968. Tra i vari incarichi ricoperti, nella III legislatura \u00e8 vice-presidente della commissione permanente lavoro e previdenza sociale.\nMuore improvvisamente a Sal\u00f2 il 5 febbraio 1971."}
{"id": "6695557", "revid": "1776051", "url": "https://it.wikipedia.org/wiki?curid=6695557", "title": "Fruthwilen", "text": "Fruthwilen \u00e8 una frazione del comune svizzero di Salenstein, nel Canton Turgovia (distretto di Kreuzlingen).\nStoria.\nGi\u00e0 comune autonomo (\"Ortsgemeinde\") che comprendeva anche le frazioni di Eggishof e Hub, nel 1979 \u00e8 stato aggregato al comune di Salenstein assieme all'altro comune soppresso di Mannenbach.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6695558", "revid": "767487", "url": "https://it.wikipedia.org/wiki?curid=6695558", "title": "NGC 166", "text": "NGC 166 \u00e8 una galassia a spirale nella costellazione della Balena.\nIn base al suo grado di spostamento verso il rosso, si stima che sia distante dalla Via Lattea circa 276 milioni di anni luce. Ha una magnitudine apparente di 15,18. Fu scoperta da Francis Preserved Leavenworth nel 1886."}
{"id": "6695559", "revid": "110157", "url": "https://it.wikipedia.org/wiki?curid=6695559", "title": "Gemalto", "text": "Gemalto \u00e8 un'azienda di sicurezza informatica che fornisce programmi software, strumenti per la sicurezza personale come smart card e token.\n\u00c8 il pi\u00f9 grande produttore di schede SIM.\nLa societ\u00e0 \u00e8 stata fondata nel 2006 quando le due aziende Axalto e Gemplus International, si sono fuse. I ricavi di Gemalto del 2015 erano di 3,122 miliardi di euro. \u00c8 quotata all'Euronext Amsterdam e all'Euronext Paris sotto il simbolo di .\nGemalto N.V. \u00e8 una societ\u00e0 pubblica con sede ad Amsterdam nei Paesi Bassi ed ha filiali in diversi paesi. Globalmente ha 15.000 impiegati, 118 uffici; 17 siti di produzione, 45 centri di personalizzazione, e 27 centri di Ricerca e Sviluppo in 49 nazioni.\nGemalto \u00e8 stata acquistata da Thales nel dicembre 2017, l'operazione si concluder\u00e0 nel 2018."}
{"id": "6695561", "revid": "124770548", "url": "https://it.wikipedia.org/wiki?curid=6695561", "title": "Renato Augusto Santos J\u00fanior", "text": "Caratteristiche tecniche.\n\u00c8 un mediano.\nCarriera.\nClub.\nCresciuto nelle giovanili del , ha esordito il 21 settembre 2012 con la maglia del in un match perso 1-0 contro il .\nStatistiche.\nPresenze e reti nei club.\n\"Statistiche aggiornate al 24 dicembre 2017\"."}
{"id": "6695562", "revid": "767487", "url": "https://it.wikipedia.org/wiki?curid=6695562", "title": "Mannenbach", "text": "Mannenbach \u00e8 una frazione del comune svizzero di Salenstein, nel Canton Turgovia (distretto di Kreuzlingen).\nGeografia fisica.\nMannenbach si affaccia sul lago di Costanza (\"Untersee\").\nStoria.\nGi\u00e0 comune autonomo (\"Ortsgemeinde\"), nel 1979 \u00e8 stato aggregato al comune di Salenstein assieme all'altro comune soppresso di Fruthwilen.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6695563", "revid": "287204", "url": "https://it.wikipedia.org/wiki?curid=6695563", "title": "Metin Turen", "text": ""}
{"id": "6695582", "revid": "287204", "url": "https://it.wikipedia.org/wiki?curid=6695582", "title": "Alberto Martin Marin", "text": ""}
{"id": "6695583", "revid": "287204", "url": "https://it.wikipedia.org/wiki?curid=6695583", "title": "Tagerwilen", "text": ""}
{"id": "6695584", "revid": "104458", "url": "https://it.wikipedia.org/wiki?curid=6695584", "title": "Taegerwilen", "text": ""}
{"id": "6695587", "revid": "1005847", "url": "https://it.wikipedia.org/wiki?curid=6695587", "title": "Nuovo Partito", "text": ""}
{"id": "6695590", "revid": "300067", "url": "https://it.wikipedia.org/wiki?curid=6695590", "title": "Nicholas Spires", "text": ""}
{"id": "6695592", "revid": "287204", "url": "https://it.wikipedia.org/wiki?curid=6695592", "title": "Lower Frisco", "text": "Lower Frisco \u00e8 un census-designated place (CDP) degli Stati Uniti d'America della contea di Catron nello Stato del Nuovo Messico. La popolazione era di 31 abitanti al censimento del 2010. La comunit\u00e0 \u00e8 parte di San Francisco Plaza.\nGeografia fisica.\nSecondo lo United States Census Bureau, il CDP ha una superficie totale di 2,62 km\u00b2, dei quali 2,61\u00a0km\u00b2 di territorio e 0,01\u00a0km\u00b2 di acque interne (0,2% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 31 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 100% di bianchi, lo 0% di afroamericani, lo 0% di nativi americani, lo 0% di asiatici, lo 0% di oceanici, lo 0% di altre razze, e lo 0% di due o pi\u00f9 etnie. Ispanici o latinos di qualunque razza erano il 38,71% della popolazione."}
{"id": "6695593", "revid": "287204", "url": "https://it.wikipedia.org/wiki?curid=6695593", "title": "Jokubas Gintvainis", "text": ""}
{"id": "6695594", "revid": "287204", "url": "https://it.wikipedia.org/wiki?curid=6695594", "title": "Waldi", "text": ""}
{"id": "6695595", "revid": "104458", "url": "https://it.wikipedia.org/wiki?curid=6695595", "title": "Waeldi", "text": ""}
{"id": "6695596", "revid": "287204", "url": "https://it.wikipedia.org/wiki?curid=6695596", "title": "Middle Frisco", "text": "Middle Frisco \u00e8 un census-designated place (CDP) degli Stati Uniti d'America della contea di Catron nello Stato del Nuovo Messico. La popolazione era di 77 abitanti al censimento del 2010. La comunit\u00e0 \u00e8 parte di San Francisco Plaza.\nGeografia fisica.\nSecondo lo United States Census Bureau, il CDP ha una superficie totale di 1,55 km\u00b2, dei quali 1,41\u00a0km\u00b2 di territorio e 0,14\u00a0km\u00b2 di acque interne (9,17% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 77 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 77,92% di bianchi, lo 0% di afroamericani, lo 0% di nativi americani, lo 0% di asiatici, lo 0% di oceanici, il 14,29% di altre razze, e il 7,79% di due o pi\u00f9 etnie. Ispanici o latinos di qualunque razza erano il 58,44% della popolazione."}
{"id": "6695598", "revid": "2033069", "url": "https://it.wikipedia.org/wiki?curid=6695598", "title": "Como Aproveitar o Fim do Mundo", "text": "Como Aproveitar o Fim do Mundo (inglese: \"How to Enjoy the End of the World\") \u00e8 una serie televisiva brasiliana creata da Fernanda Young e Alexandre Machado. Prodotta e trasmessa da Globo tra il 1 novembre e il 20 dicembre 2012, con 8 episodi.\nNel 2013, la serie \u00e8 stata rilasciati in DVD in un'edizione unica, in formato film, come originariamente immaginata dal regista Jos\u00e9 Alvarenga, Jr.\nNel 2016, un remake americano della serie \u00e8 stato sviluppato da Corinne Brinkerhoff, e trasmesso su The CW.\n\"Como Aproveitar o Fim do Mundo\" \u00e8 stata nominata per un International Emmy nel 2013."}
{"id": "6695599", "revid": "228587", "url": "https://it.wikipedia.org/wiki?curid=6695599", "title": "Qobuz", "text": "Qobuz \u00e8 un servizio commerciale di musica scaricabile e in streaming francese dell'omonima societ\u00e0. Fu fondato nel 2007 da Yves Riesel e si sono espansi in Regno Unito, nei Paesi Bassi e in Germania., e da fine 2017 anche in Italia.\nOffre un servizio di iscrizione multilivello ma, a differenza del concorrente Spotify e analogamente a Tidal, non fornisce uno streaming gratuito eccetto che per un periodo di prova.\nAlla fine del 2015, dopo un periodo di incertezza finanziaria, Qobuz ha trovato nuovi investitori che hanno permesso al servizio di continuare ad operare .\nPresentazione.\nQobuz \u00e8 una societ\u00e0 francese che propone un'offerta di streaming musicale e un negozio di musica online in alta risoluzione. I suoi fondatori sono Alexandre Leforestier e Yves Riesel, anche direttori dell'etichetta Abeille Musique . Nel dicembre 2015, Qobuz \u00e8 stato acquisito dall'editore Xandrie, proprietario del negozio di musica digitale Allbrary. Il catalogo di Qobuz offre tutti i generi musicali, tra cui rock, pop, musica classica, jazz, world music, elettronica, hip-hop/rap e musica italiana. La sua rivista online, curata da un team appassionato di esperti, racconta un universo musicale ampio ed eterogeneo, rispecchiando le realt\u00e0 locali e esplorando tutti i confini musicali. Il catalogo Qobuz \u00e8 disponibile in diverse qualit\u00e0 audio, che vanno dalla qualit\u00e0 CD (spesso chiamata qualit\u00e0 HiFi o HD) alla qualit\u00e0 Hi-Res Audio (spesso chiamata qualit\u00e0 studio o master, fino a 24-Bit/192 kHz), corrispondente alle offerte di abbonamento e download fornite dalla piattaforma .\nNel 2013, Qobuz ha ottenuto la certificazione Hi-Res Audio, assegnata dalla Japan Audio Society (JAS). Questa certificazione \u00e8 la garanzia che i flussi audio forniti dagli abbonamenti Qobuz siano conformi ai criteri degli standard definiti dall'organizzazione .\nNell'aprile 2020, durante la prima crisi sanitaria COVID-19, Qobuz ha sostenuto gli artisti.\u00a0 Per ogni nuovo abbonato alle offerte di streaming, l'azienda ha restituito ai rispettivi detentori dei diritti la totalit\u00e0 delle entrate generate dal primo mese di abbonamento . \nIl 3 giugno 2020, Qobuz ha annunciato la firma di una partnership finanziaria e industriale con Qu\u00e9becor, un leader canadese nelle telecomunicazioni, intrattenimento, news media e cultura. Questa alleanza dar\u00e0 vita a QUB Music, una piattaforma di streaming appena lanciata in Quebec dalla societ\u00e0 Qu\u00e9becor.\nIl 15 giugno 2020, Qobuz ritira dalle sua offerta la qualit\u00e0 MP3, per concentrarsi esclusivamente sulle qualit\u00e0 di streaming lossless. Tutti gli abbonamenti Qobuz danno accesso alla qualit\u00e0 ad alta risoluzione (Hi-Res) e alla qualit\u00e0 CD. Tuttavia, la possibilit\u00e0 dell'ascolto di MP3 continua ad essere disponibile per risparmiare memoria o per utilizzare una quantit\u00e0 di dati inferiore.\nNel novembre 2020, alle offerte di abbonamento si \u00e8 aggiunta una formula per la famiglia, Qobuz Family, che permette di condividere la propria musica con sei membri della stessa famiglia.\nDiffusione.\nPresente in Francia dal 2007, Qobuz ha esteso la sua offerta di streaming nel dicembre 2013 a otto paesi europei: Regno Unito, Irlanda, Germania, Austria, Belgio, Svizzera, Lussemburgo e Paesi Bassi, poi nel 2017 in Spagna e Italia. \nNel 2018, Qobuz \u00e8 attivo in undici paesi. Nel 2019, Qobuz apre la sua filiale negli Stati Uniti. \nIl 15 aprile 2021, Qobuz espande la sua offerta di streaming e download a sei nuovi paesi: Svezia, Danimarca, Norvegia, Finlandia, Australia e Nuova Zelanda .\nApp per smartphone, tablet e desktop.\nL\u2019app Qobuz pu\u00f2 essere scaricata gratuitamente sull'AppStore, su Google Play e su Freebox. Accessibile su mobile e tablet, \u00e8 anche disponibile su computer per Mac e PC e come web player. L'app permette l'ascolto gratuito di estratti di 30 secondi, mentre per ascoltare la musica offline e in alta risoluzione \u00e8 richiesta la sottoscrizione di un abbonamento. Gli utenti di smartphone iOS e Android possono accedere alla piattaforma dopo aver sottoscritto un abbonamento a Qobuz Studio.\nApparecchiature.\nQobuz distribuisce file in formato FLAC senza perdite, fino a 24 bit/192 kHz, che vengono forniti dalle etichette e dai rispettivi detentori dei diritti. \nDal 22 gennaio 2019, Qobuz \u00e8 disponibile per l'ascolto su Roon. L'ultimo aggiornamento alla versione 1.6 offre la migliore esperienza musicale per sfogliare i tuoi file musicali e uno dei servizi di streaming.\nDal 15 gennaio 2020, Naim Audio, specialista HiFi britannico, ha integrato Qobuz nei suoi hardware per i proprietari dei sistemi Uniti Atom, Star e Nova e dei lettori di rete ND5 XS2, NDX 2 e ND 555. Nel giugno 2020 \u00e8 stato fatto un ulteriore aggiornamento dei sistemi wireless Mu-so e Mu-so Qb di seconda generazione. \nIl 24 marzo 2021, Qobuz diventa la prima piattaforma musicale ad offrire lo streaming audio in alta risoluzione 24-bit su Sonos .\nInvestimenti.\nQobuz ha registrato una crescita del +45,3% nel suo ultimo anno fiscale 2019-2020. Nell'agosto 2019, la piattaforma francese ha raccolto 12 milioni di euro da Nabuboto e dal gruppo Quebecor. Nel settembre 2020, i due azionisti storici, Nabuboto e Quebecor, hanno rinnovato la loro fiducia nella societ\u00e0 raccogliendo altri 10 milioni di euro .\nCatalogo.\nNel 2021, Qobuz offre pi\u00f9 di 70 milioni di brani in qualit\u00e0 CD e Hi-Res (24-bit fino a 192 kHz). Tutti i brani acquistati sono offerti senza limitazioni DRM .\nAcquisizione da parte di Xandrie.\nNel 2015, la piattaforma ha incontrato delle difficolt\u00e0 finanziarie a causa della mancanza di fondi. Sono state proposte quattro offerte da parte di diverse societ\u00e0 per acquistare il sito francese e con esso il mantenimento dell'occupazione di 38 dipendenti. Il 29 dicembre 2015, Qobuz ha annunciato la sua acquisizione da parte della piattaforma di distribuzione francese Xandrie, guidata dall'imprenditore Denis Thebaud ."}
{"id": "6695601", "revid": "1310927", "url": "https://it.wikipedia.org/wiki?curid=6695601", "title": "Thiago Santos", "text": "Caratteristiche tecniche.\n\u00c8 un mediano.\nStatistiche.\nPresenze e reti nei club.\n\"Statistiche aggiornate al 24 dicembre 2017\"."}
{"id": "6695608", "revid": "2056951", "url": "https://it.wikipedia.org/wiki?curid=6695608", "title": "Strategia nel backgammon", "text": "La strategia nel \"backgammon\" \u00e8 il complesso delle valutazioni di mossa o cubo (dado del raddoppio) tese a massimizzare la percentuale di vittoria della partita: l'accuratezza dell'opzione scelta dipende dalla profondit\u00e0 dell'analisi.\nL'analisi di una data situazione di gioco \u00e8 lo studio delle conseguenze, nel breve e nel lungo termine, di ogni possibile alternativa: il livello di profondit\u00e0 di analisi e la sua correttezza dipendono esclusivamente dall'abilit\u00e0 del giocatore di discernere, valutare e relazionare parametri quali struttura, corsa e, nel caso del \"match play\", il punteggio.\nCorsa, blocco e attacco sono i tre modi coi quali \u00e8 possibile vincere una partita: riconoscere le peculiarit\u00e0 delle strutture \u00e8 indispensabile per pianificare il proprio gioco.\nStruttura.\nLa struttura \u00e8 l'attuale configurazione delle pedine in gioco.\nIl \"prime\" e il \"blitz\" sono le strutture (formazioni) tipiche del \"backgammon\":\nCaratteristiche delle strutture.\nNella fase di costruzione del gioco, le tipicit\u00e0 delle due formazioni possono sovrapporsi, rendendone ardua l'identificazione e la conseguente scelta strategica: \u00e8 necessario comprendere la struttura dominante in base a determinate caratteristiche:\n\"Prime\"\nLa struttura \u00e8 compatta, connessa e flessibile: le punte occupate sono consecutive e i costruttori (builder) sono distribuiti in funzione dello sviluppo del \"prime\": l'obiettivo \u00e8 il \"prime\" completo, costituito da 12 pedine. \nDato l'alto numero di pedine necessarie alla formazione del \"prime\", \u00e8 doveroso non formare case sui punti 1,2,3 della tavola interna (home board) e, genericamente, non oltrepassare con alcuna pedina l'ancora difensiva avversaria. \nI costruttori sono dislocati in modo tale da massimizzare le probabilit\u00e0 di creazione delle punte d'interesse: ci\u00f2 esclude la presenza di pile, ovvero di singole punte occupate da pi\u00f9 di 5 pedine. \nIl giocatore in possesso del \"prime\" \u00e8 orientativamente indietro nella corsa quando contrapposto a una formazione da \"blitz\".\n\"Blitz\"\nLa struttura \u00e8 allungata e disomogenea: la distribuzione delle pedine \u00e8 funzionale alla chiusura della tavola interna e la costruzione delle case \u00e8 disordinata. I costruttori sono concentrati su poche punte e non di rado formano pile: ci\u00f2 comporta poca fluidit\u00e0 di manovra e, di conseguenza, la non predisposizione del \"blitz\" al gioco di contenimento. La formazione da \"blitz\" \u00e8 riconoscibile per la costruzione precoce dei punti profondi della propria tavola interna. Il \"blitz\" ha il vantaggio della corsa sulla struttura da \"prime\".\nPiano di gioco.\nIl passo successivo \u00e8 il confronto tra le strutture e la conseguente scelta strategica (dal punto di vista del \"Giocatore1\"):\n\"Giocatore1\" contro \"Giocatore2\"\n\"Prime\" contro \"Prime\"\nL'obiettivo \u00e8 la costruzione ordinata delle punte interne distribuendo i costruttori in modo tale da ottimizzare la formazione della struttura di contenimento. Per contrastare il \"prime\" rivale, \u00e8 consigliabile aprire i corridori (\"runner\") nelle fasi inziali di gioco, cos\u00ec da facilitare la creazione di un'ancora (\"anchor\") avanzata per diminuire l'efficacia del blocco avversario.\nNel momento in cui le due strutture da \"prime\" risultano definite, \u00e8 vitale capire quale sia la formazione vincente: il giocatore con il \"prime\" meno efficace ha la necessit\u00e0 di trovare alternative alla strategia sopra descritta. Le opzioni valide sono molteplici e tendono a sfruttare, quando non forzate, le qualit\u00e0 della propria struttura o le debolezze di quella rivale: la fuga dei corridori, l'apertura del proprio \"prime\" e la mangiata interna.\n\"Prime\" contro \"Blitz\"\nIl piano di gioco \u00e8 simile alla situazione precedente; difatti, la strategia principale rimane la costruzione ordinata del \"prime\". La differenza sostanziale consiste nella maggiore aggressivit\u00e0 con la quale si consegue l'obiettivo. Tanto \u00e8 vero che si introduce la nozione di \"slot,\" ossia il posizionamento di una singola pedina su di una punta d'interesse con l'intenzione di coprirla al tiro successivo. In questo caso, il rischio di essere mangiati \u00e8 bilanciato sia dall'importanza di poter chiudere una casa fondamentale per lo sviluppo del \"prime\", la quale aumenterebbe il controllo della struttura sui corridori, sia dalla conformazione aperta e quindi non incline al contenimento tipica del \"blitz\". Inoltre, non vi \u00e8 alcuna necessit\u00e0 di muovere i corridori, poich\u00e9, contro un \"blitz\", il possesso di un'ancora \u00e8 prioritario rispetto al bisogno di avanzamento della stessa.\n\"Blitz\" contro \"Prime\"\nIl mantenimento dell'iniziativa \u00e8 essenziale per l'efficacia del \"blitz\": l'opzione principale \u00e8 l'attacco. Colpire le pedine avversarie accresce le probabilit\u00e0 di chiusura della tavola interna e, al contempo, impedisce al rivale di realizzare una struttura di contenimento efficace. Quando mangiare \u00e8 impossibile, l'alternativa \u00e8 la fuga dei corridori, in modo da sfruttare il vantaggio di corsa che il \"blitz\" ha sul \"prime\".\n\"Blitz\" contro \"Blitz\"\nMantenere l'iniziativa \u00e8 lo scopo di entrambi i giocatori. Per conservarla o ottenerla, \u00e8 necessario portare sul \"\" quante pi\u00f9 pedine nemiche possibili e, allo stesso tempo, costruire case interne per diminuire le probabilit\u00e0 di rientro. Difensivamente, l'ancora \u00e8 la prerogativa: il suo posizionamento \u00e8 ininfluente e ha il merito di rendere il \"blitz\" poco efficace, se non del tutto inutile.\nCorsa.\nLa corsa (\"race\") tiene conto essenzialmente solo del conteggio del pip count di entrambi i giocatori. Il giocatore con il \"pip count\" pi\u00f9 basso risulta avanti nella corsa. Il \"pip count\" \u00e8 un parametro fondamentale e assume valore strategico nel momento in cui almeno uno dei giocatori elude, o rende inefficace, il controllo della struttura avversaria.\nLa corsa pura (\"pure race\") si definisce quando entrambi i giocatori hanno aggirato il controllo avversario e non rimane alcun contatto strutturale.\nIl \"principio dell8-9-12\" regola l'azione di cubo (ovvero il raddoppio della posta in palio) nelle situazioni iniziali di corsa pura o di poco contatto: al giocatore che conduce la corsa conviene attivare il cubo, se non vi sono ancora stati raddoppi, nel momento in cui la differenza tra il suo \"pip count\" e quello dell'avversario supera l'8% del valore del proprio \"pip count;\" gli conviene proporre un raddoppio a 4 o superiore quando la differenza supera il 9%; al giocatore che insegue conviene accettare la proposta di raddoppio se la differenza non supera il 12%.\n\"Bear in\".\nIl \"bear in\" \u00e8 l'azione di avvicinamento e ingresso delle pedine nella propria tavola interna. L'ingresso in casa delle pedine deve essere funzionale alla levata delle stesse: coesistono il bisogno di ottimizzare la distribuzione interna e la necessit\u00e0 di iniziare la levata per primi. In presenza di un'ancora avversaria ben posizionata, nasce l'esigenza di saltare l'ostacolo minimizzando il rischio di lasciare pedine scoperte a contatto diretto con l'ancora. La soluzione \u00e8 la costruzione di punti di appoggio nella propria tavola esterna, possibilmente consecutivi e iniziando dalla punta mancante pi\u00f9 vicina all'ancora. In questo modo aumentano le possibilit\u00e0 di salvare le pedine lontane e diminuisce il pericolo di offrire opportunit\u00e0 di mangiata.\n\"Bear off\".\nIl \"bear off\" \u00e8 l'azione di levata delle pedine dal tavoliere, dopo che queste ultime sono state tutte portate all'interno della propria casa. Un \"bear off\" ottimale si costruisce disponendo le pedine in maniera ordinata dalla punta 1 verso la punta 6, e iniziando la levata dalla punta occupata pi\u00f9 esterna; cos\u00ec facendo, diminuisce il rischio di creare buchi (punte non occupate) all'interno della struttura. Ci\u00f2 \u00e8 importante perch\u00e9, in presenza di buchi, le possibilit\u00e0 di ottimizzare la levata scemano proporzionalmente alla posizione degli stessi.\nLa parte finale del \"bear off\" consiste nella levata delle pedine rimaste. Quando queste sono lontane dall'uscita, esiste una gerarchia che ne ordina la distanza, misurata in \"pip\". La gerarchia si basa sul numero di combinazioni di dadi per le quali entrambe le pedine vengono levate. Per esempio, si prenda il caso del lancio di un 2-1 con sole due pedine rimaste rispettivamente sulle punte 6 e 5: le tre possibili soluzioni sono \"(5/3)\", \"(6/2)\" e \"(4/4)\". Nel primo caso la distanza tra le pedine \u00e8 di 2 \"pip\" e le combinazioni favorevoli al tiro successivo sono 14; nel secondo la distanza \u00e8 di 4 \"pip\" e le combinazioni sono 13; nel terzo, occupando la stessa punta, la distanza \u00e8 0 \"pip\" e le combinazioni sono 11. Il medesimo ragionamento \u00e8 assimilabile per le combinazioni di distanza dispari. Seguendo l'esempio precedente, si lanci un 3-1: i tre scenari sono adesso \"(6/2)\", \"(6/3 5/4)\", \"(5/1)\". Nel primo caso la distanza \u00e8 di 3 \"pip\" e le combinazioni favorevoli sono 19, nel secondo caso la distanza \u00e8 di 1 \"pip\" e le combinazioni sono 17 e nel terzo caso la distanza \u00e8 5 \"pip\" e le combinazioni sono 15.\nN tiri vs N tiri.\nLa fase di \"bear off\" pu\u00f2 concludersi anticipatamente in seguito a una ipotetica azione di cubo.\nLa seguente tabella indica la corretta azione di cubo per le situazioni pure di N tiri vs N tiri, ovvero quando le pedine sono tutte impilate sul punto 1 o comunque non esiste alcuna possibilit\u00e0 di mancare il tiro:\nLa tabella utilizza come riferimento il \"take point\" classico del 25%; in \"match play\" il valore varia a seconda del punteggio. L'approssimazione semplifica l'utilizzo pratico dei valori di \"G2%\"\nQuando la struttura presenta un buco, la nuova percentuale \u00e8 calcolata sommando al valore d'interesse la percentuale di accadimento delle combinazioni che non permettono di levare almeno due pedine.\nSi prenda l'esempio della figura \" in cui tocca al nero, 2 tiri contro 2 tiri: la percentuale di riferimento \u00e8 il 14%.\nLe combinazioni che non permettono al nero di togliere almeno due pedine sono 6 su 36: 2-1, 1-2, 3-1, 1-3, 3-2, 2-3; il 16,667%.\nSommando 14% e 16,667% si ottiene un valore superiore al 25%: la decisione di cubo \u00e8 \".\nCon riferimento alla figura \"\", \u00e8 possibile calcolare l'esatta probabilit\u00e0 di vittoria attraverso la valutazione dell'efficacia delle varie combinazioni. Le combinazioni di dadi si dividono in tre gruppi:\nLa probabilit\u00e0 di vittoria \"cubeless\" del rosso \u00e8 di formula_8\nL\"equity\" del nero, ovvero il valore della sua posizione, \u00e8 calcolabile nel seguente modo:\n\"Holding game\".\nL\"holding game\" \u00e8 la strategia difensiva che prevede la costruzione di un\"ancora avanzata\" atta a ostacolare l'ingresso delle pedine avversarie nella tavola interna.\nL'ancora controlla direttamente la porzione di tavola esterna fino a 6 \"pip\" di distanza. L'obiettivo \u00e8 mangiare almeno una pedina avversaria sfruttando una eventuale scopertura.\nL\"ancora avanzata\" \u00e8 tale quando occupa i punti 21, 20 o 18. Sui punti 24 e 23 si definisce \"arretrata\". L'ancora sul 22 \u00e8 un caso particolare, poich\u00e9 assume entrambe le caratteristiche a seconda delle strutture in gioco.\nL\"holding game\" si manifesta nel momento in cui un giocatore costruisce l'ancora avanzata, mentre l'altro elude la guardia avversaria e salva i corridori: quest'ultimo ha solitamente il vantaggio di corsa. Conseguentemente, il \"pip count\" assume ruolo fondamentale sia nell'eventuale decisione di cubo sia nella scelta di mossa.\nLa tabella sottostante riassume i valori, in termini di \"pip count\", entro i quali \u00e8 corretta la decisione di cubo per entrambi i giocatori:\nIl \"pip count\" \u00e8 centrale anche per quanto concerne la strategia di mossa. Quando la punta lontana \u00e8 a diretto contatto con l'ancora avversaria, l'opzione vincente in caso di ampio vantaggio di corsa (+15 \"pip\") \u00e8 la riduzione del contatto con l'ancora stessa, perseguendo un ingresso sicuro per minimizzare il rischio di scopertura. Nel caso il vantaggio in corsa sia inferiore a 15 \"pip\" assume valore la costruzione delle punte interne, col contemporaneo mantenimento di quelle case che bloccano e controllano l'uscita delle pedine avversarie.\nL'ancora sul 22.\nL'ancora sul 22 \u00e8 un \"holding game\" di difficile interpretazione: ha il pregio, in confronto alle ancore 23 e 24, di mantenere aperta una possibilit\u00e0 di corsa, mentre ha il difetto, rispetto alle ancore 20 e 21, di controllare solo una parte della tavola esterna: ci\u00f2 rende complicata la relativa azione di cubo.\nLa seguente tabella riporta la corretta azione di cubo per le tipologie di struttura pi\u00f9 comuni: un \"full prime\" e i \"prime\" mancanti delle punte 7 o 9:\nle posizioni di riferimento seguono tre presupposti:\nIngresso e levata.\nL'ancora sul 22 controlla la tavola esterna fino al punto 9 avversario; ci\u00f2 significa che met\u00e0 tavola esterna \u00e8 controllata indirettamente.\nQuando il \"prime\" \u00e8 ordinato e compatto, i punti d'appoggio consecutivi permettono un ingresso sicuro. \nQuando la struttura presenta mancanze, solitamente i punti 7 o 9, l'idea consiste nel liberare prima le punte a contatto diretto con l'ancora 22, e successivamente le pedine che occupano le punte 10 o 11. In questo modo si evitano scoperture nel raggio di controllo diretto dell'ancora.\nNel momento in cui finisce il \"bear in\" e inizia il \"bear off\", le pedine sul 22 hanno la possibilit\u00e0 di correre con relativa facilit\u00e0: ci\u00f2 comporta una bassa percentuale di \"gammon\" vinti. \nCoerentemente, l'obiettivo \u00e8 condurre una levata sicura per incassare il gioco singolo, minimizzando le probabilit\u00e0 di lasciare pedine a rischio mangiata e sfruttando il vantaggio di corsa. Inoltre, si accorcia la struttura alzando le punte ordinatamente, avendo cura d'iniziare dalla punta pi\u00f9 esterna, solitamente il 6.\n\"Backgame\".\nIl \"backgame\" \u00e8 la strategia atta alla costruzione di una doppia ancora difensiva, tale da rendere problematici sia l'ingresso che l'uscita dalla tavola delle pedine avversarie: l'obiettivo consiste nel forzare la rottura della struttura rivale, colpire le pedine lasciate in presa ed eventualmente chiuderle sul \"bar\".\nQuando il giocatore in \"backgame\" colpisce una pedina avversaria, lo scopo diviene il controllo della pedina mangiata. Motivo per il quale si sviluppa la struttura nella tavola esterna, occupando le punte che minimizzano la possibilit\u00e0 di fuga della pedina rivale.\nTempi di gioco ().\nLa buona riuscita di un \"backgame\" presuppone la ricerca di tempi di gioco vantaggiosi rispetto a quelli ottenuti dall'avversario.\nIl \"timing\" \u00e8 la durata, in termini di numero di lancio di dadi, per la quale il giocatore \u00e8 in grado di mantenere saldi i propri punti di forza, obbligando il rivale a rompere punti chiave della struttura.\nIl punto di contatto \u00e8 il momento in cui ha inizio l'alzata delle pedine del \"prime\": lo scopo del \"backgame\" \u00e8 raggiungere il punto di contatto avendo mantenuto le pedine compatte e distanti dai punti profondi della propria tavola interna. \nAl contrario, il giocatore che contrasta il \"backgame\" mira a ritardare il momento del contatto. Il motivo risiede nell'alta probabilit\u00e0 di essere colpiti giocando contro una doppia ancora difensiva. Ne consegue che forzare l'avversario ad avanzare le pedine verso i punti profondi della sua tavola interna risulta decisivo: senza possibilit\u00e0 di costruire una casa interna forte o una struttura di contenimento solida, \u00e8 improbabile controllare le pedine mangiate, le quali avranno campo libero per ricongiungersi con il resto della formazione.\n\"Pip count\".\nIl \"pip count\" \u00e8 un parametro utile per capire se il \"backgame\" ha un buon \"timing\". La seguente tabella mostra il limite minimo, in termini di \"pip\", per il quale \u00e8 corretto accettare l'offerta di raddoppio:\nLa tabella ha valore se i seguenti presupposti sono verificati:\n\"Late hit\".\n\"Late hit\" (letteralmente, \"colpo tardivo\") \u00e8 il termine tecnico con il quale si indica la situazione di gioco per la quale un giocatore colpisce una pedina del rivale mentre quest'ultimo \u00e8 in fase di \"bear off\". La probabilit\u00e0 che il cubo sia gi\u00e0 attivo \u00e8 alta, poich\u00e9 l'ampio vantaggio di corsa \u00e8 caratteristica consueta alla fase che precede il \"late hit\".\nLa riflessione sul \"redouble\" inizia quando le fasi di chiusura della tavola interna e di ingresso delle pedine sono concluse. La valutazione del \"redouble\" si basa sulla distribuzione della struttura e sulla differenza di pedine tolte:\nLa tabella mostra l'azione di cubo relativa a ogni differenza rilevante:\nLe punte mancanti influiscono nel conteggio della differenza di pedine tolte; infatti, ogni buco nella struttura vale uno 0,5 da togliere al numero di pedine levate: si applica a entrambe le strutture.\nCoerentemente con la tabella sopra riportata:\nLa distribuzione interna delle pedine determina le decisioni sulle situazioni marginali.\n\"Match play\".\nIl \"match play\" \u00e8 il sistema utilizzato per lo svolgimento dei tornei di \"backgammon\". I giocatori si sfidano in partite a punteggi predeterminati. Il primo a raggiungere la quota prefissata \u00e8 il vincitore. Gli incontri prevedono l'utilizzo del dado del raddoppio e si applica la \"Crawford rule\" (regola di \"Crawford\").\nIl punteggio di entrambi i giocatori, in fase di analisi, \u00e8 indicato con i punti mancanti alla fine della partita: ad esempio, se il giocatore A conduce su B per 6 punti a 5 in una partita ai 9, il punteggio, dal punto di vista di A, \u00e8 scritto \"3-away,4-away\".\nLa strategia nel \"match play\" dipende direttamente dal punteggio: il giocatore con pi\u00f9 punti adotta un gioco conservativo per mantenere il divario, mentre l'altro controbatte con uno stile aggressivo per recuperare. Il livello di conservazione o di aggressione \u00e8 proporzionale alla dimensione numerica del vantaggio o dello svantaggio. La cautela e l'aggressivit\u00e0 si manifestano sia nel gioco di mossa sia nel gioco di cubo.\n1\"away\" - 1\"away\".\nLa partita \u00e8 costituita da un singolo gioco, quindi entrambi i giocatori hanno bisogno di un solo punto per vincere l'incontro. Pertanto il cubo del raddoppio \u00e8 inutilizzabile e qualsiasi considerazione su \"gammon\" e \"backgammon\" inutile. Ne consegue che la scelta di soluzioni legate alla strategia del \"blitz\" risulta improduttiva nella fase iniziale di costruzione. Il metodo pi\u00f9 semplice e diretto per vincere 1 punto \u00e8 la formazione di una struttura compatta e flessibile, che permetta di contenere i corridori avversari e, al contempo, funga d'appoggio alle pedine lontane. Per questo motivo \u00e8 preferibile puntare sul \"prime\" e sulla corsa, aprendo i propri corridori nelle fasi iniziali del gioco in cerca di un'ancora avanzata o di una fuga veloce. Tuttavia, quando \u00e8 il rivale ad acquisire un\"equity\" favorevole, mosse aggressive come la picchiata interna guadagnano considerazione. Le mangiate nella propria casa che lasciano all'avversario tiri diretti dal , quando questi \u00e8 gi\u00e0 in possesso di una propria struttura interna solida, sono solitamente evitate ad altri punteggi. In questo caso, l'attacco diretto pu\u00f2 essere l'ultima spiaggia per ribaltare le sorti del gioco.\nIl giocatore che \u00e8 riuscito, per merito o fortuna, a conquistare un vantaggio solido, opter\u00e0 per uno stile conservatore che promuove scelte di mossa posizionali e pure. Una mossa \u00e8 posizionale quando crea una punta utile al contenimento o all'appoggio, e quindi favorisce \"prime\" e corsa. Una mossa \u00e8 pura quando costruisce un punto importante della propria . A questo punteggio, \"gammon\" e \"backgammon\" persi non hanno valore. Perci\u00f2 scelte aggressive o iperaggressive appartengono al ventaglio delle opzioni del giocatore che insegue. Con mosse aggressive o iperaggressive s'intendono quelle soluzioni che colpiscono pedine avversarie in casa senza costruire la punta, lasciando le proprie sotto tiro diretto.\n1\"away\" - 2\"away\" - \"Crawford game\".\nNel \"Crawford game\" il dado del raddoppio \u00e8 inutilizzabile. Questo punteggio \u00e8 il classico esempio di \"gammon-save\" contro \"gammon-go\". L'1-\"away\" non ha alcun interesse nel vincere o nel perdere un \"gammon\", motivo per il quale adotter\u00e0 uno stile ultra conservatore. Una buona idea \u00e8 la costruzione di un'ancora avanzata nelle fasi iniziali del gioco. Le strategie consigliate sono quindi la corsa e l\"holding game\", le quali hanno il pregio di limitare i \"gammon\" sia vinti sia persi. Il 2-\"away\" ha invece tutto l'interesse nel conseguire un \"gammon\", mentre perderlo non influirebbe sull'esito finale della partita. In questo modo, la sua condotta di gioco verter\u00e0 sulla ricerca di posizioni che aumentano la probabilit\u00e0 di una doppia naturale, fintanto che lo stile aggressivo non intacca l'opportunit\u00e0 di vincere il gioco singolo. Un buon stratagemma \u00e8 impedire al rivale la costruzione di un'ancora avanzata, cos\u00ec da prevenire lo sviluppo di giochi di corsa o di \"holding\". Le strategie indicate sono il \"blitz\", lo scontro tra \"prime\" e il \"backgame\", ovvero le opzioni che aumentano l'alea del gioco, e consequenzialmente la percentuale di \"gammon\" vinti.\n2\"away\" - 3\"away\".\nIl 2-\"away\" attiva il cubo solo se raggiunge una posizione estremamente forte, tale da indurre l'avversario a passare oppure ad accettare la proposta di raddoppio in condizioni di estremo svantaggio. Corsa, \"prime\" e \"holding game\" sono le tattiche che favoriscono un gioco sicuro e pulito, con percentuali di \"gammon\" persi relativamente basse. Il 2-\"away\" deve evitare posizioni \"gammonish\" e rifiuta il cubo rivale con pi\u00f9 facilit\u00e0 rispetto al \"money game\". Ci\u00f2 significa che l'utilizzo del cubo del 3-\"away\" \u00e8 leggermente pi\u00f9 aggressivo del solito: \u00e8 sufficiente un vantaggio strutturale che permetta di sfruttare le vittorie singole; difatti, grazie a una singola col cubo in gioco, il 3-\"away\" si trasforma in \"1-away crawford\", balzando dal 40,1% di probabilit\u00e0 di vittoria della partita al 67,7%. Per cui, nelle fasi inziali del gioco, il 3-\"away\" pu\u00f2 fare affidamento sul \"blitz\" ma senza rischi eccessivi.\n2\"away\" - 4\"away\".\nIl seguente \u00e8 il punteggio che pi\u00f9 enfatizza il concetto di \"gammon\". I due giocatori adottano strategie definite: il 2-\"away\" ha estremo bisogno di costruire un'ancora avanzata nella prima parte del gioco, mentre l'altro deve impedirlo attaccando sin da subito. Il 4-\"away\" utilizza \"blitz\", \"backgame\" e quant'altro aumenti l'alea alla ricerca di posizioni \"gammonish\"; l'utilizzo del dado del raddoppio \u00e8 iperaggressivo, ovvero lo attiva nel momento in cui le potenzialit\u00e0 della sua struttura si manifestano. Perci\u00f2 questo punteggio \u00e8 caratterizzato da azioni di cubo precoci se il giocatore che insegue nel punteggio \u00e8 favorito nel gioco in corso. Il 2-\"away\" rifiuta qualsiasi situazione per la quale l'avversario ha la possibilit\u00e0 di sviluppare un gioco potenzialmente \"gammonish\": le probabilit\u00e0 di vittoria della partita del rivale passerebbero dal 33,1% del 4-\"away\" al 40,1% del 3-\"away\", una differenza relativamente trascurabile se confrontata col rischio di accettare una situazione sulla carta \"gammonish\"; e attiva il cubo solo nella parte finale del gioco, quando il rischio \"gammon\" \u00e8 scongiurato e il contatto con la struttura avversaria \u00e8 minimo."}
{"id": "6695609", "revid": "599013", "url": "https://it.wikipedia.org/wiki?curid=6695609", "title": "Denis Potvin", "text": "Carriera.\nInizia la carriera in Canada, nella OHA-Jr. dove gioca con gli Ottawa 67\u2019s. Nel 1973 diviene la prima scelta assoluta dell\u2019 NHL Draft, appannaggio dei New York Islanders, con cui svolger\u00e0 tutta la carriera professionistica. Potvin ha vestito per tutta la sua carriera la casacca numero 5, anche se inizialmente avrebbe voluto la 7.\nL\u2019impatto nella lega \u00e8 stato immediato: Potvin in pochi anni ha conquistato personalmente due trofei estremamente prestigiosi: il Calder Memorial Trophy, ossia il premio di Rookie of the year nel 1973-1974 e il James Norris Memorial Trophy come difensore dell\u2019anno nella stagione 1975-1976, segnando 38 gol e 98 punti, il massimo per un difensore. \u00c8 giunto infatti secondo anche nella classifica di MVP dell\u2019anno. Il premio di miglior difensore \u00e8 stato vinto da Potvin anche nelle stagioni 1977-1978 e 1978-1979.\nDal 1980 al 1984, Potvin \u00e8 stato protagonista delle 4, e finora uniche, Stanley Cup vinte dagli Islanders, andando a segno sia nelle finals del 1980 che in quelle del 1982. Potvin ha ricoperto il grado di capitano degli Islanders dal 1989 al 1987. Nel 1991 \u00e8 stato inserito nella Hockey Hall of Fame e il suo numero ritirato dagli Islanders. Successivamente \u00e8 entrato anche nella Nassau County Sports Hall of Fame e nella Ottawa Sports Hall of Fame. \u00c8 inoltre inserito nei 100 giocatori migliori nella storia della NHL\nDopo il ritiro.\nDopo il ritiro, Potvin ha iniziato a svolgere il ruolo di commentatore tecnico per alcune franchigie della NHL Prima nei Florida Panthers e poi negli Ottawa Senators prima di tornare a commentare i Panthers. Potvin \u00e8 conosciuto per il suo stile di commento colorato e senza peli sulla lingua.\nFamiglia.\nLa famiglia Potvin \u00e8 stata una famiglia di hockeysti di livello: il fratello maggiore di Denis, Jean Potvin, \u00e8 stato anche lui difensore per numerose squadre della NHL. Per alcuni anni i due sono anche stati compagni di squadra vincendo la prima Stanley Cup degli Islanders nel 1980. Anche il cugino Marc Potvin, morto suicida nel 2006, \u00e8 stato un giocatore professionista, militando in diverse squadre della National Hockey League."}
{"id": "6695610", "revid": "767487", "url": "https://it.wikipedia.org/wiki?curid=6695610", "title": "Engwilen", "text": "Engwilen \u00e8 una frazione del comune svizzero di W\u00e4ldi, nel Canton Turgovia (distretto di Kreuzlingen).\nStoria.\nGi\u00e0 comune autonomo (\"Ortsgemeinde\"), nel 1995 \u00e8 stato aggregato al comune di W\u00e4ldi assieme agli altri comuni soppressi di Lipperswil e Sonterswil.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6695612", "revid": "1451528", "url": "https://it.wikipedia.org/wiki?curid=6695612", "title": "Hugo Boss (stilista)", "text": "Biografia.\nBoss nacque a Metzingen, era il pi\u00f9 giovane dei cinque figli di Luise (nata M\u00fcnzenmayer) ed Heinrich Boss. Fece un apprendistato come mercante, complet\u00f2 il servizio militare dal 1903 al 1905 e lavor\u00f2 in una fabbrica di tessitura a Costanza. Assunse poi l'eredit\u00e0 del negozio di lingerie dei suoi genitori a Metzingen nel 1908. In quell'anno, spos\u00f2 anche Anna Katharina Freysinger da cui ebbe una figlia. Nel 1914, fu mobilitato nell'esercito e prest\u00f2 servizio durante la prima guerra mondiale con il grado di caporale. Mor\u00ec per un ascesso dentale nel 1948.\nSociet\u00e0 Hugo Boss.\nEgli fond\u00f2 il suo marchio di abbigliamento a Metzingen nel 1923 e un anno dopo una fabbrica (in principio con due partner). \nLa societ\u00e0 produceva maglie e giacche e poi abiti da lavoro, abbigliamento sportivo e impermeabili. Negli anni trenta, produsse le uniformi per le SA, le SS, la giovent\u00f9 hitleriana, per il servizio postale, i dipendenti delle ferrovie e in seguito per la Wehrmacht.\nSostegno al nazismo.\nBoss ader\u00ec al partito nazista nel 1931, due anni prima dell'avvento di Adolf Hitler al potere. Entro il terzo trimestre del 1932, l'uniforme nera delle SS (per sostituire le camicie brune delle SA) furono progettate dal \"SS-Oberf\u00fchrer\" Prof. Karl Diebitsch e da Walter Heck (graphic designer), che non avevano alcuna affiliazione con la societ\u00e0. Il marchio Hugo Boss produsse queste uniformi nere insieme alle camicie brune delle SA e le uniformi nere e marroni della giovent\u00f9 hitleriana. Alcuni lavoratori sono stati riconosciuti come prigionieri di guerra francesi e polacchi costretti a lavorare. Nel 1999, gli avvocati statunitensi che agivano per conto dei sopravvissuti dell'Olocausto iniziarono azioni legali contro la compagnia Hugo Boss per l'uso del lavoro da schiavi durante la guerra. L'abuso di 140 lavoratori forzati polacchi e 40 francesi ha portato a delle scuse da parte della societ\u00e0.\nDopo la seconda guerra mondiale, il processo di denazificazione vide Boss inizialmente etichettato come un \"attivista, sostenitore e beneficiario\" del nazionalsocialismo, le cui conseguenze furono una pesante multa, e la privazione del diritto di voto e della capacit\u00e0 di gestire un'impresa. Tuttavia, questa sentenza iniziale fu appellata, e Boss fu ri-etichettato come \"seguace\", una categoria con una punizione meno severa. Tuttavia, gli effetti del divieto portarono il genero di Boss, Eugen Holy, a subentrare sia alla propriet\u00e0 che alla gestione della societ\u00e0."}
{"id": "6695628", "revid": "767487", "url": "https://it.wikipedia.org/wiki?curid=6695628", "title": "AN/APQ-146", "text": "AN/APQ-146 \u00e8 uno dei numerosi radar di inseguimento del terreno (TFR) prodotti nel mondo, e con oltre 500 unit\u00e0 costruite, composta da quasi due dozzine di modelli, che sono tutti basato sullo stesso principio di progettazione generale. Sviluppato per la prima volta da Texas Instruments e successivamente prodotto da Raytheon quando quest'ultimo acquist\u00f2 il business dei radar del primo. AN/APQ-146 \u00e8 una versione migliorata del radar AN/APQ-134 e destinata al bombardiere F-111C/F."}
{"id": "6695629", "revid": "124866044", "url": "https://it.wikipedia.org/wiki?curid=6695629", "title": "Marcos da Silva Fran\u00e7a", "text": "Caratteristiche tecniche.\n\u00c8 un'ala sinistra.\nCarriera.\nClub.\n\u00c8 cresciuto nelle giovanili dell'.\nStatistiche.\nPresenze e reti nei club.\n\"Statistiche aggiornate al 24 dicembre 2017\"."}
{"id": "6695632", "revid": "1391549", "url": "https://it.wikipedia.org/wiki?curid=6695632", "title": "Richland (Kansas)", "text": "Richland \u00e8 una citt\u00e0 fantasma degli Stati Uniti d'America della contea di Shawnee nello Stato del Kansas. \u00c8 nota per essere il luogo di nascita di Georgia Neese Clark Gray, la prima donna tesoriere degli Stati Uniti.\nStoria.\nNell'ottobre del 1854, Charles Matney si stabil\u00ec nell'area che sarebbe diventata Richland, vicino alla confluenza del Camp Creek con il Wakarusa. Nel 1857 fu aperto un ufficio postale a nord della citt\u00e0 e fu costruita una scuola, utilizzando dei tronchi, nell'angolo nord-est della terra di Matney. Alla fine Richland divenne il centro di una ricca regione agricola e le sue attivit\u00e0 comprendevano una banca, un barbiere, una chiesa, due fabbri, due medici, una farmacia, diverse logge, un hotel e un negozio. Nei primi anni 1870, Richland divenne una stazione sulla St. Louis, Lawrence and Denver Railroad, tuttavia la ferrovia esistette per un breve periodo e cess\u00f2 di esistere nel 1894.\nNegli anni 1890 la popolazione era arrivata vicino ai 300 abitanti ed erano presenti anche un deposito di legname, due modisterie e una gelateria, tra gli altri. Nel 1893, a Richland venne fondato anche un giornale, l'\"Argosy\", che si occupava di notizie locali, ma anche di quelle sulle comunit\u00e0 vicine, tra cui Twin Mound, Overbrook e Clinton. Nell'estate del 1894, Laura Ingalls Wilder pass\u00f2 attraverso Richland con suo marito e sua figlia. Wilder annot\u00f2 nel suo diario, descrivendo la cordialit\u00e0 degli abitanti, che \"[noi] potremmo tornare qui se non ci piace l\u00ec [nel Missouri]\".\nNell'ottobre del 1903, a Richland fu inaugurata la Richland Street Fair, una festa annuale che comprendeva sfilate, giochi e talent show. Nel 1949, Georgia Neese Clark fu nominata dal presidente Harry Truman come tesoriere degli Stati Uniti, che fu fino al 1953. Nel 1967, il lago Clinton stava diventando pi\u00f9 di una realt\u00e0. Alcune aziende di Richland si trasferirono un miglio a nord del sito, chiamando la nuova \"citt\u00e0\" New Richland Corners e la fiera d'addio si tenne nel luglio del 1967, tuttavia l'anno successivo la Richland Fair Association tenne un'altra fiera finale.\nL'ufficio postale fu chiuso nel 1969, che venne spostato di sede nel 1974. Oggi rimangono pochi resti di Richland, solo alcune rovine di edifici, frammenti di strade lastricate e il cimitero. La maggior parte del sito della citt\u00e0 si trovava su terreni di propriet\u00e0 dello U.S. Army Corps of Engineers. Le mappe quadrilatografiche dello U.S. Geological Survey mostrano la posizione originale a 38.887699, -95.528589, ad un'altitudine di 900 piedi, e la brochure di COE afferma che Flood Control Pool \u00e8 a 903,4 piedi."}
{"id": "6695661", "revid": "1005847", "url": "https://it.wikipedia.org/wiki?curid=6695661", "title": "Rhein-Sieg-Kreis", "text": ""}
{"id": "6695673", "revid": "729019", "url": "https://it.wikipedia.org/wiki?curid=6695673", "title": "Bright Computing", "text": "Bright Computing, Inc. \u00e8 un'azienda che sviluppa software per l'implementazione e la gestione di cluster ad alte prestazioni (HPC), cluster di big data e OpenStack nei data center utilizzando il cloud computing.\nBright Computing \u00e8 stato fondato da Matthijs van Leeuwen nel 2009, che ha fatto girare la societ\u00e0 da ClusterVision, che aveva co-fondato con Alex Ninaber e Arijan Sauer. Alex e Matthijs hanno lavorato insieme a Compusys nel Regno Unito, che \u00e8 stata una delle prime societ\u00e0 a costruire commercialmente cluster HPC. Lasciarono Compusys nel 2002 per avviare ClusterVision nei Paesi Bassi, dopo aver stabilito che esisteva un mercato in crescita per la creazione e la gestione di cluster di supercomputer usando componenti hardware e software open source, legati insieme ai propri script personalizzati. ClusterVision ha inoltre fornito servizi di supporto per installazione e consegna per cluster HPC presso universit\u00e0 ed enti governativi.\nNel 2004, Martijn de Vries \u00e8 entrato in ClusterVision e ha iniziato lo sviluppo del software di gestione dei cluster. Il software \u00e8 stato reso disponibile ai clienti nel 2008, con il nome di ClusterVisionOS v4.\nNel 2009, Bright Computing \u00e8 stato distribuito da ClusterVision. ClusterVisionOS \u00e8 stato rinominato Bright Cluster Manager e van Leeuwen \u00e8 stato nominato CEO di Bright Computing.\nNel 2010, ING Corporate Investments ha investito $ 2,5 milioni in Bright Computing. Nel 2014, Draper Fisher Jurvetson (DFJ) (Stati Uniti), DFJ Esprit (Regno Unito), Prime Ventures e ING Corporate Investments hanno investito $ 14,5 milioni in Bright Computing. A quel tempo, Bright Computing e ClusterVision erano completamente separati.\nNel febbraio 2016, Bright ha nominato Bill Wagner come amministratore delegato. Matthijs van Leeuwen \u00e8 diventato Chief Strategy Officer e membro del consiglio di amministrazione."}
{"id": "6695675", "revid": "432882", "url": "https://it.wikipedia.org/wiki?curid=6695675", "title": "Cright Computing", "text": ""}
{"id": "6695687", "revid": "767487", "url": "https://it.wikipedia.org/wiki?curid=6695687", "title": "L'envers de th\u00e9\u00e2tre", "text": "L'envers de th\u00e9\u00e2tre \u00e8 un cortometraggio del 1905 diretto da Georges Hatot."}
{"id": "6695688", "revid": "76963", "url": "https://it.wikipedia.org/wiki?curid=6695688", "title": "Sophie von Kessel", "text": ""}
{"id": "6695694", "revid": "76963", "url": "https://it.wikipedia.org/wiki?curid=6695694", "title": "Joel Beeson", "text": ""}
{"id": "6695695", "revid": "2056951", "url": "https://it.wikipedia.org/wiki?curid=6695695", "title": "Mastrogiurato", "text": "Il mastrogiurato (o mastrogiorato) fu un magistrato del regno di Napoli in epoca angioina, che affiancava i sindaci nell'amministrazione delle citt\u00e0.\nIstituita nel 1304 da Carlo II d'Angi\u00f2, sopravvisse ai cambiamenti politici nel regno per cinque secoli: nel 1806, durante il regno di Gioacchino Murat, fu infatti abolita e sostituita dal cosiddetto \"secondo eletto\".\nStoria.\nIl mastrogiurato era eletto insieme al sindaco dal parlamento cittadino (assemblea dei capifamiglia) e durava in carica lo stesso periodo di questo (sei mesi o un anno, a seconda delle epoche). All'elezione seguiva un giuramento, davanti alla stessa assemblea, dopo il quale al mastrogiurato erano consegnate le chiavi della citt\u00e0. Infatti, il compito principale di questo magistrato riguardava l'apertura e la chiusura delle porte della citt\u00e0; doveva inoltre controllare il traffico in entrata e in uscita e sorvegliare i mercati cittadini e gli approvvigionamenti.\nIn alcune citt\u00e0 del sud Italia, assunse particolare importanza in relazione ai privilegi e autonomie concessi dal potere regio: comando della milizia cittadina, diritto di convocazione del Parlamento cittadino, controllo di pesi e misure, controllo delle fiere.\nNella cultura di massa.\nDagli anni sessanta del Novecento si celebra a Lanciano, in provincia di Chieti, una rievocazione storica dell'istituto angioino, ufficializzata nel 1981 con il nome di \u00abRievocazione Storica dell'Investitura del Mastrogiurato\u00bb; l'evento, a cadenza annuale, si protrae dalla fine di agosto agli inizi di settembre, alla fine della cosiddetta \"Settimana Medievale\".\nInoltre, la figura del mastrogiurato ha un ruolo anche nelle rievocazioni storiche della cinquecentesca \u00abparata dei turchi\u00bb a Potenza (Italia) e della seicentesca \u00abfesta della bandiera\u00bb di Morano Calabro."}
{"id": "6695697", "revid": "887364", "url": "https://it.wikipedia.org/wiki?curid=6695697", "title": "Rievocazione Storica dell'Investitura del Mastrogiurato", "text": ""}
{"id": "6695698", "revid": "887364", "url": "https://it.wikipedia.org/wiki?curid=6695698", "title": "Rievocazione storica dell'investitura del Mastrogiurato", "text": ""}
{"id": "6695723", "revid": "93507732", "url": "https://it.wikipedia.org/wiki?curid=6695723", "title": "Kyrre G\u00f8rvell-Dahll", "text": ""}
{"id": "6695725", "revid": "110157", "url": "https://it.wikipedia.org/wiki?curid=6695725", "title": "Phillips 66ers", "text": "I Phillips 66ers sono stati una squadra di pallacanestro con sede a Bartlesville in Oklahoma, attiva fra il 1919 e il 1968. Di propriet\u00e0 della Phillips Petroleum Company, nel suo palmar\u00e8s figurano 11 campionati Amateur Athletic Association e altrettante edizioni della National Industrial Basketball League.\nStoria.\nLa squadra nacque subito dopo la fine della Prima guerra mondiale. Nel 1919, infatti, alcuni dei pi\u00f9 giovani fra i dipendenti della Phillips Petroleum Company iniziarono a giocare a basket per volere del proprietario, Frank Phillips. In breve tempo una piccola squadretta locale dell'Oklahoma divenne una fra le pi\u00f9 popolari squadre degli Stati Uniti. Nel 1929 divenne allenatore della squadra Louis Wilke, che verr\u00e0 eletto fra i membri del Naismith Memorial Basketball Hall of Fame nel 1983.\nI 66ers vinsero il primo titolo Amateur Athletic Association nel 1940. Furono anni durante i quali la squadra crebbe sempre di pi\u00f9 di importanza: alle Olimpiadi del 1948 erano 5 i giocatori dei 66ers a far parte della Nazionale statunitense vincitrice dell'oro olimpico.\nMolti dei giocatori della squadra ebbero successo come manager nella stessa azienda, al termine della carriera cestistica. Quattro di essi divennero presidenti della Phillips Petroleum Company; fra di essi figura anche Paul Endacott, eletto nel Hall of Fame nel 1972. \nNella loro storia i 66ers hanno vinto 1.543 perdendone solamente 271."}
{"id": "6695728", "revid": "287204", "url": "https://it.wikipedia.org/wiki?curid=6695728", "title": "Southold (CDP, New York)", "text": "Southold \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695729", "revid": "767487", "url": "https://it.wikipedia.org/wiki?curid=6695729", "title": "Springs (New York)", "text": "Springs \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695730", "revid": "767487", "url": "https://it.wikipedia.org/wiki?curid=6695730", "title": "St. James (New York)", "text": "St. James \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695731", "revid": "767487", "url": "https://it.wikipedia.org/wiki?curid=6695731", "title": "Terryville", "text": "Terryville \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695733", "revid": "767487", "url": "https://it.wikipedia.org/wiki?curid=6695733", "title": "Wading River", "text": "Wading River \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695735", "revid": "767487", "url": "https://it.wikipedia.org/wiki?curid=6695735", "title": "Wainscott", "text": "Wainscott \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695736", "revid": "767487", "url": "https://it.wikipedia.org/wiki?curid=6695736", "title": "Water Mill", "text": "Water Mill \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695738", "revid": "767487", "url": "https://it.wikipedia.org/wiki?curid=6695738", "title": "West Babylon", "text": "West Babylon \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695739", "revid": "287204", "url": "https://it.wikipedia.org/wiki?curid=6695739", "title": "West Bay Shore", "text": "West Bay Shore \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695740", "revid": "107500321", "url": "https://it.wikipedia.org/wiki?curid=6695740", "title": "West Hills", "text": "West Hills \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695741", "revid": "74801", "url": "https://it.wikipedia.org/wiki?curid=6695741", "title": "West Islip", "text": "West Islip \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695743", "revid": "767487", "url": "https://it.wikipedia.org/wiki?curid=6695743", "title": "West Sayville", "text": "West Sayville \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695744", "revid": "200568", "url": "https://it.wikipedia.org/wiki?curid=6695744", "title": "Westhampton (New York)", "text": "Westhampton \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695745", "revid": "325725", "url": "https://it.wikipedia.org/wiki?curid=6695745", "title": "Andreina Chiari Branchi", "text": "Biografia.\nLa carriera da scrittrice.\nHa frequentato, presso l\u2019antico istituto Sant'Orsola delle suore Orsoline di Parma, la scuola per segretaria d\u2019azienda e corrispondenti esteri diplomandosi con il massimo dei voti.\n\u00c8 cresciuta in una famiglia di musicisti: infatti la madre -Baronessa Paolina Paganini- diplomata in pianoforte e concertista (1903-2006) era pronipote del violinista compositore Nicol\u00f2 Paganini nella cui villa di propriet\u00e0 -in Gaione di Parma- nacque e risiedette fino al termine degli studi superiori; il fratello Giorgio Branchi, diplomatosi nel 1970 al Conservatorio Musicale Arrigo Boito di Parma, \u00e8 stato docente di Composizione musicale nei Conservatori di Pesaro, Piacenza e Parma, vincendo il Premio Arturo Toscanini.\nAssunta quale dirigente, dalla Cooperativa Commissionaria dei Pubblici Esercizi e Pasticcerie (CCEPP) di Parma, passa nel 1976 per concorso nella segreteria dell\u2019Istituto Statale d\u2019Arte Paolo Toschi di Parma, sposata al dirigente dell\u2019Unione Parmense degli Industriali, Dr. Guido Umberto Chiari, \u00e8 mamma di due figlie: Annalisa, laureata in Economia Aziendale Internazionale presso l\u2019Universit\u00e0 American University of London e Maddalena laureata in Giurisprudenza all\u2019universit\u00e0 di Ferrara.\nNel maggio 1991 a Palombara Sabina (Roma) Andreina ritira il Premio Europeo Selma Lagerlof.\nSempre attenta alle problematiche dei bambini viene chiamata nel 1994 dall\u2019Unicef Italia a presiedere il Comitato UNICEF di Parma e Provincia, carica che ricopre fino all\u2019anno 2004: promuove qui molteplici iniziative volte a sensibilizzare la pubblica opinione sulle necessit\u00e0 dell\u2019infanzia nei paesi poveri del mondo nonch\u00e9 a raccogliere risorse per l\u2019attivit\u00e0 di tale sodalizio; rilevante ad esempio l\u2019impegno profuso per l\u2019invio di somme di denaro e generi alimentari in occasione della guerra del Kosovo.\nPersonalmente destina all\u2019UNICEF Italia i proventi che tale fondazione ha potuto realizzare con la vendita in tutti i punti incontro UNICEF Italia grazie al dono di proprie pubblicazioni: migliaia di copie del CD \u201cLa Principessa della Luna\u201d nonch\u00e9 del volume \u201cCastelli in Aria\u201d, oltre che i proventi derivanti dalla vendita dei volumetti facenti parte della collana \u201cIl Maggiociondolo\u201d appositamente realizzata a tale scopo.\nSempre convinta dell\u2019importanza di contribuire a far crescere nel bambino la fantasia grazie anche alla lettura di divertenti \u201cbuone fiabe\u201d, pubblica, da prima sul quotidiano Gazzetta di Parma, parecchi suoi racconti, favole e fiabe e successivamente attraverso case editrici locali e nazionali, veri e propri volumi contenenti numerosi testi di varia ispirazione.\nIl 13 gennaio 1998 (Giornata del Patrono della citt\u00e0) la Municipalit\u00e0 di Parma ha conferito ad Andreina Chiari Branchi l\u2019attestato di civica benemerenza \u201cPremio Sant'Ilario\u201d.\nPure l\u2019Associazione Parma Nostra conferisce il proprio Premio Sant'Ilario e successivamente l\u2019annovera tra i cosiddetti \u201cMedaglioni Femminili del \u2018900 a Parma\u201d.\nAltre iniziative dell\u2019autrice: in concomitanza delle festivit\u00e0 di fine anno 2005 Andreina Chiari Branchi ha realizzato con TV PARMA la proiezione giorno dopo giorno della lettura di proprie fiabe nell\u2019ambito di un programma per bambini dal titolo \u201cParmigiani Illustri raccontano una fiaba ai nostri bambini...per un Natale da favola\u201d.\nI testi dell\u2019autrice sono stati letti da imprenditori, attori nonch\u00e9 da autorit\u00e0 locali, tra cui il vescovo Monsignor Cesare Bonicelli, il Sindaco Elvio Ubaldi, il Comandante dei Carabinieri Ollari, la imprenditrice Emanuela Barilla, l\u2019attrice Elisabetta Pozzi, il giornalista Giorgio Torelli, la superiora delle suore Chieppine Adolfina Schianchi.\nA fine anno 2006, sempre TV PARMA ha trasmesso un programma dedicato ai bambini dal titolo \u201cC\u2019era una volta... itinerario da favola nei castelli del parmense\u201d.\nNel settembre 2006, l\u2019Ordine Costantiniano di San Giorgio, per mano del suo Gran Maestro, il Principe Carlo Ugo di Borbone Parma, ha conferito ad Andreina la medaglia d\u2019argento del Principe.\nIn occasione del Natale 2007 TV PARMA ha realizzato il programma dal titolo \u201cLa Fiaba in villa\u201d ove l\u2019attore e regista Mario Lanfranchi ha interpretato una serie di testi fiabeschi dell\u2019autrice.\nNel 2010 l\u2019autrice ha realizzato il programma fiabe di TV PARMA cui ha preso parte il regista Mario Lanfranchi nella cornice del Museo Glauco Lombardi in Parma che contiene i cimeli appartenuti alla Duchessa Maria Luisa d\u2019Austria sposa di Napoleone Bonaparte.\nNel luglio 2017 pubblica il volume dal titolo \u201cTra Favola e Mito\u201d (Silva editore, scritto a quattro mani con la figlia, Maddalena Chiari Morini) che ha ottenuto il terzo posto al premio \"Firenze 2017 - narrativa edita - 35\u00aa edizione\" con la seguente motivazione: \"quella di un ideale collegamento tra fiabe moderne e antichi miti classici \u00e8 una scelta felice, che d\u00e0 vita ad una ricca e brillante ricerca, bene accompagnata da eloquenti illustrazioni e basata su un adeguato studio, presentata dalle due Chiari, amabili e lodevoli narratrici, in questa pubblicazione accattivante scintillante di vivacit\u00e0, grazia e buon gusto\".\nA novembre 2020 pubblica il libro \"Inno alla Creatiivit\u00e0\" (Edicta editrice) in cui, grazie alle poesie ed alle immagini fotografiche di Maddalena Chiari, d\u00e0 vita ad una pubblicazione innovativa ed originale in cui si fondono tre differenti linguaggi: la fiaba, la poesia e la fotografia.\nVita privata.\n\u00c8 sposata e madre di due figlie."}
{"id": "6695746", "revid": "767487", "url": "https://it.wikipedia.org/wiki?curid=6695746", "title": "Wheatley Heights", "text": "Wheatley Heights \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695747", "revid": "767487", "url": "https://it.wikipedia.org/wiki?curid=6695747", "title": "Wyandanch", "text": "Wyandanch \u00e8 un census-designated place (CDP) degli Stati Uniti d'America, situato nello stato di New York, nella contea di Suffolk."}
{"id": "6695751", "revid": "767487", "url": "https://it.wikipedia.org/wiki?curid=6695751", "title": "Callicoon (CDP, New York)", "text": "Callicoon \u00e8 un census-designated place (CDP) degli Stati Uniti d'America, situato nello stato di New York, nella contea di Sullivan."}
{"id": "6695754", "revid": "767487", "url": "https://it.wikipedia.org/wiki?curid=6695754", "title": "Hortonville (New York)", "text": "Hortonville \u00e8 un census-designated place (CDP) degli Stati Uniti d'America, situato nello stato di New York, nella contea di Sullivan."}
{"id": "6695756", "revid": "767487", "url": "https://it.wikipedia.org/wiki?curid=6695756", "title": "Livingston Manor", "text": "Livingston Manor \u00e8 un census-designated place (CDP) degli Stati Uniti d'America, situato nello stato di New York, nella contea di Sullivan."}
{"id": "6695758", "revid": "767487", "url": "https://it.wikipedia.org/wiki?curid=6695758", "title": "Narrowsburg", "text": "Narrowsburg \u00e8 un census-designated place (CDP) degli Stati Uniti d'America, situato nello stato di New York, nella contea di Sullivan."}
{"id": "6695759", "revid": "287204", "url": "https://it.wikipedia.org/wiki?curid=6695759", "title": "Rock Hill (New York)", "text": "Rock Hill \u00e8 un census-designated place (CDP) degli Stati Uniti d'America, situato nello stato di New York, nella contea di Sullivan."}
{"id": "6695771", "revid": "93508245", "url": "https://it.wikipedia.org/wiki?curid=6695771", "title": "Kara Karayev", "text": ""}
{"id": "6695772", "revid": "767487", "url": "https://it.wikipedia.org/wiki?curid=6695772", "title": "Roscoe (New York)", "text": "Roscoe \u00e8 un census-designated place (CDP) degli Stati Uniti d'America, situato nello stato di New York, nella contea di Sullivan."}
{"id": "6695777", "revid": "124696413", "url": "https://it.wikipedia.org/wiki?curid=6695777", "title": "Geely Holding Group", "text": "Geely Holding Group (Zhejiang Geely Holding Group Co.Ltd, ZGH) \u00e8 un conglomerato cinese, basato ad Hangzhou, nel sud est del continente asiatico. Geely significa \"fortunato\" in mandarino. Fondata nel 1986, \u00e8 attiva nel settore automotive dal 1997.\nPossiede numerosi brand automobilistici, ognuno caratterizzato da un proprio posizionamento in termini di prodotto, di mercati serviti e di strategie di marketing. Tra questi si ricordano: Geely Auto, Lynk &amp; Co, Volvo Cars, Polestar, Proton, Lotus, London Electric Vehicle Company, Yuan Cheng Auto, Terrafugia, Qianjiang Motorcycles, Joma, Saxo Bank e MiTime. Dal Febbraio 2018 il gruppo \u00e8 anche primo azionista (con il 9,7%) di Daimler AG.\nNel 2018 il gruppo Geely ha prodotto complessivamente 2,15 mln di veicoli e impiegato 120.000 dipendenti. Complessivamente il gruppo pu\u00f2 contare su 40 stabilimenti produttivi e 9 centri di Ricerca e Sviluppo. Fondatore e presidente del gruppo \u00e8 Li Shufu, mentre vice presidente \u00e8 Yanh Jian.\nUna storia di acquisizioni.\nAttivo nel settore automotive dal 1997, solo dal 2010 il gruppo inizia un'aggressiva espansione fuori dai confini nazionali che porta nel portafoglio della societ\u00e0 anche alcuni marchi storici europei (come Volvo e Lotus oltre alla partecipazione in Daimler). Nell'agosto 2010 viene annunciato, l'acquisto del 100% di Volvo Cars dal gruppo Ford per 1,8 miliardi di dollari. Grazie ai nuovi capitali cinesi e al ritrovato grado di indipendenza gestionale, il marchio Svedese rinnova totalmente la propria gamma e per prima nel settore dell'auto, annuncia che dal 2019 produrr\u00e0 solo veicoli elettrici o ibridi. Viene rilanciato anche il marchio sportivo Polestar.\nNel febbraio 2013 viene rilevata la storica London Taxi Company (fondata nel 1919) ridenominandola London EV Company (LEVC) puntando sui taxi puramente elettrici. Nel 2016 la Zhejiang Geely Holding acquisisce la maggioranza della Qianjiang Motorcycle (nome per esteso \"Zhejiang Qianjiang Motorcycle Group Co\"), uno dei pi\u00f9 grandi produttori di motociclette in Cina. Tra i marchi rilevati compare anche l'italiano Benelli ma anche Keeway, KSR e Generic marchi noti anche in Europa.\nNel maggio 2017 il gruppo Geely annuncia l'acquisto del 49,9% della malese Proton. Lo stesso accordo prevede la cessione a Geely del 51% della casa automobilistica inglese Lotus Cars detenuto dalla stessa Proton (il restante 49% viene ceduto alla Etika Automotive. Nell'ottobre 2017 viene acquisito il controllo (51,1%) della banca danese Saxo Bank specializzata nel brokeraggio e trading online. Le azioni sono state rilevate direttamente dal fondatore della societ\u00e0 Lars Seier Christensen. Nel novembre 2017 viene annunciato l'acquisto della start up americana Terrafugia che sviluppa prototipi di automobili volanti. Nel dicembre 2017 viene rilevato dal fondo Cevian Capital l'8,2% del costruttore di camion Volvo Trucks, per un valore stimato di 3,8 miliardi di dollari.\nCon un investimento di 7,3 miliardi di euro, nel febbraio 2018 il gruppo Geely diviene il primo azionista di Daimler AG (che controlla il marchio Mercedes) con una quota del 9,7%. Le azioni sono state rastrellate direttamente sul mercato. L'operazione \u00e8 stata supportata da Bank of America. Nel marzo 2019, viene rilevato il 50% di Smart per costituire insieme al costruttore tedesco una joint venture per rilanciare il marchio a livello globale come \"puramente elettrico\" A settembre 2019 viene acquisito il 10% di Volocopter GmbH, start up tedesca specializzata nella progettazione di elicotteri e taxi aerei elettrici.\nAltre attivit\u00e0.\nTra le altre attivit\u00e0 del gruppo Geely sono da ricordare la fondazione nell'anno 2000 della Beijing Geely University (con circa 10.000 studenti) e della Sanya University (con oltre 18.000 studenti). Entrambe sono tra i primi esempi di universit\u00e0 privata in Cina e offrono corsi di laurea in Arte, Letteratura, Ingegneria, Giurisprudenza e Economia."}
{"id": "6695778", "revid": "599013", "url": "https://it.wikipedia.org/wiki?curid=6695778", "title": "Carlo Bergamaschi", "text": "Biografia.\nLaureato in giurisprudenza a Napoli esercita la professione di avvocato fino al 1924, quando sale sul carro del vincitore fascista iscrivendosi al Partito poco prima della chiusura delle iscrizioni (1924). Col sostegno personale di Gian Alberto Blanc inizia una carriera politica che lo vede vice-federale di Caserta (1926), podest\u00e0 di Pontecorvo, preside della provincia di Frosinone e federale della medesima fino al 1934. In tale anno viene infatti compreso nel listone per il rinnovo della Camera e si dedica con particolare assiduit\u00e0 al mandato parlamentare occupandosi della creazione e organizzazione degli Eoa (Enti opere assistenziali) e degli Eca (Enti comunali di assistenza). Nel 1937 succede a Maria Fabbri nella carica di commissario dell'Opera nazionale maternit\u00e0 e infanzia, in quel periodo caratterizzata da una gestione improntata alla corruzione. Bergamaschi (che cumula contemporaneamente la carica di ispettore del PNF, di membro del Tribunale speciale e presidente dell'Ente Nazionale Fascista Assistenza Enti Parastatali), non si differenzia dai suoi predecessori. La sua cattiva condotta politica porta a un brusco allontanamento da tutte le cariche ricoperte nel 1940, l'anno in cui Mussolini promuove un forte irrigidimento del regime per sollevare l'Italia dalla consapevolezza dell'impreparazione morale e militare, ad affrontare la guerra.\nCaduto in disgrazia, sottoposto a una lunga indagine, viene arrestato nel 1943 e rinchiuso nel carcere di Regina Coeli. Il verbale del provvedimento sostiene che \"l'accrescimento della ricchezza di Bergamaschi come \u00e8 stato prospettato coincide con gli anni in cui egli ricopr\u00ec le cariche pi\u00f9 discusse di potest\u00e0 e di Commissario dell'Onmi. Quest'ultima diede luogo ad una inchiesta e ad un processo per peculato su denunzia di tali Di Stefano e Valente, del quale egli, avvalendosi di forti appoggi, riusc\u00ec a non essere intaccato\"."}
{"id": "6695779", "revid": "1391549", "url": "https://it.wikipedia.org/wiki?curid=6695779", "title": "Overbrook", "text": ""}
{"id": "6695780", "revid": "547992", "url": "https://it.wikipedia.org/wiki?curid=6695780", "title": "Erik ten Hag", "text": "Carriera.\nGiocatore.\nCentrale difensivo o mediano, conta pi\u00f9 di 300 presenze in Eredivisie. Nel 2001, con il , ha vinto la Coppa dei Paesi Bassi, suo unico trofeo da calciatore.\nAllenatore.\nEsordi.\nDopo aver fatto il vice di Steve McClaren al Twente e il vice di Fred Rutten al Twente e al , nella stagione 2012-2013 \u00e8 richiesto dall'azionista del club Marc Overmars per allenare la prima squadra del , nella seconda divisione olandese. La formazione termina il campionato in sesta posizione e accede ai play-off per la promozione in Eredivisie: ten Hag sconfigge , e e ottiene la promozione.\nA fine stagione \u00e8 chiamato alla guida del , in quarta serie. Al primo anno vince il girone bavarese e accede al play-off per la promozione al terzo livello contro il : dopo aver perso 1-0 all'andata, le riserve del Bayern passano 2-0 in casa e al 94' arriva la rete del 2-1 che qualifica gli avversari per la regola dei gol in trasferta. Nella stagione 2014-2015 ten Hag \u00e8 secondo nel girone bavarese dietro al e non accede al play-off.\nAccetta l'incarico dell', riportando la squadra nelle zone alte della classifica. Alla prima stagione, elimina il ai quarti e raggiunge la finale di Coppa dei Paesi Bassi contro il , perdendo l'incontro per 2-1. Nella stagione 2016-2017 partecipa alla sua prima competizione UEFA per club disputando l'UEFA Europa League, torneo nel quale l'Utrecht non riesce a passare i turni preliminari, escluso dallo 2-0 dopo aver vinto l'andata di misura.\nAjax.\nA fine dicembre 2017 si dimette dall'incarico di allenatore dell'Utrecht per trasferirsi sulla panchina dell'. Al termine della stagione arriva secondo in campionato dietro al .\nNella stagione successiva, dopo aver superato facilmente i turni preliminari di Champions League, finisce nel girone con , e . Nonostante gli sfavori del pronostico, gli olandesi riescono ad accedere agli ottavi di finale come secondi classificati. In tale turno l'Ajax affronta i campioni in carica del , perdendo la gara di andata per 2-1. Nella partita di ritorno, giocata il 5 marzo, i \"Lancieri\" rimontano lo svantaggio vincendo per 1-4 allo stadio Santiago Bernab\u00e9u, stabilendo inoltre la pi\u00f9 grande sconfitta interna nella storia europea del Real Madrid. Il 16 aprile seguente, ai quarti di finale, grazie all'1-1 interno e alla vittoria a Torino per 1-2, elimina la accedendo cos\u00ec in semifinale contro il . Nonostante la vittoria di misura nella gara di andata (0-1), nella partita di ritorno l'Ajax viene eliminato grazie ad un rocambolesco 2-3 finale. Il 5 maggio vince tuttavia il suo primo trofeo con il club olandese, ovvero la Coppa nazionale, battendo il per 0-4. Il successo riporta l'Ajax a vincere un trofeo dopo cinque anni e a distanza di nove dall'ultima affermazione nella competizione. Dieci giorno dopo vince anche il campionato con 86 punti, tre in pi\u00f9 rispetto al . A fine stagione, dopo esser stato premiato con il Rinus Michels Award come \"miglior allenatore\" dell\u2019Eredivisie, prolunga il contratto con l\u2019Ajax fino al 2022.\nInizia la stagione 2019-2020 vincendo la Supercoppa contro il PSV per 2-0. In Europa il cammino \u00e8 meno fortunato dell'anno precedente: in Champions League arriva terzo ai gironi, non superando cos\u00ec il turno, mentre in Europa League viene eliminato ai sedicesimi dal . Nella Coppa nazionale, invece, viene sconfitto dall\u2019Utrecht in semifinale. Nonostante il primo posto in campionato, il 24 aprile 2020 la federazione olandese, a causa della pandemia di COVID-19, decide di sospendere la competizione e non assegnare il titolo.\nNel corso della stagione 2020-2021 la squadra di ten Hag mette a segno molti record: la vittoria esterna per 0-13 contro il del 24 ottobre diventa la pi\u00f9 larga di sempre in Eredivisie battendo il record del 1972 (Ajax-Vitesse 12-1) mentre, la settimana seguente, con il 5-2 rifilato al l'Ajax raggiunge le 250 reti in campionato, eguagliando il record raggiunto da Johan Cruijff in 82 partite. Il 17 gennaio 2021, in occasione del Klassieker con il , tocca le 100 vittorie con l\u2019Ajax; curioso \u00e8 che anche la prima gara vinta da ten Hag fosse proprio contro i rivali di Rotterdam. Il 18 aprile, grazie alla vittoria per 2-1 contro il , conquista per la seconda volta la Coppa nazionale. Il 30 aprile rinnova con l\u2019Ajax fino al 2023 mentre, due giorni dopo, vince il suo secondo campionato con tre turni di anticipo. Tra le altre cose stabilisce il primato della media punti pi\u00f9 alta mai fatta registrare da un tecnico nella storia dell\u2019Eredivisie: in 100 panchine di Ajax ha raccolto 2,43 punti di media sopravanzando Aad de Mos (2,41) e Ernst Happel (2,37).\nInizia la stagione 2021-2022 perdendo la Supercoppa olandese contro il PSV con un netto 0-4, ricevendo tuttavia per la terza volta il Rinus Michel Award.\nStatistiche.\nStatistiche da allenatore.\n\"Statistiche aggiornate al 19 febbraio 2022.\" In grassetto le competizioni vinte."}
{"id": "6695781", "revid": "1305772", "url": "https://it.wikipedia.org/wiki?curid=6695781", "title": "Smallwood", "text": ""}
{"id": "6695782", "revid": "287204", "url": "https://it.wikipedia.org/wiki?curid=6695782", "title": "Smallwood (New York)", "text": "Smallwood \u00e8 un census-designated place (CDP) degli Stati Uniti d'America, situato nello stato di New York, nella contea di Sullivan."}
