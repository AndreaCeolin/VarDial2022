{"id": "7021002", "revid": "72396", "url": "https://it.wikipedia.org/wiki?curid=7021002", "title": "Rugosodon", "text": "Rugosodon (il cui nome significa \"dente rugoso\") \u00e8 un genere estinto mammifero multitubercolato vissuto nel Giurassico superiore, circa 160 milioni di anni fa (Oxfordiano), in quella che oggi \u00e8 la Formazione Tiaojishan, nella Cina orientale. Il genere contiene una singola specie, \"R. eurasiaticus\", la cui scoperta \u00e8 stata riportata nel numero di \"Science\" del 16 agosto 2013. L'animale rappresenta, inoltre, la pi\u00f9 antica specie finora descritta della famiglia dei multitubercolati, la discendenza di maggior successo e di lunga durata di tutti i mammiferi.\nDescrizione.\nIl \"Rugosodon\" \u00e8 rappresentato da uno scheletro fossile quasi completo, incluso un teschio, che presenta una forte somiglianza con quello dei ratti e degli scoiattoli. Si stima che l'animale pesasse tra i 65 e gli 80 grammi, circa lo stesso peso di uno scoiattolo medio. Il nome generico \"Rugosodon\" (che in latino significa \"dente rugoso\") si riferisce alla rugosit\u00e0 dei denti dalla forma particolare. I denti indicano che l'animale era un onnivoro, ben adattato a rosicchiare sia piante che animali, compresi frutti e semi, vermi, insetti e piccoli vertebrati. Le articolazioni della caviglia erano molto mobili alla rotazione, una caratteristica dei mammiferi che vivono sugli alberi. Ci\u00f2 significa che la caviglia \u00e8 notevolmente flessibile, permettendo al piede di estendersi verso il basso, e di ruotare attraverso un'ampia gamma di movimenti. Questa caratteristica, insieme a dita molto mobili, \u00e8 un tratto distintivo dei multitubercolati e non \u00e8 stata osservata in altri lignaggi di mammiferi dell'epoca. Il \"Rugosodon\" aveva anche una colonna vertebrale molto flessibile, che gli avrebbe permesso di ruotare sia a sinistra che a destra, e dalla parte anteriore a quella posteriore.\nScoperta e importanza tassonomica.\nNel 2009, un cacciatore di fossili locale port\u00f2 alla luce un insolito fossile dalla Formazione Tiaojishan, nella provincia cinese di Liaoning, risalente a 160 milioni di anni fa. Egli consegn\u00f2 il fossile all'Accademia Cinese delle Scienze Geologiche, dove fu infine identificato come uno scheletro quasi completo e venne descritto e nominato con il nome di \"Rugosodon eurasiaticus\". Il fossile fu scoperto su quella che un tempo era la riva di un antico lago. Il fossile era conservato in due lastre di scisto e misurava circa 17 centimetri (6,5 pollici) di lunghezza dalla testa all'inizio della coda. Il sito della scoperta \u00e8 costituito da sedimenti lacustri con strati vulcanici incorporati, che hanno restituito anche i fossili dell'anchiornithide \"Anchiornis\" e dello pterosauro \"Darwinopterus\". Le caratteristiche dentali di \"Rugosodon\" sono pi\u00f9 somiglianti a quelle dei multitubercolati del Giurassico superiore europeo, il che suggerisce che l'Europa e l'Asia avevano estesi interscambi faunistici di mammiferi (da cui il nome specifico, \"eurasiaticus\") durante il Giurassico.\nPrima della scoperta del \"Rugosodon\", gli scienziati sapevano che i multitubercolati vissuti 66 milioni di anni fa avevano caviglie altamente flessibili. Tuttavia, le specie pi\u00f9 antiche erano per lo pi\u00f9 conosciute da frammenti ossei e non era provato che il tratto fosse ancestrale. Inoltre, non era noto quale tipo di dieta fosse primitiva nel lignaggio. La presenza delle caratteristiche caviglie flessibili in \"Rugosodon\" dimostra che il tratto \u00e8 ancestrale e prova che ci\u00f2 fu un fattore importante nel successo evolutivo del lignaggio. La dieta dell'animale fornisce un ponte tra i primissimi mammiferi, che erano per la maggior parte insettivori e in seguito multitubercolati, che erano per lo pi\u00f9 erbivori. Le caratteristiche di \"Rugosodon\" suggeriscono anche che l'animale aveva iniziato un comportamento arboricolo indipendentemente dagli altri mammiferi."}
{"id": "7021003", "revid": "1310927", "url": "https://it.wikipedia.org/wiki?curid=7021003", "title": "Federico Gino", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nelle giovanili del , ha esordito il 26 agosto 2013 in occasione del match pareggiato 1-1 contro il ."}
{"id": "7021004", "revid": "767487", "url": "https://it.wikipedia.org/wiki?curid=7021004", "title": "Hugo Soria", "text": " \nCaratteristiche tecniche.\n\u00c8 un centrocampista centrale."}
{"id": "7021005", "revid": "767487", "url": "https://it.wikipedia.org/wiki?curid=7021005", "title": "Leandro Barrera", "text": "Caratteristiche tecniche.\n\u00c8 un esterno sinistro.\nCarriera.\nCresciuto nelle giovanili dell', ha esordito il 7 agosto 2010 in occasione del match perso 2-1 contro l'.\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7021006", "revid": "767487", "url": "https://it.wikipedia.org/wiki?curid=7021006", "title": "Bruno Gim\u00e9nez", "text": "Caratteristiche tecniche.\n\u00c8 una mezzapunta.\nCarriera.\n\u00c8 cresciuto nelle giovanili del ."}
{"id": "7021007", "revid": "599013", "url": "https://it.wikipedia.org/wiki?curid=7021007", "title": "Mart\u00edn Gim\u00e9nez", "text": "Caratteristiche tecniche.\n\u00c8 un centravanti.\nCarriera.\n\u00c8 cresciuto nelle giovanili dell'."}
{"id": "7021008", "revid": "599013", "url": "https://it.wikipedia.org/wiki?curid=7021008", "title": "Maximiliano Salas", "text": "Carriera.\nCresciuto nelle giovanili dell', ha esordito il 30 gennaio 2016 in occasione del match vinto 1-0 contro il .\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7021009", "revid": "6923", "url": "https://it.wikipedia.org/wiki?curid=7021009", "title": "Interpublic Group of Companies", "text": "Interpublic Group of Companies (IPG) \u00e8 un gruppo americano di agenzie di comunicazione nato nel 1961. La societ\u00e0 \u00e8 quotata alla Borsa di New York ed \u00e8 inserita nell'indice S&amp;P 500. La sede \u00e8 a New York.\nStoria.\nLa IPG \u00e8 stata fondata nel 1960 come \"holding\", la cui principale controllata era l'agenzia di pubblicit\u00e0 \"McCann Erickson\".\nIl gruppo si \u00e8 molto ingrandito fra il 1999 e il 2001 (con 185 acquisizioni in tre anni) nella corsa all'aumento di dimensioni che riguard\u00f2 tutto il settore pubblicitario in quegli anni.\nNel 2002 il gruppo \u00e8 stato coinvolto in uno scandalo contabile analogo ad altri dell'epoca (Enron e WorldCom i pi\u00f9 famosi) e la quotazione di borsa \u00e8 crollata: nel giugno 2006 aveva lo stesso prezzo che nel 1992.\nAziende del gruppo.\nle principali agenzie pubblicitarie appartenenti al gruppo sono le seguenti:"}
{"id": "7021018", "revid": "110157", "url": "https://it.wikipedia.org/wiki?curid=7021018", "title": "Campionato europeo di calcio femminile Under-17 2018", "text": "Il Campionato europeo di calcio femminile Under-17 2018 \u00e8 l'11\u00aa edizione del torneo che, organizzato con cadenza annuale dall'Union of European Football Associations (UEFA), \u00e8 riservato alle rappresentative nazionali di calcio femminile dell'Europa le cui squadre sono formate da atlete al di sotto dei 17 anni d'et\u00e0, in questo caso dopo il 1\u00ba gennaio 2001.\nLa fase finale si disputa in Lituania dal 9 al 12 maggio 2018, riproponendo la formula della precedente edizione che vedeva ammesse otto squadre, con la nazionale del paese organizzatore qualificata direttamente, e partite in due tempi regolamentari di 40 min intervallati da una pausa di 15 min.\nIl torneo \u00e8 stato vinto dalla Spagna, che se lo \u00e8 aggiudicato per la quarta volta, battendo la Germania nella finale del 21 maggio 2018.\nQualificazioni.\nLa competizione \u00e8 disputata da 46 nazionali affiliate alla UEFA, con la nazionale lituana qualificata automaticamente come paese ospitante e le altre 45 che si affrontano nella fase di qualificazione per la conquista dei sette posti rimanenti per la fase finale.\nLe qualificazioni si svolgono in due fasi, la fase di qualificazione, nell'autunno 2017, e la successiva fase \u00e9lite disputata nella primavera 2018.\nSquadre qualificate.\nLa seguente tabella riporta le otto nazionali qualificate per la fase finale del torneo:\nFase a gironi.\nSi qualificano alla fase ad eliminazione diretta le prime due classificate di ciascuno dei due gruppi.\nIn caso di parit\u00e0 di punti tra due o pi\u00f9 squadre di uno stesso gruppo, le posizioni in classifica verranno determinate prendendo in considerazione, nell'ordine, i seguenti criteri:\nFase a eliminazione diretta.\nNella fase ad eliminazione diretta, in caso di parit\u00e0 al termine dei tempi regolamentari, si procede direttamente ai tiri di rigore senza disputare i tempi supplementari. Le due squadre finaliste e la vincente della finale per il terzo posto si qualificano al campionato mondiale di calcio femminile Under-17 2018."}
{"id": "7021023", "revid": "1573940", "url": "https://it.wikipedia.org/wiki?curid=7021023", "title": "Conopophaga roberti", "text": "Il mangiamoscerini di Robert, detto anche moschiniere monaco o moschiniere dal cappuccio (Conopophaga roberti ) \u00e8 un uccello passeriforme della famiglia Conopophagidae.\nEtimologia.\nIl nome scientifico della specie, \"roberti\", rappresenta un omaggio ad Alphonse Robert, esploratore francese che ne ottenne gli esemplari poi utilizzati per la descrizione scientifica.\nDescrizione.\nDimensioni.\nMisura 11-14 cm di lunghezza, per 20,8 g di peso.\nAspetto.\nSi tratta di uccelletti dall'aspetto massiccio e paffuto, muniti di grossa testa appiattita che sembra incassata direttamente nel torso, becco conico piuttosto corto e appuntito, ali corte e arrotondate, coda corta e squadrata e forti zampe allungate.\nIl piumaggio presenta dimorfismo sessuale: nei maschi testa e petto sono di colore nero, con presenza di una banda bianca che dalla parte posteriore dell'occhio raggiunge la nuca, a formare una sorta di tonsura, mentre dorso, ali e coda sono di colore bruno scuro e ventre, fianchi e sottocoda sono di colore grigio cenere.\nNelle femmine il nero cefalotoracico \u00e8 assente, sostituito dal bruno, ed anche la banda bianca cefalica \u00e8 meno evidente e brillante, cos\u00ec come in generale l'intera livrea.\nIn ambedue i sessi il becco \u00e8 di colore bianco-azzurrino con margine e vertice pi\u00f9 scuri e nero-bluastri, le zampe sono anch'esse nero-bluastre e il becco \u00e8 di colore bruno scuro.\nBiologia.\nIl moschiniere monaco \u00e8 un uccelletto diurno che vive da solo o in coppie, passando la maggior parte del proprio tempo fra i cespugli bassi alla ricerca di cibo, pronto a nascondersi nel folto della vegetazione al minimo accenno di disturbo.\nIl richiamo di questi uccelli \u00e8 costituito da una serie ascendente di note flautate corte e veloci.\nAlimentazione.\nLa specie \u00e8 insettivora, nutrendosi di piccoli insetti ed altri invertebrati reperiti al suolo, con l'animale che attende appollaiato sul ramo basso di un cespuglio il passaggio di eventuali prede anche per lungo tempo.\nRiproduzione.\nSi tratta di uccelli monogami, in cui i due sessi collaborano nelle varie fasi della riproduzione: l'esatta estensione della stagione riproduttiva \u00e8 ancora ignota, tuttavia nel nord-est dell'areale il moschiniere monaco sembrerebbe completare l'allevamento della prole gi\u00e0 per la met\u00e0 di aprile.\nIl nido, a forma di coppa e piuttosto grossolano, viene costruito con rametti e muschio a una ventina di centimetri dal suolo, fra i rami basali di un cespuglio: al suo interno la femmina depone 2-3 uova, che cova alternandosi col compagno per circa due settimane, al termine delle quali schiudono \"pulli\" ciechi ed implumi.\nI nidiacei vengono accuditi e imbeccati da ambedue i genitori, divenendo in grado d'involarsi a circa tre settimane dalla schiusa ed affrancandosi dalle cure genitoriali a circa un mese e mezzo di vita, disperdendosi.\nDistribuzione e habitat.\nIl moschiniere monaco \u00e8 endemico del Brasile, del quale occupa la porzione costiera settentrionale, dalle sponde orientali del Rio Tocantins al Piau\u00ed sud-orientale e al Cear\u00e1 occidentale.\nL\"'habitat\" di questi uccelli \u00e8 rappresentato dalle aree di ricrescita secondaria della foresta pluviale e dalle aree marginali di quest'ultima, dove si ha la digradazione in altri ambienti."}
{"id": "7021033", "revid": "1618934", "url": "https://it.wikipedia.org/wiki?curid=7021033", "title": "Definizioni della funzione esponenziale", "text": "Nella matematica, la funzione esponenziale pu\u00f2 essere caratterizzata in vari modi. Le seguenti definizioni sono le pi\u00f9 comuni. Questo articolo discute il motivo per cui ogni caratterizzazione ha senso, e del perch\u00e9 ogni definizione implica l'altra. Come caso speciale di queste considerazioni, si vedr\u00e0 che le tre definizioni pi\u00f9 comuni della costante matematica \"e\" sono anche equivalenti tra di loro.\nDefinizioni pi\u00f9 comuni.\nLe sei pi\u00f9 comuni definizione della funzione esponenziale formula_1 con formula_2 reale sono:\nEstensione a domini pi\u00f9 grandi.\nUn modo di descrivere la funzione esponenziale su domini pi\u00f9 grandi dei numeri reali \u00e8 di definirla prima in formula_43 usando una delle precedenti caratterizzazioni e dopo estenderla in un modo che vada bene per ogni funzione analitica.\n\u00c8 possibile anche usare la caratterizzazione direttamente sul dominio pi\u00f9 grande, sebbene potrebbero comparire alcuni problemi. (1), (2), e (4) hanno tutte senso per una arbitraria algebra di Banach. (3) presenta dei problema per i numeri complessi, perch\u00e9 ci sono percorsi d'integrazione che non sono equivalenti, e (5) non \u00e8 sufficiente. Per esempio, la funzione formula_31 definita (per formula_2 e formula_15 reali) come\nsoddisfa la condizione nella (5) senza essere la funzione esponenziale di formula_48. Per rendere (5) sufficiente per il dominio dei numeri complessi, si dovrebbe assumere che esista un punto in cui formula_31 sia una mappa conforme o altrimenti aggiungere la condizione\nIn particolare, la condizione alternativa nella (5) che formula_32 \u00e8 sufficiente dal momento che implicitamente assume che formula_31 sia conforme.\nDimostrazione che ogni caratterizzazione \u00e8 ben definita.\nQualcuna di queste definizioni richiedono delle giustificazioni per dimostrare che sono ben definite. Per esempio, quando il valore della funzione \u00e8 definito come il risultato di un limite (di una successione o di una serie), si deve provare che tale limite esiste.\nCaratterizzazione 2.\nPoich\u00e9\nsegue dal criterio del rapporto che formula_54 converge per ogni formula_2.\nCaratterizzazione 3.\nDal momento che l'integrando \u00e8 una funzione integrabile di formula_56, l'espressione \u00e8 ben definita. Ora si deve mostrare che la funzione da formula_57 a formula_58 definita come\n\u00e8 biettiva. Siccome formula_60 \u00e8 positivo per formula_61, questa funzione \u00e8 monotona crescente, quindi iniettiva. Se inoltre valgono i due integrali\nallora \u00e8 chiaramente anche suriettiva. Infatti, nel caso in esame questi integrali valgono nel nostro caso, come si deduce dal criterio dell'integrale e dalla divergenza della serie armonica.\nEquivalenza delle definizioni.\nLe seguenti dimostrazioni dimostrano l'equivalenza delle tre caratterizzazioni date precedentemente per formula_40. La dimostrazione consiste di due parti. Prima, si stabilisce l'equivalenza delle definizioni 1 e 2 e successivamente l'equivalenza fra 1 e 3.\nEquivalenza delle definizioni 1 e 2.\nI seguenti ragionamenti sono adattati da una dimostrazione in Rudin, teorema 3.31, p.\u00a063\u2013-5.\nSia formula_64 un fissato numero reale non negativo. Si definisce\nPer il teorema binomiale,\n(usando formula_64 per ottenere la disuguaglianza finale) in modo che\ndove l'esponenziale formula_3 \u00e8 definito con la seconda caratterizzazione. Si deve utilizzare il limite superiore perch\u00e9 non si sa ancora se realmente formula_70 converge. Ora, per l'altro verso della disuguaglianza, si nota che dall'espressione di prima con formula_70, se formula_72, si ottiene\nFissato formula_74, si manda formula_8 all'infinito e si ricava\n(ancora, si deve usare il limite inferiore poich\u00e9 non si conosce se il limite effettivamente esiste). Ora, presa la disuguaglianza appena ottenuta, si prende formula_74 tendente all'infinito e tenendo conto dell'altra si ha\ncosicch\u00e9\nSi pu\u00f2 quindi estendere questa equivalenza ai numeri negativi notando che formula_80 e prendendo il limite per formula_8 che tende all'infinito.\nIl termine d'errore di questa limite \u00e8 rappresentato da\ndove il grado dei polinomi (in formula_2) nel termine con denominatore formula_84 \u00e8 formula_85.\nEquivalenza delle definizioni 1 e 3.\nSi definisca la funzione logaritmo naturale in termini dell'integrale definito come sopra. Per il teorema fondamentale del calcolo integrale,\nInoltre, formula_87\nSia formula_2 un numero reale fissato, e sia\nSi mostrer\u00e0 che formula_90, il quale implica che formula_91, dove formula_3 \u00e8 secondo la definizione 3. Si ha\nQui si \u00e8 usata la continuit\u00e0 di formula_94, che segue dalla continuit\u00e0 di formula_95:\nQui invece si \u00e8 usato il fatto che formula_97, che pu\u00f2 essere dimostrato tramite induzione matematica per i numeri naturali oppure usando l'integrazione per sostituzione. (L'estensione a potenze reali deve aspettare finch\u00e9 formula_98 e formula_99 sono definiti come uno l'inverso dell'altro, in modo che formula_100 possa essere espresso per formula_101 reale come formula_102.)\nEquivalenza della definizione 2 e 4.\nSia formula_8 un numero intero non negativo. Per la definizione 4 e utilizzando l'induzione, formula_108. \nDunque formula_109\nUsando la serie di Taylor,\nformula_110 \nQuesto mostra che la definizione 4 implica la 2.\nSecondo la definizione 2,\nInoltre, formula_112 Questo dimostra che la definizione 2 implica la 4, concludendo la dimostrazione.\nEquivalenza delle definizioni 1 e 5.\nLa seguente dimostrazione \u00e8 la versione semplificata di una in Hewitt e Stromberg, esercizio 18.46. Prima, si prova che la misurabilit\u00e0 (o l'integrabilit\u00e0 secondo Lebesgue) implica la continuit\u00e0 per una funzione formula_20 non nulla che soddisfa formula_114, e che la continuit\u00e0 implica formula_115 per qualche formula_116, e alla fine da formula_17 si ricava formula_118.\nPrima di tutto si dimostra un po' di propriet\u00e0 elementari di formula_20 con l'ipotesi che formula_114 e formula_20 non \u00e8 identicamente zero:\nLa seconda e terza propriet\u00e0 significano che \u00e8 sufficiente di dimostrare che formula_16 per formula_2 positivi.\nSe formula_20 \u00e8 una funzione integrabile secondo Lebesgue, allora si pu\u00f2 definire\nDa ci\u00f2 segue che\nPoich\u00e9 formula_20 \u00e8 non nulla, si pu\u00f2 scegliere qualche formula_15 tale che formula_143 per risolvere l'espressione precedente in formula_20. Pertanto:\nL'espressione finale deve tendere a zero se formula_134, dato che formula_147 e formula_148 \u00e8 continua. Segue che formula_20 \u00e8 continua.\nSi dimostra ora che formula_150, per qualche formula_116, per ogni numero razionale positivo formula_152. Sia formula_153 per gli interi positivi formula_8 e formula_74. Allora\nper induzione matematica su formula_8. Dunque, formula_158 e quindi\nper formula_160. Si noti che se ci si restringe alla funzione a valori reali formula_20, allora formula_162 \u00e8 positiva ovunque e allora formula_116 \u00e8 reale.\nInfine, per continuit\u00e0, dal momento che formula_115 per ogni formula_2 razionale, deve essere vero per ogni numero reale poich\u00e9 la chiusura dei razionali sono i reali (cio\u00e8, si pu\u00f2 scrivere ogni formula_2 reale come il limite di una successione di razionali). Se formula_167 allora ne deriva che formula_118. Questo \u00e8 equivalente alla definizione 1 (o 2, o 3), a seconda di quale caratterizzazione si usa per \"e\".\nDefinizione 2 implica definizione 6.\nSecondo la definizione 2,\nDefinizione 6 implica definizione 4.\nSecondo la definizione 6, formula_173\nMa si ha inoltre formula_174, dunque la definizione 6 implica la definizione 4."}
{"id": "7021034", "revid": "438678", "url": "https://it.wikipedia.org/wiki?curid=7021034", "title": "Testi sacri", "text": ""}
{"id": "7021054", "revid": "62004", "url": "https://it.wikipedia.org/wiki?curid=7021054", "title": "Gran Premio Costa degli Etruschi 2000", "text": "Il Gran Premio Costa degli Etruschi 2000, quinta edizione della corsa, si svolse il 6 febbraio su un percorso di 171\u00a0km. Fu vinto dall'italiano Mario Cipollini della Saeco-Valli &amp; Valli che prevalse in volata sui suoi connazionali Endrio Leoni e Mauro Zinetti."}
{"id": "7021055", "revid": "73843", "url": "https://it.wikipedia.org/wiki?curid=7021055", "title": "Gran Premio Costa degli Etruschi 2001", "text": "La sesta edizione del Gran Premio Costa degli Etruschi si svolse il 4 febbraio 2001 su un percorso di 171,6\u00a0km e fu vinta dall'italiano Fabio Sacchi della Saeco che prevalse in volata sul suo connazionale Gabriele Balducci e sull'ucraino Vladimir Duma."}
{"id": "7021056", "revid": "124199428", "url": "https://it.wikipedia.org/wiki?curid=7021056", "title": "Settore primario in Giappone", "text": "Il settore primario in Giappone \u00e8 costituito dalle attivit\u00e0 economiche dell'agricoltura, della selvicoltura e della pesca, nonch\u00e9 dall'industria estrattiva dell'economia nazionale, ma insieme esse rappresentano soltanto l'1,3% del prodotto interno lordo. Solo il 12,4% del suolo del Giappone \u00e8 adatto alla coltivazione, e l'economia agricola \u00e8 fortemente sovvenzionata.\nLa principale coltura \u00e8 il riso, ma si coltivano anche barbabietole, canna da zucchero, patate, patate dolci e frumento. Il t\u00e8 si coltiva nelle isole di Ky\u016bsh\u016b, Shikoku e Honsh\u016b meridionale, mentre Aomori \u00e8 rinomata per le mele. Pi\u00f9 della met\u00e0 del territorio giapponese \u00e8 occupato da foreste, dalle quali si ricava una discreta produzione di legname.\nL'allevamento si concentra soprattutto su bovini, suini e bachi da seta, mentre la pesca rappresenta un fiore all'occhiello dell'economia nazionale per quantit\u00e0 di pesce sbarcato, in particolare sardine, sgombri e salmoni.\nStoria.\nL'agricoltura, la selvicoltura e la pesca dominarono l'economia giapponese fino agli anni 1940, ma in seguito andarono declinando fino a divenire scarsamente rilevanti (vedi agricoltura nell'Impero giapponese). Alla fine del XIX secolo (periodo Meiji), questi settori avevano rappresentato pi\u00f9 dell'80% dell'occupazione. L'occupazione in agricoltura diminu\u00ec nel periodo prebellico, ma il settore era ancora il pi\u00f9 grande datore di lavoro del paese (circa il 50% della manodopera) alla fine della Seconda guerra mondiale. Essa diminu\u00ec ulteriormente al 23,5% nel 1965, all'11,9% nel 1977 e al 7,2% nel 1988. L'importanza dell'agricoltura nell'economia nazionale continu\u00f2 in seguito il suo rapido declino, con la quota della produzione agricola netta sul PIL ridottasi infine tra il 1975 e il 1989 dal 4,1% al 3%. Alla fine degli anni 1980, l'85,5% degli agricoltori giapponesi erano impegnati anche in altre occupazioni al di fuori dell'agricoltura, e la maggioranza di questi agricoltori a tempo parziale guadagnavano la maggior parte del loro reddito da attivit\u00e0 non agricole. \nIl periodo di grande crescita economica che interess\u00f2 il Paese negli anni 1950 lasci\u00f2 gli agricoltori assai indietro sia rispetto al reddito sia alla tecnologia agricola. Per tali ragioni essi furono attratti dalla politica di controllo alimentare del governo, in base alla quale erano garantiti alti prezzi del riso e gli agricoltori erano incoraggiati ad aumentare la produzione di qualsiasi coltura di loro scelta. Gli agricoltori diventarono cos\u00ec produttori di massa di riso, trasformando perfino i loro orti in campi di riso. La loro produzione lievit\u00f2 a oltre 14 milioni di tonnellate alla fine degli anni 1960, un risultato diretto della pi\u00f9 vasta superficie coltivata e dell'aumentata resa per unit\u00e0 di superficie, dovuta al miglioramento delle tecniche di coltivazione.\nSi svilupparono tre tipi di nuclei familiari agricoli: quelli impegnati esclusivamente in agricoltura (14,5% dei 4,2 di famiglie agricole nel 1988, in calo dal 21,5% nel 1965); quelli che ricavavano pi\u00f9 di met\u00e0 del loro reddito dalla coltivazione (14,2%, in calo dal 36,7% nel 1965); e quelli impegnati principalmente in lavori diversi dall'agricoltura (71,3%, in aumento dal 41,8% nel 1965). Via via che sempre pi\u00f9 famiglie si rivolgevano ad attivit\u00e0 non agricole, la popolazione contadina diminu\u00ec (in calo da 4,9 milioni nel 1975 a 4,8 milioni nel 1988). Il tasso di decremento rallent\u00f2 alla fine degli anni 1970 e negli anni 1980, ma l'et\u00e0 media degli agricoltori sal\u00ec a 51 anni entro il 1980, dodici anni pi\u00f9 alta del dipendente industriale medio. Storicamente e ancora oggi, il numero delle donne agricoltrici supera quello degli uomini agricoltori. I dati del governo per il 2011 mostravano che le donne guidavano pi\u00f9 dei tre quarti delle nuove imprese agricole. Il \"trend\" \u00e8 confermato dai dati pi\u00f9 recenti del 2015, secondo i quali la percentuale di donne in posizioni di responsabilit\u00e0 sul totale dei dipendenti delle imprese agricole oscilla tra il 39,3% e il 46,0% per le aziende di diretta propriet\u00e0 e tra il 40,9% e il 63,1% per le imprese a conduzione familiare.\nGli ultimi dati disponibili confermano queste tendenze verso una maggiore professionalizzazione e industrializzazione dell'attivit\u00e0 agricola giapponese. Nel 2015, le imprese agricole a conduzione familiare erano 1,33 milioni rispetto a 1,96 milioni nel 2005 (-32%). Tuttavia, tra il 2010 e il 2015 era aumentato il numero di imprese con un valore delle vendite superiore a 50 milioni di yen (all'epoca, circa 382.750 euro). Contemporaneamente, il numero di imprese agricole in forma societaria nel 2015 era aumentato del 220% in 10 anni (da 8.700 a 18.857), mentre la loro quota sul totale delle vendite di prodotti agricoli \u00e8 salita dal 15% al 27%.\nPer quanto riguarda la manodopera agricola, il numero di occupati in maniera prevalente in imprese agricole a conduzione familiare era sceso tra il 2005 e il 2015 del 22% (da 2,24 milioni a 1,74 milioni). Il numero di addetti a tempo pieno era per\u00f2 salito del 60% (da 61.094 a 99.393), mostrando una decisa trasformazione da manodopera familiare a manodopera dipendente. Contestualmente, il numero di dipendenti a tempo pieno nelle imprese agricole di tipo societario era raddoppiato (da 52.888 a 104.285), e il 47% degli stessi aveva 44 anni o meno, segnando dopo anni un importante ingresso di giovani in agricoltura. Tale novit\u00e0 \u00e8 confermata dalla crescita del numero di nuovi entranti in agricoltura (65.030 nel 2015, +13% rispetto all'anno precedente), tra i quali il numero di coloro che avevano meno di 49 anni era 23.030, il pi\u00f9 alto dal 2007.\nAgricoltura.\nLa caratteristica pi\u00f9 impressionante dell'agricoltura giapponese \u00e8 la scarsit\u00e0 di terra coltivabile. I 49.000 chilometri quadrati in coltivazione costituivano appena il 13,2% della superficie terriera totale nel 1988. Tuttavia la terra \u00e8 soggetta a coltivazione intensiva. Le risaie occupano la maggior parte della campagna, sia sulle pianure alluvionali, sui pendii terrazzati, che nelle zone umide e nelle baie costiere. I terreni coltivabili diversi dalle risaie si dividono le terrazze e i pendii pi\u00f9 bassi e sono piantati a frumento e orzo in autunno e a patate dolci, ortaggi e riso secco in estate. La consociazione delle colture \u00e8 comune: tali colture sono alternate con fagioli e piselli. Altre importanti piante alimentari sono la barbabietole e la canna da zucchero, mentre nel sud del paese sono presenti le maggiori piantagioni di t\u00e8; tra le colture fruttifere hanno notevole importanza gli agrumi, le ciliegie e le mele, la cui produzione si concentra principalmente nella prefettura di Aomori.\nL'agricoltura giapponese \u00e8 stata definita come un settore \"malato\" perch\u00e9 deve lottare con una variet\u00e0 di vincoli, come la disponibilit\u00e0 rapidamente decrescente di terra arabile e i redditi agricoli in calo. Il problema dell'eccedenza di riso fu ulteriormente aggravato dagli ampi mutamenti nelle diete di molti giapponesi durante gli anni 1970 e 1980. Anche una grave perdita del raccolto di riso verificatasi in quel periodo non ridusse le scorte accumulate di pi\u00f9 del 25% della riserva. Nel 1990, il Giappone era autosufficiente al 67% per i prodotti agricoli e copriva intorno al 30% dei suoi fabbisogni di cereali e foraggi.\nIl tasso di concentrazione dei terreni agricoli tra gli agricoltori professionali era aumentato tra il 2001 e il 2011 per poi rallentare. Nel 2014 era ripreso ad aumentare e da allora sta crescendo in maniera costante. Nel 2015, la percentuale di propriet\u00e0 agricole con una superficie uguale o superiore a 10 ha (ad eccezione di quelle nello Hokkaid\u014d) era salita dall'11% al 27% in dieci anni. In particolare, la quota delle aree di propriet\u00e0 di aziende agricole di tipo societario era cresciuta nello stesso periodo dal 2,5% al 7,2%, confermando il processo in atto di consolidamento della propriet\u00e0 agricola, promosso anche da specifiche politiche del governo giapponese.\nLa produzione agricola totale \u00e8 andata diminuendo dopo il suo picco di 11.700 miliardi di yen nel 1984, ma aumentava a 8.800 miliardi di yen nel 2015, un aumento di 400 miliardi di yen rispetto all'anno precedente a causa dell'incremento dei prezzi dei prodotti agricoli. Il reddito agricolo prodotto saliva a 3.300 miliardi di yen, una crescita di 500 miliardi di yen rispetto all'anno precedente, raggiungendo per la prima volta in 8 anni la soglia dei 3.000 miliardi di yen.\nAllevamento.\nL'allevamento di bestiame \u00e8, nel contesto dell'economia giapponese, un'attivit\u00e0 di importanza secondaria. La domanda di carne di manzo crebbe negli anni 1900, e gli agricoltori spesso passarono dall'industria casearia alla produzione di manzo di alta qualit\u00e0 (e alti costi), come il manzo di Kobe. Durante tutti gli anni 1980, la produzione nazionale di carne di manzo soddisfaceva oltre il 2% della domanda. Nel 1991, come risultato delle pesanti pressioni degli Stati Uniti, il Giappone pose fine alle quote sulle importazioni di patate nonch\u00e9 di agrumi. Le mucche da latte sono numerose nello Hokkaid\u014d, dove il 25% degli agricoltori gestisce aziende casearie, ma le mucche da latte sono allevate anche a Iwate, nel T\u014dhoku e vicino a Tokyo e K\u014dbe. I bovini da carne sono concentrati perlopi\u00f9 nello Honsh\u016b occidentale e nel Ky\u016bsh\u016b. I maiali, i pi\u00f9 antichi animali domestici allevati per l'alimentazione, si trovano dappertutto. Quella di maiale \u00e8 la carne pi\u00f9 popolare.\nLa maggior parte del manzo importato viene dall'Australia, poich\u00e9 il manzo degli Stati Uniti e del Canada fu bandito dopo i primi casi di encefalopatia spongiforme bovina (la cosiddetta \"mucca pazza\") in quei paesi. Quei bandi furono poi tolti nel 2006.\nIl numero delle aziende zootecniche in Giappone \u00e8 in diminuzione, principalmente a causa del crescente numero di allevatori che si ritirano per l'et\u00e0 avanzata e della scarsit\u00e0 dei loro successori. Nonostante ci\u00f2 il numero di animali per allevamento \u00e8 in crescita. Agli inizi del Novecento il Giappone era inoltre il pi\u00f9 grande produttore mondiale di seta grezza, ma la produzione di bozzoli di bachi da seta \u00e8 diminuita drasticamente passando da circa 400.000 tonnellate prodotte da 2,21 milioni di bachicoltori nel 1929 ad appena 130 tonnellate prodotte da 349 bachicoltori nel 2016.\nPer quanto riguarda i prodotti, la produzione di latte crudo nel 2015 era salita dell'1,0% rispetto all'anno prima a 7,41 milioni di tonnellate grazie all'aumento della resa di latte per mucca a pascolo libero, sebbene il numero di mucche allevate a pascolo libero stia calando. Sempre nel 2015, la produzione di carne di manzo era scesa del 5,4% in confronto all'anno precedente a 475.000 tonnellate a causa della riduzione del numero di bovini da carne allevati. I prezzi delle transazioni dei vitelli sono stati alti. Le produzioni di carne suina e di uova sono generalmente rimaste invariate negli anni recenti. Tuttavia la produzione di polli aveva raggiunto un livello record grazie all'accresciuta consapevolezza in campo salutistico (1.517.000 tonnellate).\nSelvicoltura.\nLe risorse forestali della nazione, sebbene abbondanti, non sono state ben sviluppate per sostenere una industria del legname di grandi dimensioni. Dei 245.000\u00a0km\u00b2 di foreste del Giappone, 198.000\u00a0km\u00b2 sono classificati come foreste attive. Molto spesso la selvicoltura \u00e8 un'attivit\u00e0 a tempo parziale per agricoltori o piccole aziende. Circa un terzo di tutte le foreste sono di propriet\u00e0 del governo. La produzione di legname \u00e8 pi\u00f9 alta in Hokkaid\u014d e nelle prefetture di Aomori, Iwate, Akita, Fukushima, Gifu, Miyazaki e Kagoshima. Negli ultimi anni la domanda di legno in Giappone sta dando segnali di ripresa dopo aver raggiunto il minimo storico nel 2009, ma non \u00e8 ancora tornata ai livelli del 2008. Nel 2015 essa era pari a 75,16 milioni di m\u00b3, di cui 24,92 milioni di m\u00b3 coperti dalla produzione interna e 50,24 milioni di m\u00b3 dalle importazioni. Per quanto riguarda la destinazione d'uso, circa il 40% della domanda e oltre il 50% della domanda interna di legno proviene dall'edilizia (in Giappone, circa la met\u00e0 dei nuovi edifici sono costruzioni di legno).\nPesca.\nDopo la crisi energetica del 1973, la pesca d'altura in Giappone diminu\u00ec, con la cattura annuale che negli anni 1980 raggiungeva una media di 2 milioni di tonnellate. Le zone di pesca d'alto mare rappresentavano una media del 50% delle catture totali di pesce della nazione alla fine degli anni 1980, sebbene esse abbiano sperimentato ripetuti alti e bassi durante quel periodo. Le zone di pesca costiere fornirono catture pi\u00f9 piccole delle zone di pesca settentrionali nel 1986 e nel 1987. Nel complesso, le catture di pesce del Giappone registrarono una lenta crescita alla fine degli anni 1980. Al contrario, le importazioni giapponesi di prodotti marini aumentarono notevolmente negli anni 1980, arrivando a quasi 2 milioni di tonnellate nel 1989.\nL'industria della pesca giapponese, sia interna che d'oltremare, \u00e8 da tempo incentrata sul mercato ittico di Tsukiji, a Tokyo, che \u00e8 uno dei pi\u00f9 grandi mercati all'ingrosso del mondo per i frutti di mari freschi, congelati e trasformati.\nIl Giappone ha inoltre promosso grandemente le tecniche dell'acquacoltura o coltivazione marina. In questo sistema, si usano tecniche di inseminazione e di covata artificiale per allevare pesci e molluschi, che sono poi liberati nei fiumi o nei mari. Questi pesci e molluschi sono catturati dopo che diventano pi\u00f9 grandi. Il salmone \u00e8 allevato in questo modo.\nIl Giappone ha pi\u00f9 di 2.000 porti pescherecci, inclusi Nagasaki, nel Ky\u016bsh\u016b sudorientale; Otaru, Kushiro e Abashiri nello Hokkaid\u014d. I principali porti pescherecci sulla costa pacifica di Honsh\u016b comprendono Hachinohe, Kesennuma e Ishinomaki lungo la costa di Sanriku, nonch\u00e9 Ch\u014dshi, Yaizu, Shimizu e Misaki ad est e a sud di Tokyo.\nIl Giappone \u00e8 anche una delle poche nazioni del mondo che pratica la caccia alle balene. Come membro della Commissione internazionale per la caccia alle balene, il governo giapponese ha promesso solennemente che le sue flotte avrebbero limitato la loro cattura alle quote internazionali, ma si \u00e8 attirato il disprezzo internazionale per il suo rifiuto di firmare un accordo che poneva una moratoria alla caccia dei capodogli. Ogni anno il Giappone conduce la \"caccia alle balene a scopo di ricerca\" per le balene di Minke negli oceani che circondano l'Antartide.\nDue delle pi\u00f9 grandi societ\u00e0 ittiche del Giappone sono la Nippon Suisan Kaisha e la Maruha Nichiro; ciascuna impiega pi\u00f9 di 10.000 persone e possiede filiali in tutto il mondo.\nSecondo i dati pi\u00f9 recenti, nel 2015 il volume di produzione delle zone di pesca e dell'acquacoltura giapponesi era di 4,69 milioni di tonnellate, che \u00e8 di 80.000 tonnellate inferiore a quella dell'anno precedente. La produzione delle zone di pesca marine si era ridotta di 170.000 tonnellate a 3,55 milioni di tonnellate. Pectinidi e costardelle erano diminuiti, mentre le sardine giapponesi e i maccarelli erano aumentati. L'acquacoltura era cresciuta di 80.000 tonnellate passando a 1,07 milioni di tonnellate. Ugualmente aumentati erano pectinidi e alghe marine. La produzione delle zone di pesca e dell'acquacoltura dell'entroterra era salita di 5.000 tonnellate a 69.000 tonnellate. \nIn termini di valore, sempre nel 2015 la produzione dell'industria ittica e dell'acquacoltura nazionali era aumentata di 87,6 miliardi di yen rispetto al 2014 salendo a 1.591,6 miliardi di yen. Le zone di pesca marine totalizzavano un valore di 1.001,1 miliardi di yen, con una variazione in aumento di 34,3 miliardi di yen rispetto all'anno precedente. L'acquacoltura marina a sua volta aveva raggiunto i 486,9 miliardi di yen, con una variazione positiva di 42,6 miliardi yen. Anche le attivit\u00e0 ittiche e l'acquacoltura interne erano aumentate di 10,7 miliardi di yen fino a 103,6 miliardi di yen.\nPosizione del governo.\nIl Ministero dell'agricoltura, delle foreste e della pesca del Giappone \u00e8 l'organo del governo responsabile per l'industria della pesca. L'Agenzia giapponese della pesca ricorda che il Piano fondamentale per la pesca fu sviluppato nel 2007 dal governo, che sta lavorando per stabilire attivit\u00e0 ittiche e pratiche di pesca durature e forti promuovendo il ripristino totale dell'industria della pesca. Questo si pu\u00f2 realizzare favorendo prospezioni e ricerche sulle risorse ittiche, la promozione della gestione internazionale delle risorse in acque internazionali, promuovendo la cooperazione internazionale all'interno dei campi di pesca internazionali e migliorando gli ambienti per tutta la vita acquatica nelle acque interne, promuovendo al tempo stesso l'acquacoltura. Questo ripristino consiste di molte fasi diverse, inclusi il ripristino e la gestione delle risorse ittiche di alta qualit\u00e0.\nTra le altre priorit\u00e0 del governo giapponese vi \u00e8 lo sviluppo di nuove tecnologie per migliorare le attivit\u00e0 ittiche, sia incorporando quelle necessarie per il posto di lavoro, sia creando e sfruttando le propriet\u00e0 intellettuali. In cima alla lista vi \u00e8 inoltre la riorganizzazione delle organizzazioni dei lavoratori dell'industria ittica dall'alto verso il basso. Il governo fornisce sostegno alle associazioni degli operatori della pesca aiutandoli ad acquisire le nuove attrezzature necessarie per ridurre il consumo di combustibile, attraverso l'introduzione di sistemi operativi a risparmio energetico. Al fine di mantenere una forte manodopera nell'industria della pesca, il governo ha poi programmi per incoraggiare gli studenti universitari a informarsi sull'industria della pesca come possibile percorso do carriera. Questo comprende il sostegno ad attivit\u00e0 che forniscono l'opportunit\u00e0 di sperimentare la pesca con le reti fisse e l'acquacoltura. Il governo fornisce anche ai potenziali addetti informazioni su posti di lavoro presso industrie della pesca in tutto il mondo, mentre tiene seminari di lavoro con imprese ben conosciute del settore della pesca giapponese. C'\u00e8 anche un programma di formazione sul posto sponsorizzato dal governo per gli individui che progettano di fare carriera nell'industria della pesca. \nLe attivit\u00e0 della pesca in Giappone sono governate dall'Agenzia giapponese della pesca. L'Agenzia \u00e8 organizzata in quattro dipartimenti: Dipartimento per la pianificazione delle politiche della pesca, Dipartimento per la gestione delle risorse, Dipartimento per lo sviluppo delle risorse e Dipartimento per i porti pescherecci. Il Dipartimento per la pianificazione delle politiche della pesca \u00e8 responsabile della pianificazione delle politiche concernenti l'industria della pesca e di tutte le questioni amministrative che accompagnano l'organizzazione. Il Dipartimento per la gestione delle risorse pianifica lo sviluppo continuo delle industrie della pesca giapponesi. Il dipartimento per lo Sviluppo delle risorse \u00e8 responsabile della ricerca scientifica e dello sviluppo nel campo delle industrie della pesca. Infine, il dipartimento per i porti pescherecci \u00e8 la base per le attivit\u00e0 di produzione ittica come pure per la distribuzione e la trasformazione dei prodotti marini."}
{"id": "7021060", "revid": "1573940", "url": "https://it.wikipedia.org/wiki?curid=7021060", "title": "Conopophaga peruviana", "text": "Il mangiamoscerini del Per\u00f9, detto anche moschiniere golacenere (Conopophaga peruviana ) \u00e8 un uccello passeriforme della famiglia Conopophagidae.\nDescrizione.\nDimensioni.\nMisura 11,3-12,5 cm di lunghezza, per 23-26 g di peso.\nAspetto.\nSi tratta di uccelletti dall'aspetto massiccio e paffuto, muniti di grossa testa appiattita che sembra incassata direttamente nel torso, becco conico piuttosto corto e appuntito, ali corte e arrotondate, coda corta e squadrata e forti zampe allungate.\nIl piumaggio presenta dimorfismo sessuale ben evidente: nei maschi fronte, vertice e nuca sono di colore bruno scuro, ed anche le ali, la coda e il codione sono bruni (le prime con copritrici dall'orlo tendente all'ocra), mentre il resto della testa, il dorso e il petto sono di colore grigio-azzurrino con mento e area della tempia (la caratteristica \"tonsura\" tipica dei moschinieri) biancastro. Bianca \u00e8 anche la parte centrale del ventre, mentre i fianchi ed il sottocoda sono di colore \"beige\".\nNelle femmine l'area bianca temporale \u00e8 meno brillante e nitida, e l'area grigia cefalotoracica \u00e8 sostituita dal bruno schiaro.\nIn ambedue i sessi il becco e le zampe sono di colore nero-bluastro (il primo con orlo basale carnoso e tendente al giallino), mentre gli occhi sono di colore bruno.\nBiologia.\nIl mangiamoscerini del Per\u00f9 \u00e8 un uccello dalle abitudini diurne, che vive da solo o in coppie, passando la maggior parte della giornata alla ricerca di cibo fra i rami bassi dei cespugli, a poca distanza dal suolo, rimanendo appollaiato anche per lunghi periodi in attesa che passi qualche potenziale preda sulla quale avventarsi, sia al suolo che fra i rami bassi.\nIl richiamo di questi uccelli \u00e8 rappresentato da sonori squittii ripetuti a intervalli di alcuni secondi.\nAlimentazione.\nLa dieta di questi uccelli \u00e8 insettivora, componendosi di piccoi insetti ed altri invertebrati.\nRiproduzione.\nSi conosce poco riguardo alla riproduzione di questi uccelli: l'unica testimonianza riguarda un singolo nido (una grossolana coppa di rametti e materiale vegetale fra i rami bassi di un cespuglio in prossimit\u00e0 del suolo) contenente due giovani, osservato in Ecuador durante il mese di agosto.\nDistribuzione e habitat.\nA dispetto sia del nome scientifico che del Nome comune, il mangiamoscerini del Per\u00f9 occupa un areale che comprende la porzione occidentale del bacino amazzonico dalle pendici delle Ande dell'Ecuador orientale e del Per\u00f9 nord-orientale (a sud-ovest del Rio Napo) ad est fino alle sponde occidentali dell'alto corso del Rio Purus e a sud fino alle periferie nord-occidentali di La Paz.\nL\"'habitat\" di questi uccelli \u00e8 rappresentato dalle aree interne della foresta pluviale dal terreno ben drenato, in corrispondenza di radure o aree aperte formate da vecchi alberi caduti o campi di taglio."}
{"id": "7021068", "revid": "62004", "url": "https://it.wikipedia.org/wiki?curid=7021068", "title": "Gran Premio Costa degli Etruschi 2002", "text": "La settima edizione del Gran Premio Costa degli Etruschi si svolse il 3 febbraio 2002 e fu vinta dall'ucraino Yuriy Metlushenko della Landbouwkrediet-Colnago che prevalse in volata sull'italiano Mario Manzoni e sullo statunitense Guido Trenti. Fu la prima vittoria di un ciclista non italiano in questa competizione."}
{"id": "7021086", "revid": "287204", "url": "https://it.wikipedia.org/wiki?curid=7021086", "title": "Gran Premio Costa degli Etruschi 2003", "text": "Il Gran Premio Costa degli Etruschi 2003, ottava edizione della corsa, si svolse il 2 febbraio su un percorso di 192\u00a0km. Fu vinto dall'estone Jaan Kirsipuu della Ag2r Pr\u00e9voyance che prevalse in volata sullo statunitense Fred Rodriguez e sull'austriaco Werner Riebenbauer."}
{"id": "7021092", "revid": "1568601", "url": "https://it.wikipedia.org/wiki?curid=7021092", "title": "Monte Ualla", "text": "Il Monte Ualla \u00e8 un rilievo della Sardegna centrale, in provincia di Oristano. Compresa nella storica regione della Brabaxana (Porta della Barbagia), delimita le sub-regioni di Alta Marmilla, Sarcidano e Mandrolisai, raggiungendo una quota di 595 m slm su Punta Modighina. Risulta compresa tra i territori di Asuni e Laconi, racchiusa dalle valli del Rio Araxisi a Nord e del Rio Bidiss\u00e0riu a sud e ovest.\nCaratterizzata da pareti rocciose di marmo \"Marmo di Asuni\", ospita alcune grotte di origine carsica che conservano il geotritone imperiale, anfibio endemico di ambiente ipogeo.\nLa biodiversit\u00e0 faunistica \u00e8 arricchita dalla presenza dell'Aquila Reale, osservabile nei suoi volteggi soprattutto nel periodo primaverile/estivo.\nTra le emergenze floristiche, si segnala la presenza della Brassica Insularis. In prossimit\u00e0 della cima \u00e8 presente un bellissimo nucleo relitto di grandi esemplari di Roverella.\nDalle sue vette \u00e8 osservabile un panorama a 360\u00b0 che spazia dal Golfo di Oristano al Massiccio del Gennargentu, dai Monti del Cagliaritano al Marghine e Goceano. Su una delle vette \u00e8 presente una vedetta forestale (vedetta Modighina), con postazione radio della protezione civile regionale e stazione meteorologica comunale."}
{"id": "7021094", "revid": "73843", "url": "https://it.wikipedia.org/wiki?curid=7021094", "title": "Miche", "text": ""}
{"id": "7021096", "revid": "767487", "url": "https://it.wikipedia.org/wiki?curid=7021096", "title": "Pterodactylidae", "text": "Gli Pterodactylidi sono un controverso gruppo di pterosauri pterodactyloidi vissuti nel Giurassico superiore-Cretaceo inferiore, circa 152-105 milioni di anni fa (Kimmeridgiano-Albiano), in Germania e Inghilterra, Europa, in Cina, Asia, e in Argentina, Sud America.\nClassificazione.\nDurante gli anni 2000 e 2010 sono state proposte diverse definizioni concorrenti per i vari gruppi di pterodactyloidi giurassici. Pereda-Suberbiola \"et al.\" (2012) hanno utilizzato la definizione di Fabien Knoll (2000) del nome Pterodactylidae. Knoll aveva definito Pterodactylidae come un clade che conteneva \"\"Pterodactylus antiquus\", \"Ctenochasma elegans\", il loro pi\u00f9 recente antenato comune e tutti i [suoi] discendenti\". Usando questa definizione con l'analisi condotta da Pereda-Suberbiola \"et al.\" (2012) significava che Ctenochasmatoidea era annidato all'interno di Pterodactylidae. Di seguito \u00e8 riportato l'albero di consenso della maggioranza delle regole trovato da Pereda-Suberbiola \"et al.\" (2012), mostrando le loro definizioni preferite di Pterodactylidae e Ctenochasmatoidea.\nAltri ricercatori, come David Unwin, hanno tradizionalmente definito Pterodactylidae in modo tale da garantire il suo inserimento all'interno di Ctenochasmatoidea. Nel 2003, Unwin ha definito lo stesso clade (\"Pterodactylus\" + \"Pterodaustro\") con il nome Euctenochasmatia. Unwin ha considerato questo sottogruppo all'interno di Ctenochasmatoidea, ma la maggior parte delle analisi ha trovato \"Pterodactylus\" pi\u00f9 primitivo di quanto pensasse, rendendo Euctenochasmatia il gruppo pi\u00f9 inclusivo, come illustrato nel seguente cladogramma che mostra i risultati di un'analisi di Longrich, Martill, e Andres (2018):"}
{"id": "7021098", "revid": "62004", "url": "https://it.wikipedia.org/wiki?curid=7021098", "title": "Gran Premio Costa degli Etruschi 2004", "text": "La nona edizione del Gran Premio Costa degli Etruschi si svolse l'8 febbraio 2004 e fu vinta dall'ucraino Yuriy Metlushenko della Landbouwkrediet-Colnago che biss\u00f2 il successo di due anni prima imponendosi in volata sull'estone Andrus Aug e sull'italiano Crescenzo D'Amore."}
{"id": "7021102", "revid": "62004", "url": "https://it.wikipedia.org/wiki?curid=7021102", "title": "Sergej Suchoru\u010denkov", "text": ""}
{"id": "7021106", "revid": "729019", "url": "https://it.wikipedia.org/wiki?curid=7021106", "title": "Aviosuperficie Le Panizze", "text": "L'aviosuperficie Le Panizze (IATA: \"nessuno\", ICAO: \"nessuno\") \u00e8 un'aviosuperficie privata italiana situata a circa 30 km a sud-est della citt\u00e0 di Brescia, nel territorio della frazione Centenaro del comune di Lonato del Garda.\nLa struttura \u00e8 dotata di una pista in erba lunga \u00a0m e larga \u00a0m , l'altitudine \u00e8 di \u00a0m / \u00a0ft, l'orientamento della pista \u00e8 RWY 13-31, la frequenza radio \u00e8 130,00 MHz. \u00c8 obbligatorio utilizzare l'orientamento 31 per l'atterraggio e il 13 per il decollo.\nL'aviosuperficie \u00e8 gestita da WILLY S.R.L. ed effettua attivit\u00e0 secondo le regole e gli orari VFR."}
{"id": "7021108", "revid": "767487", "url": "https://it.wikipedia.org/wiki?curid=7021108", "title": "Zinzana", "text": "Zinzana, noto anche con il titolo internazionale Rattle the Cage, \u00e8 un film del 2015 diretto da Majid Al Ansari.\nIl film, riconducibile al genere horror psicologico, si presenta come una sfida fra i due protagonisti e si svolge interamente all'interno di una stazione di polizia.\nTrama.\nTalal, un alcolizzato in fase di recupero, si risveglia rinchiuso in una cella di in una remota stazione di polizia con l'accusa di ubriachezza molesta. Mentre attende di essere interrogato, Talal \u00e8 torturato dai sensi di colpa per avere distrutto il rapporto con suo figlio e l'ex moglie. Una brutta situazione si trasforma in un incubo inimmaginabile quando un finto ufficiale, che si identifica come Dabaan, uccide a sangue freddo l'unico agente in servizio e prende il controllo della stazione. Da questo momento in poi, il film si sviluppa in un gioco di tensione psicologica ed inganni diabolici, il cui senso logico viene svelato solo gradualmente.\nProduzione.\n\"Zinzana\" \u00e8 il primo \"thriller da stanza\" prodotto negli Emirati Arabi Uniti. Il titolo, in lingua araba, tradotto in italiano significa \"cella\".\nNel film, il personaggio di Dabaan balla su una canzone di Mina."}
{"id": "7021109", "revid": "121099404", "url": "https://it.wikipedia.org/wiki?curid=7021109", "title": "Claro Open Colsanitas 2018", "text": "Il Claro Open Colsanitas 2018 \u00e8 stato un torneo femminile di tennis giocato sulla terra rossa. \u00c8 stata la 21\u00aa edizione del Claro Open Colsanitas, che fa parte della categoria International nell'ambito del WTA Tour 2018. Si \u00e8 giocato al Centro De Alto Rendimento di Bogot\u00e0, in Colombia, dal 9 al 15 aprile 2018.\nPartecipanti.\nAltre partecipanti.\nLe seguenti giocatrici hanno ricevuto una Wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Anna Karol\u00edna Schmiedlov\u00e1 ha battuto in finale Lara Arruabarrena con il punteggio di 6-2, 6-4\nDoppio.\n Dalila Jakupovi\u010d / Irina Chroma\u010d\u00ebva hanno battuto in finale Mariana Duque Mari\u00f1o / Nadia Podoroska con il punteggio di 6-3, 6-4."}
{"id": "7021142", "revid": "599013", "url": "https://it.wikipedia.org/wiki?curid=7021142", "title": "Nicol\u00e1s Uriarte", "text": "Gioca nel ruolo di palleggiatore nel .\nCarriera.\nLa carriera di Nicol\u00e1s Uriarte, figlio dell'allenatore ed ex pallavolista Jon Uriarte, inizia nel settore giovanile dell', dove muove i primi passi praticando minivolley dall'et\u00e0 di sei anni. In seguito si trasferisce in Australia, seguendo il padre, diventato allenatore della nazionale maschile australiana, partecipando a soli quattordici anni all'Australian Volleyball League col , giocando come libero.\nRientrato in Argentina a soli sedici anni partecipa alla Liga A2 col , centrando la promozione nella Liga Argentina de Voleibol, in cui esordisce nella stagione 2007-08 con la maglia del , passando al nella stagione seguente; in questo periodo fa parte delle selezioni giovanili argentine, vincendo la medaglia d'argento al campionato sudamericano Under-19 2006, venendo premiato come miglior palleggiatore al campionato mondiale Under-19, aggiudicandosi la medaglia d'oro da protagonista assoluto al campionato sudamericano Under-21 2008, dove viene premiato come MVP, miglior palleggiatore e miglior servizio del torneo, e quella di bronzo al campionato mondiale Under-21 2009.\nDopo aver esordito nel 2009 nella nazionale argentina maggiore, si trasferisce quindi in Italia nel campionato 2009-10, partecipando alla Serie A2 con la , approdando in Serie A1 nel campionato seguente, difendendo i colori della ; con la nazionale vince la medaglia di bronzo ai XVI Giochi panamericani e quella d'argento al campionato sudamericano 2011.\nNella stagione 2011-12 torna a giocare in patria, difendendo i colori del , prima di trasferirsi nella stagione seguente al , disputando le finali scudetto e venendo premiato come miglior palleggiatore in entrambe le annate, oltre a riceve un premio come miglior difesa al campionato sudamericano per club 2013; con l'Argentina invece partecipa ai Giochi della XXX Olimpiade di Londra e vince ancora un argento al campionato sudamericano 2013. \nNel campionato 2013-14 inizia una militanza di quattro annate nello , club polacco impegnato in Polska Liga Siatk\u00f3wki col quale si aggiudica uno scudetto, la Supercoppa polacca 2014 e la Coppa di Polonia 2015-16; con la nazionale vince la medaglia d'oro ai XVII Giochi panamericani. Nel campionato 2017-18 approda nella Superliga S\u00e9rie A brasiliana, vestendo la maglia del , vincendo il campionato statale, la Supercoppa brasiliana, la Coppa del Brasile e il campionato sudamericano per club 2018, dove viene premiato come miglior palleggiatore."}
{"id": "7021145", "revid": "599013", "url": "https://it.wikipedia.org/wiki?curid=7021145", "title": "Alexi Grewal", "text": "Ha vinto la medaglia d'oro ai Giochi della XXIII Olimpiade nella prova in linea.\nAnche suo fratello Rishi Grewal \u00e8 stato un ciclista attivo nella Mountain bike."}
{"id": "7021146", "revid": "92723", "url": "https://it.wikipedia.org/wiki?curid=7021146", "title": "Milko Bobotsov", "text": ""}
{"id": "7021176", "revid": "217591", "url": "https://it.wikipedia.org/wiki?curid=7021176", "title": "Basilica di Nostra Signora della Salute", "text": "La basilica di Nostra Signora della Salute (\"Basilica of Our Lady of Good Health\" in lingua inglese) \u00e8 una chiesa cattolica situata nella citt\u00e0 di Velankanni, nello stato indiano di Tamil Nadu. Nota anche come la \"Lourdes d'oriente\", \u00e8 il pi\u00f9 frequentato santuario cristiano dell'India, accogliendo ogni anno milioni di pellegrini.\nStoria.\nLa devozione a Nostra Signora della Salute a Velankanni risale al XVI secolo, quando la Vergine Maria sarebbe apparsa pi\u00f9 volte.\nIl santuario in origine era una semplice cappella con il tetto di paglia; divenne una chiesa parrocchiale nel 1771. Il 3 novembre 1962 papa Giovanni XXIII attribu\u00ec alla chiesa lo status di basilica minore. L'edificio, costruito in stile gotico, contiene tre cappelle ed \u00e8 interamente dipinto di bianco, ad eccezione del tetto formato da piastrelle rosse.\nLo tsunami dell'oceano Indiano del 2004 invest\u00ec la basilica, dove si trovavano circa duemila pellegrini, ma le acque non superarono i primi gradini, portando invece morte e distruzione tutt'intorno: le autorit\u00e0 religiose cattoliche locali hanno parlato esplicitamente di miracolo.\nLa basilica \u00e8 meta di pellegrinaggio non solo dei cattolici, ma anche dei fedeli di altre religioni, che vi si recano per chiedere grazie o per ringraziare di quelle ricevute. La statua della Madonna col Bambino \u00e8 rappresentata con lineamenti indiani e con il tipico abbigliamento locale. La \"Giornata mondiale del malato\", che si celebra ogni anno l'11 febbraio, ricorrenza della Madonna di Lourdes, nel 2002 si \u00e8 tenuta nella basilica di Velankanni, per espresso desiderio di papa Giovanni Paolo II.\nLe apparizioni.\nSecondo una tradizione orale, la Madonna sarebbe apparsa una prima volta nel XVI secolo a un ragazzo ind\u00f9, che doveva consegnare del latte a un cliente: la Vergine avrebbe chiesto un po' di latte per il Bambino e il ragazzo avrebbe acconsentito. Giunto poi dal cliente, si sarebbe accorto che non mancava il latte donato. Insieme al cliente si rec\u00f2 sul luogo dove diceva di aver avuto l'incontro divino, presso un laghetto, e la Madonna sarebbe apparsa di nuovo. In seguito alla diffusione del racconto, il laghetto fu denominato \"Matha Kalum\", cio\u00e8 \"Laghetto di Nostra Signora\".\nAnni dopo la Madonna sarebbe apparsa a un ragazzo disabile, che vendeva burro in una piazza di Velankanni, chiedendogli un po' di burro per il Bambino. Il ragazzo acconsent\u00ec, e la sua gamba sarebbe allora guarita. Sul luogo dell'apparizione fu costruita una cappella di paglia, intitolata successivamente ad \"Arokia Matha\", cio\u00e8 alla \"Madre della Buona Salute\". In seguito alcuni marinai portoghesi, scampati a un naufragio, trasformarono la cappella di paglia in una costruzione in muratura, in segno di ringraziamento. La Madonna della Salute viene ricordata l'8 settembre, giorno della Nativit\u00e0 di Maria, perch\u00e9 il naufragio fu scongiurato in quella data."}
{"id": "7021192", "revid": "879070", "url": "https://it.wikipedia.org/wiki?curid=7021192", "title": "Deserto di Tengger", "text": ""}
{"id": "7021196", "revid": "287204", "url": "https://it.wikipedia.org/wiki?curid=7021196", "title": "Rappresentanti dell'Alaska", "text": ""}
{"id": "7021234", "revid": "287204", "url": "https://it.wikipedia.org/wiki?curid=7021234", "title": "Pablo Iglesias", "text": "Pablo Iglesias pu\u00f2 riferirsi a:"}
{"id": "7021261", "revid": "729019", "url": "https://it.wikipedia.org/wiki?curid=7021261", "title": "Smith &amp; Wesson Model 17", "text": "La Smith &amp; Wesson Model 17 \u00e8 revolver a sei colpi ad azionamento a doppia azione camerata per proiettili .22 LR. \u00c8 costruito sul telaio K di medie dimensioni della Smith &amp; Wesson."}
{"id": "7021269", "revid": "110157", "url": "https://it.wikipedia.org/wiki?curid=7021269", "title": "Felix Nussbaum Haus", "text": "La Felix Nussbaum Haus \u00e8 un museo di Osnabr\u00fcck, in Germania, che ospita i dipinti del pittore ebreo-tedesco Felix Nussbaum. L'edificio ospita anche uno spazio espositivo, che si concentra sul razzismo e l'intolleranza religiosa, \u00e8 stato disegnato dall'architetto Daniel Libeskind."}
{"id": "7021270", "revid": "648655", "url": "https://it.wikipedia.org/wiki?curid=7021270", "title": "Caff\u00e8 all'uovo", "text": "Il caff\u00e8 all'uovo ( c\u00e0 ph\u00ea tr\u1ee9ng, egg coffee) \u00e8 una specialit\u00e0 della cucina vietnamita preparata tradizionalmente con tuorlo d'uovo di gallina, zucchero, latte condensato e caff\u00e8 robusta. Il caff\u00e8 viene preparato sbattendo il tuorlo con zucchero e caff\u00e8 e successivamente riscaldando la miscela. Il caff\u00e8 viene poi estratto e messo nella tazza fino a met\u00e0 altezza, mentre l'altra met\u00e0 viene riempita con la restante parte di crema.\nLa bevanda \u00e8 servita nei bar di Hanoi e Ho Chi Minh e sarebbe nata negli anni 1950 ad Hanoi. Un barista afferma che da allora apparve sui \"menu di tutti i bar\" di Hanoi. La caffetteria Giang (in vietnamita: \"c\u00e0 ph\u00ea Gi\u1ea3ng\") in particolare sarebbe stata una delle prime (se non la prima) ad aver servito il caff\u00e8 all'uovo. Il figlio del fondatore della caffetteria afferma che suo padre avrebbe sviluppato la ricetta per far fronte alla scarsit\u00e0 e all'alto costo del latte condensato, sostituendolo con il tuorlo d'uovo. Il latte condensato resta ancora oggi l'ingrediente fondamentale del caff\u00e8 vietnamita.\nIngredienti e preparazione.\nGli ingredienti sono uova fresche di gallina, zucchero, latte e caff\u00e8. I tuorli delle uova sono mescolati e sbattuti con latte condensato e zucchero, e bolliti. Successivamente viene aggiunto il caff\u00e8 il quale, passando attraverso lo strato superiore di crema e depositandosi sul fondo, acquisisce un gusto particolare."}
{"id": "7021285", "revid": "96221291", "url": "https://it.wikipedia.org/wiki?curid=7021285", "title": "IndyCar", "text": ""}
{"id": "7021287", "revid": "1464699", "url": "https://it.wikipedia.org/wiki?curid=7021287", "title": "Caff\u00e8 robusta", "text": ""}
{"id": "7021288", "revid": "767487", "url": "https://it.wikipedia.org/wiki?curid=7021288", "title": "H\u00e9ritage des Celtes", "text": "L'H\u00e9ritage des Celtes (L'eredit\u00e0 dei Celti) \u00e8 una band formata da musicisti che provengono dalle nazioni celtiche.\n\u00c8 stata fondata a Quimper da due Bretoni, il produttore Jacques Bernard e il chitarrista Dan Ar Braz (pseudonimo di Daniel Le Bras). \nTutto cominci\u00f2 come un raduno di amici, per celebrare il 70\u00ba anniversario del Festival della Cornovaglia francese nel 1993. L'avventura super\u00f2 ogni aspettativa: 2.5 milioni di album venduti, migliaia di spettatori nei pi\u00f9 grandi palchi di Francia (Bercy, Z\u00e9niths, stadi, festival) e due vittorie dei Musique awards nel 1996 e nel 1998 (miglior album di musica tradizionale). \nLa loro fama in Francia era cos\u00ec diffusa che nel 1996 furono chiamati a rappresentare la nazione al 41\u00ba concorso di canzoni Eurovision con una canzone in bretone, \"Diwanit bugale\". \nNell'agosto del 2000 il gruppo suon\u00f2 al Festival Interceltico a Lorient, e Dan Ar Braz annunci\u00f2 che quello sarebbe stato l'ultimo concerto."}
{"id": "7021296", "revid": "767487", "url": "https://it.wikipedia.org/wiki?curid=7021296", "title": "Evolver - Un amico pericoloso", "text": "Evolver - Un amico pericoloso (\"Evolver\") \u00e8 un film del 1995 diretto da Mark Rosman.\nTrama.\nKyle Baxter \u00e8 un ragazzo molto abile in un videogioco sparatutto in realt\u00e0 virtuale chiamato \"Evolver\". Il suo sogno \u00e8 quello di stabilire il punteggio record in questo gioco in modo da assicurarsi una versione reale del nemico affrontato nel gioco, un robot dalle molteplici capacit\u00e0 chiamato appunto \"Evolver\". Kyle \u00e8 ad un passo dal record, ma il suo tentativo viene rovinato per caso dalla bella Jamie.\nNon contento della sua seconda posizione, Kyle ed un suo amico entrano nella banca dati della societ\u00e0 produttrice del gioco e truccano i punteggi, rendendo Kyle il vincitore del contest e facendogli ricevere il premio.\nIl robot arriva e le istruzioni sono chiare. Quando viene acceso i giocatori devono sparare al robot, il quale tenter\u00e0 di difendersi sparando a sua volta delle palle di gommapiuma. Evolver \u00e8 programmato su quattro livelli, ogni volta che viene sconfitto passa al livello successivo in cui diventa pi\u00f9 astuto e pi\u00f9 spietato. Inoltre tutte le partite vengono filmate e registrate dallo stesso robot su un dischetto, in modo che il direttore dello sviluppo di Evolver possa monitorare il funzionamento del prototipo.\nKyle inizia ad usare il robot in modi poco ortodossi, ad esempio per spiare le ragazze nello spogliatoio e per fare scherzi ai bulli della sua scuola. Proprio durante uno scontro con un bullo Evolver subisce un duro colpo, e inizia a non seguire pi\u00f9 gli schemi prestabiliti. Decider\u00e0 infatti di iniziativa di uccidere il bullo.\nEvolver perde sempre pi\u00f9 il controllo, inoltre ogni volta che viene sconfitto le sue capacit\u00e0 aumentano in maniera esponenziale fino a diventare un pericolo pubblico per tutti. Alla fine Kyle, con l'aiuto di Jamie e della sorella minore riesce finalmente ad abbattere il diabolico robot."}
{"id": "7021305", "revid": "399", "url": "https://it.wikipedia.org/wiki?curid=7021305", "title": "Daido Juku", "text": ""}
{"id": "7021307", "revid": "96221789", "url": "https://it.wikipedia.org/wiki?curid=7021307", "title": "SIG Sauer 1911-22", "text": ""}
{"id": "7021323", "revid": "767487", "url": "https://it.wikipedia.org/wiki?curid=7021323", "title": "La f\u00e9e des roches noires", "text": "La f\u00e9e des roches noires \u00e8 un cortometraggio del 1902 diretto da Ferdinand Zecca."}
{"id": "7021327", "revid": "1543377", "url": "https://it.wikipedia.org/wiki?curid=7021327", "title": "Ghiacciaio Cataract", "text": "Il ghiacciaio Cataract (\"Cataract Glacier\") \u00e8 un ghiacciaio situato nell'Alaska (Stati Uniti) sud-centrale situato nel Census Area di Valdez-Cordova).\nDati fisici.\nIl ghiacciaio si trova all'estremit\u00e0 nord-occidentale della Foresta Nazionale di Chugach (\"Chugach National Forest\"). Il suo orientamento pi\u00f9 o meno \u00e8 sud-ovest / nord-est e nasce nel gruppo montuoso Chugach (lato nord-occidentale). La fronte del ghiacciaio finisce pensile nel braccio di mare \"Surprise Inlet\" del \"Harriman Fjord\" che si trova nello Stretto di Prince William (\"Prince William Sound\"). Il ghiacciaio, lungo 2,5\u00a0km, si forma a circa 1.300 e termina 450 su un promontorio a picco sul mare.\nAltri ghiacciai vicini al Cataract sono:\nIl ghiacciaio \u00e8 circondato dai seguenti monti (tutti appartenenti al gruppo montuoso del Chugach):\nStoria.\nIl ghiacciaio, in tempi moderni, fu visto per la prima volta nel 1899 durante la \"Harriman Alaska Expedition\" organizzata dal magnate Edward Harriman. Fino agli anni 1930 il ghiacciaio scendeva fino al mare, poi gradualmente si \u00e8 ritirato nella posizione attuale (a circa 400 metri sul livello del mare). Il nome del ghiacciaio \u00e8 un nome descrittivo dato dai membri della spedizione \"Harriman Alaska Expedition\".\nAccessi e turismo.\nIl ghiacciaio \u00e8 visibile dal braccio di mare chiamato \"Surprise Inlet\" ed \u00e8 raggiungibile solamente via mare da Whittier (50\u00a0km circa) a da Valdez (oltre 150\u00a0km circa). Durante la stagione turistica sono programmate diverse escursioni via mare da Whittier per visitare il ghiacciaio e quelli vicini."}
{"id": "7021336", "revid": "199745", "url": "https://it.wikipedia.org/wiki?curid=7021336", "title": "Cataract Glacier", "text": ""}
{"id": "7021338", "revid": "767487", "url": "https://it.wikipedia.org/wiki?curid=7021338", "title": "The Vault of Horror (film)", "text": "The Vault of Horror (noto anche come Vault of Horror, Further Tales from the Crypt e Tales from the Crypt II) \u00e8 un film a episodi del 1973 diretto da Roy Ward Baker. Venne prodotta dalla britannica Amicus Productions. Analogamente al precedente film \"Racconti dalla tomba\" (1972) si basa su storie di genere horror scritte da Al Feldstein e pubblicate negli Stati Uniti d'America dalla EC Comics nella serie a fumetti \"Tales from the Crypt\"; nonostante il titolo, nessuna delle storie del film \u00e8 tratta dalla serie a fumetti \"The Vault of Horror\" edita dallo stesso editore.\nTrama.\nIl film \u00e8 composto da sei episodi:"}
{"id": "7021340", "revid": "594360", "url": "https://it.wikipedia.org/wiki?curid=7021340", "title": "Khitani", "text": ""}
{"id": "7021343", "revid": "594360", "url": "https://it.wikipedia.org/wiki?curid=7021343", "title": "Dongbuyeo", "text": ""}
{"id": "7021344", "revid": "594360", "url": "https://it.wikipedia.org/wiki?curid=7021344", "title": "Bukbuyeo", "text": ""}
{"id": "7021355", "revid": "594360", "url": "https://it.wikipedia.org/wiki?curid=7021355", "title": "Bak Hyeokgeose", "text": ""}
{"id": "7021356", "revid": "1543377", "url": "https://it.wikipedia.org/wiki?curid=7021356", "title": "Asakura Kagetake", "text": "Biografia.\nKagetake guid\u00f2 l'esercito degli Asakura per Asakura Yoshikage nella battaglia di Anegawa (1570). Pochi mesi dopo si un\u00ec ad Azai Nagamasa sconfiggendo una forza del clan Oda vicino a Sakamoto (1570) e fece pressioni per una mossa immediata sulla capitale, ma Nagamasa pose il veto. \nPartecip\u00f2 a una serie di scontri tra le forze Azai-Asakura e gli Oda intorno al castello di Odani nella provincia di \u014cmi tra il 1571 e il 1572. Si arrese a Oda Nobunaga nel 1573 e gli fu assegnato un feudo a nella provincia di Echizen. Quando gli Ikki della provincia si ribellarono, Kagetake si arrese . Di conseguenza, l'anno seguente Nobunaga invi\u00f2 un esercito per distruggerlo."}
{"id": "7021365", "revid": "594360", "url": "https://it.wikipedia.org/wiki?curid=7021365", "title": "Isola Ganghwa", "text": ""}
{"id": "7021377", "revid": "585241", "url": "https://it.wikipedia.org/wiki?curid=7021377", "title": "Rikspolisstyrelsens s\u00e4kerhetsavdelning", "text": ""}
{"id": "7021379", "revid": "585241", "url": "https://it.wikipedia.org/wiki?curid=7021379", "title": "RPS/S\u00e4k", "text": ""}
{"id": "7021380", "revid": "1305772", "url": "https://it.wikipedia.org/wiki?curid=7021380", "title": "Ange ou D\u00e9mon", "text": ""}
{"id": "7021382", "revid": "585241", "url": "https://it.wikipedia.org/wiki?curid=7021382", "title": "S\u00c4PO", "text": ""}
{"id": "7021387", "revid": "125818746", "url": "https://it.wikipedia.org/wiki?curid=7021387", "title": "The Viking Raiders", "text": "I Viking Raiders sono un tag team di wrestling attivo dal 2015 e composto da Erik e Ivar. I due combattono dal 2018 in WWE e si esibiscono nel roster di \"SmackDown\".\nTra il 2015 e il 2018 il duo ha lottato nella New Japan Pro-Wrestling e nella Ring of Honor come War Machine, vincendo due volte l'IWGP Tag Team Championship e una volta il ROH World Tag Team Championship. Dopo l'approdo in WWE nel 2018, ha invece detenuto una volta l'NXT Tag Team Championship e una volta il Raw Tag Team Championship.\nStoria.\nCircuito indipendente (2015\u20132018).\nNel 2014 Hanson e Rowe partecipano al Top Prospect Tournament, dove si scontrano nella finale, vinta da Hanson. Dopo quel match, i due formano un nuovo tag team, noto come War Machine. Firmano il loro primo contratto con la compagnia ROH nell'Aprile 2015. Il 22 Agosto i War Machine sconfiggono il tag team Killer Elite Squad, detentori dei GHC Tag team Championship, in un match non titolato; ottengono la possibilit\u00e0 di dare l'assalto ai titoli il 19 settembre, ma vengono sconfitti dai campioni. Il 18 Dicembre, a Final Battle, sconfiggono il tag team The Kingdom, e vincono i ROH World Tag Team Championship. Perdono i titoli il 9 Maggio 2016, a War of the Worlds, contro i The Addiction. A fine 2016, i War Machine competono nel New Japan Pro Wrestling's 2016 World Tag League, dove ottengono quattro vittorie su sette scontri, ma non riescono ad accedere alla finale.\nDopo una parentesi in Gran Bretagna, i War Machine tornano in Giappone e sconfiggono i Tencozy a Sakura Genesis 2017, il 9 aprile, vincendo i IWGP Tag Team Championship. Perdono i titoli a giugno a Dominion 6.11 contro la Guerrilas of Destiny, tag team formato dai membri del Bullet Club Tama Tonga e Tanga Loa, ma li riconquistato a G1 Special in Usa, in un no disqualification match, l'11 Luglio. Dopo un three way match, che comprendeva la Guerrilas of Destiny e la Killer Elite Squad, perdono i titoli a favore di quest'ultimo team, a Destruction in Kobe, il 24 Settembre. Concludono la loro esperienza a ROH il 16 Dicembre 2017 e hanno il loro ultimo match in NJPW il 5 gennaio 2018, a New Year's Dash.\nWWE (2018\u2013presente).\n\"NXT\" (2018\u20132019).\nIl 16 gennaio 2018 la WWE annunci\u00f2 di aver messo sotto contratto i War Machine, mandandoli nel Performance Center. Hanson e Rowe debuttarono come i War Raiders nella puntata di \"NXT\" dell'11 aprile interferendo nel match tra gli Heavy Machinery e Riddick Moss e Tino Sabbatelli. Nella puntata di \"NXT\" del 18 aprile i War Raiders fecero il loro debutto sul ring sconfiggendo facilmente i Metro Brothers, due jobber. Il 17 novembre, a ', i War Raiders, Pete Dunne e Ricochet sconfissero l'Undisputed Era in un WarGames match. Il 26 gennaio 2019, a ', i War Raiders sconfissero Kyle O'Reilly e Roderick Strong dell'Undisputed Era conquistando l'NXT Tag Team Championship per la prima volta. Il 5 aprile, a \"\", i War Raiders mantennero le cinture contro Aleister Black e Ricochet.\n\"Raw\" (2019\u20132021).\nCon lo \"Shake-up\" del 15 aprile i War Raiders vennero trasferiti nel roster di \"Raw\", nonostante detenessero ancora l'NXT Tag Team Championship. In tale puntata, i due cambiarono nome in Erik e Ivar come The Viking Experience e, in serata, sconfissero, assieme ai Revival, Aleister Black, Ricochet, Curt Hawkins e Zack Ryder. Nella puntata di \"Raw\" del 22 aprile cambiarono nome in The Viking Raiders e attaccarono i Lucha House Party. Nella puntata di \"NXT\" del 1\u00ba maggio i Viking Raiders resero vacante l'NXT Tag Team Championship dopo la loro promozione al roster di \"Raw\" avvenuta sedici giorni prima. Nella puntata di \"Raw\" del 26 agosto i Viking Raiders parteciparono ad un Gauntlet match per determinare i contendenti n\u00b01 al Raw Tag Team Championship di Braun Strowman e Seth Rollins ma vennero eliminati per squalifica insieme a Luke Gallows e Karl Anderson. Nella puntata di \"Raw\" del 14 ottobre i Viking Raiders sconfissero Dolph Ziggler e Robert Roode conquistando il Raw Tag Team Championship per la prima volta. Nella puntata di \"Raw\" del 18 novembre i Viking Raiders affrontarono Randy Orton e Ricochet per difendere il Raw Tag Team Championship ma vennero sconfitti per squalifica, mantenendo cos\u00ec i titoli, a causa dell'invasione degli atleti di \"SmackDown\" e \"NXT\". Nella puntata di \"Raw\" del 9 dicembre i Viking Raiders difesero con successo i titoli contro gli Street Profits. Il 15 dicembre, a \"\", i Viking Raiders organizzarono una \"open challenge\" per il Raw Tag Team Championship, e ad essa risposero Luke Gallows e Karl Anderson dell'O.C., ma il match termin\u00f2 in doppio count-out. Nella puntata di \"Raw\" del 6 gennaio 2020 i Viking Raiders difesero con successo i titoli in un Triple Threat Tag Team match contro Luke Gallows e Karl Anderson e gli Street Profits. Nella puntata di \"Raw\" del 20 gennaio i Viking Raiders persero i titoli contro Buddy Murphy e Seth Rollins dopo 98 giorni di regno. Il 27 febbraio, nel Kick-off di \"Super ShowDown\", i Viking Raiders vennero sconfitti da Luke Gallows e Karl Anderson. L'8 marzo, nel Kick-off di \"Elimination Chamber\", i Viking Raiders trionfarono su Curt Hawkins e Zack Ryder. Nella puntata di \"Raw\" del 22 giugno i Viking Raiders affrontarono gli Street Profits per il Raw Tag Team Championship ma vennero sconfitti. Nella puntata di \"Raw\" del 27 luglio i Viking Raiders parteciparono ad un Triple Threat Tag Team match che comprendeva anche Andrade e Angel Garza e Cedric Alexander e Ricochet per determinare gli sfidanti al Raw Tag Team Championship degli Street Profits ma il match venne vinto da Andrade e Garza. In seguito, dopo l'infortunio di Ivar al collo, anche Erik si infortun\u00f2 al tricipite. Nella puntata di \"Raw\" del 9 novembre Erik torn\u00f2 in azione schienando Akira Tozawa durante un incontro multiplo conquistando il 24/7 Championship per la prima volta, ma lo perse immediatamente dopo contro Drew Gulak. Nella puntata speciale \"WrestleMania SmackDown\" del 9 aprile 2021 Erik partecip\u00f2 all'Andr\u00e9 the Giant Memorial Battle Royal ma venne eliminato da Elias e Jaxson Ryker. Nella puntata di \"Raw\" del 7 giugno i Viking Raiders, tornati in azione da poco tempo, trionfarono in una Battle Royal eliminando per ultimi gli RK-Bro, diventando gli sfidante al Raw Tag Team Championship di AJ Styles e Omos. Il 18 luglio, a \"Money in the Bank\", i Viking Raiders vennero tuttavia battuti da Styles e Omos, fallendo nell'opportunit\u00e0 di conquistare le cinture di coppia di \"Raw\". Due settimane dopo, a \"Raw\", nella rivincita titolata di \"Money in the Bank\", i Viking Raiders vennero nuovamente sconfitti da Styles e Omos.\n\"SmackDown\" (2021\u2013presente).\nIl 4 ottobre, per effetto del Draft, i Viking Raiders passarono al roster di \"SmackDown\". I due debuttarono nello show nella puntata del 5 novembre sconfiggendo Happy Corbin e Madcap Moss per count-out. Il 21 novembre, a \"Survivor Series\", i Viking Raiders presero parte ad una Battle Royal dedicata a The Rock ma vennero eliminati. Nella puntata di \"SmackDown\" del 26 novembre i Viking Raiders presero parte una Battle Royal per determinare lo sfidante allo Universal Championship di Roman Reigns ma vennero eliminati. Nella puntata di \"SmackDown\" del 24 dicembre sia Erik che Ivar parteciparono ad un Gauntlet match per determinare lo afidante all'Intercontinental Championship di Shinsuke Nakamura ma Erik venne eliminato da Angel mentre Ivar da Sheamus. Nella puntata di \"SmackDown\" del 14 gennaio i Viking Raiders vinsero un Fatal 4-Way Tag Team match che comprendeva Cesaro e Mansoor, Jinder Mahal e Shanky e i Los Lotharios (Angel e Humberto), diventando gli sfidanti allo SmackDown Tag Team Championship degli Usos. Il 19 febbraio, ad \"Elimination Chamber\", i Viking Raiders affrontarono gli Usos per i titoli di coppia di \"SmackDown\" ma il match termin\u00f2 in no-contest."}
{"id": "7021393", "revid": "486946", "url": "https://it.wikipedia.org/wiki?curid=7021393", "title": "Yi Sun Sin", "text": ""}
{"id": "7021401", "revid": "125818759", "url": "https://it.wikipedia.org/wiki?curid=7021401", "title": "Ivar (wrestler)", "text": "Smith \u00e8 noto per aver formato, con Erik, i Viking Raiders, con il quale ha vinto una volta il Raw Tag Team Championship e combattuto nel territorio di sviluppo della WWE, \"NXT\", dove hanno vinto una volta l'NXT Tag Team Championship.\nIl duo, prima di approdare in WWE, era noto come War Machine e ha lottato nella New Japan Pro-Wrestling e nella Ring of Honor dove hanno vinto rispettivamente due volte l'IWGP Tag Team Championship e una volta il ROH World Tag Team Championship.\nCarriera.\nWWE (2005\u20132006, 2014).\nSmith ha fatto la sua prima apparizione in WWE nella puntata di \"Velocity\" del 16 dicembre 2005 perdendo contro Doug Basham. Nella puntata di \"SmackDown!\" del 15 settembre 2006 Smith venne pesantemente sconfitto da Sylvester Terkay. Nell'aprile del 2014 Smith torn\u00f2 in WWE come parte del tryout camp.\nWWE (2018\u2013presente).\n\"NXT\" (2018\u20132019).\nIl 16 gennaio 2018 la WWE annunci\u00f2 di aver messo sotto contratto i War Machine, mandandoli nel Performance Center. Hanson e Rowe debuttarono come i War Raiders nella puntata di \"NXT\" dell'11 aprile interferendo nel match tra gli Heavy Machinery (Otis Dozovic e Tucker Knight) e Riddick Moss e Tino Sabbatelli. Nella puntata di \"NXT\" del 18 aprile i War Raiders fecero il loro debutto sul ring sconfiggendo facilmente i Metro Brothers (Chris Metro e JC Metro), due jobber. Il 17 novembre, a ', i War Raiders, Pete Dunne e Ricochet sconfissero l'Undisputed Era (Adam Cole, Bobby Fish, Kyle O'Reilly e Roderick Strong) in un WarGames match. Il 26 gennaio 2019, a ', i War Raiders sconfissero Kyle O'Reilly e Roderick Strong dell'Undisputed Era conquistando l'NXT Tag Team Championship per la prima volta. Il 5 aprile, a \"\", i War Raiders mantennero le cinture contro Aleister Black e Ricochet.\n\"Raw\" (2019\u20132021).\nCon lo \"Shake-up\" del 15 aprile i War Raiders vennero trasferiti nel roster di \"Raw\", nonostante detenessero ancora l'NXT Tag Team Championship. In tale puntata, i due cambiarono nome in Erik e Ivar come The Viking Experience e, in serata, sconfissero, assieme ai Revival (Dash Wilder e Scott Dawson), Aleister Black, Ricochet, Curt Hawkins e Zack Ryder. Nella puntata di \"Raw\" del 22 aprile Erik e Ivar cambiarono nome in The Viking Raiders e attaccarono i Lucha House Party (Gran Metalik, Kalisto e Lince Dorado). Nella puntata di \"NXT\" del 1\u00ba maggio i Viking Raiders resero vacante l'NXT Tag Team Championship dopo la loro promozione al roster di \"Raw\" avvenuta sedici giorni prima. Nella puntata di \"Raw\" del 26 agosto i Viking Raiders parteciparono ad un Gauntlet match per determinare i contendenti n\u00b01 al Raw Tag Team Championship di Braun Strowman e Seth Rollins ma vennero eliminati per squalifica insieme a Luke Gallows e Karl Anderson. Nella puntata di \"Raw\" del 14 ottobre i Viking Raiders sconfissero Dolph Ziggler e Robert Roode conquistando il Raw Tag Team Championship per la prima volta. Nella puntata di \"Raw\" del 18 novembre i Viking Raiders affrontarono Randy Orton e Ricochet per difendere il Raw Tag Team Championship ma vennero sconfitti per squalifica, mantenendo cos\u00ec i titoli, a causa dell'invasione degli atleti di \"SmackDown\" e \"NXT\". Nella puntata di \"Raw\" del 9 dicembre i Viking Raiders difesero con successo i titoli contro gli Street Profits (Angelo Dawkins e Montez Ford). Il 15 dicembre, a \"\", i Viking Raiders organizzarono una \"Open Challenge\" per il Raw Tag Team Championship, e ad essa risposero Luke Gallows e Karl Anderson dell'O.C., ma tale incontro termin\u00f2 in doppio count-out. Nella puntata di \"Raw\" del 6 gennaio 2020 i Viking Raiders difesero con successo i titoli in un Triple Threat Tag Team match contro Luke Gallows e Karl Anderson e gli Street Profits. Nella puntata di \"Raw\" del 20 gennaio i Viking Raiders persero i titoli contro Buddy Murphy e Seth Rollins dopo 98 giorni di regno. Il 27 febbraio, nel Kick-off di \"Super ShowDown\", i Viking Raiders vennero sconfitti da Luke Gallows e Karl Anderson. L'8 marzo, nel Kick-off di \"Elimination Chamber\", i Viking Raiders trionfarono su Curt Hawkins e Zack Ryder. Nella puntata di \"Raw\" del 22 giugno i Viking Raiders affrontarono gli Street Profits per il Raw Tag Team Championship ma vennero sconfitti. Nella puntata di \"Raw\" del 27 luglio i Viking Raiders parteciparono ad un Triple Threat Tag Team match che comprendeva anche Andrade e Angel Garza e Cedric Alexander e Ricochet per determinare i contendenti n\u00b01 al Raw Tag Team Championship degli Street Profits ma il match venne vinto da Andrade e Garza. In seguito, dopo l'infortunio di Ivar al collo, anche Erik si infortun\u00f2 al tricipite. Nella puntata di \"Raw\" del 7 giugno i Viking Raiders, tornati in azione da poco tempo, trionfarono in una Battle Royal eliminando per ultimi gli RK-Bro, diventando gli sfidanti al Raw Tag Team Championship di AJ Styles e Omos. Il 18 luglio, a \"Money in the Bank\", non riuscirono a conquistare le cinture. Due settimane dopo, a \"Raw\", nella rivincita titolata di \"Money in the Bank\", i Viking Raiders vennero nuovamente sconfitti da Styles e Omos.\n\"SmackDown\" (2021\u2013presente).\nIl 4 ottobre, per effetto del Draft, i Viking Raiders passarono al roster di \"SmackDown\". I due debuttarono nello show nella puntata del 5 novembre ssconfiggendo Happy Corbin e Madcap Moss per count-out. Il 21 novembre, a \"Survivor Series\", i Viking Raiders presero parte ad una Battle Royal dedicata a The Rock ma vennero eliminati. Nella puntata di \"SmackDown\" del 26 novembre Ivar prese parte una Battle Royal per determinare il contendente n\u00b01 all'Universal Championship di Roman Reigns ma venne eliminato. Nella puntata di \"SmackDown\" del 24 dicembre Ivar partecip\u00f2 ad un Gauntlet match per determinare il contendente n\u00b01 all'Intercontinental Championship di Shinsuke Nakamura ma, dopo aver eliminato Shanky, venne eliminato da Sheamus. Nella puntata di \"SmackDown\" del 14 gennaio i Viking Raiders vinsero un Fatal 4-Way Tag Team match che comprendeva Cesaro e Mansoor, Jinder Mahal e Shanky e i Los Lotharios (Angel e Humberto), diventando i contendenti n\u00b01 allo SmackDown Tag Team Championship degli Usos (Jey Uso e Jimmy Uso). Il 19 febbraio, ad \"Elimination Chamber\", i Viking Raiders affrontarono gli Usos per i titoli di coppia di \"SmackDown\" ma il match termin\u00f2 in no-contest.\nPersonaggio.\nIvar ed il suo compagno di tag team Erik seguono lo stile di vita straight edge."}
{"id": "7021402", "revid": "92723", "url": "https://it.wikipedia.org/wiki?curid=7021402", "title": "TT239", "text": "TT239 (Theban Tomb 239) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT239 era la tomba di:\nBiografia.\nUnica notizia ricavabile, il nome della moglie, Hetepti.\nLa tomba.\nPlanimetricamente la tomba si sviluppa con forma a \"T\" rovesciata tipica delle sepolture del periodo, ma in luogo del corridoio perpendicolare all'ingresso, oltre la sala trasversale, si trova una sala con quattro pilastri; scene parietali leggibili solo nella sala trasversale: (1 in planimetria) il defunto e la moglie (?) seduti e frammenti di testo; sul lato corto e proseguendo sul lato adiacente (2-3), su tre registri, dinanzi al re (?) personaggi siriani recanti tributi di vasi floreali, lingotti di metallo (tra gli altri, un uomo porta sulle spalle un bambino), e cavalli. Su altra parete (4) parte alta molto danneggiata; in basso un uomo in offertorio verso un altro seduto; sul lato corto (5) imitazione di stele in granito con i resti di una doppia scena del defunto e della moglie dinanzi a divinit\u00e0 e un uomo che offre libagioni alla coppia. Poco oltre (6) resti di tre registri con piante, il defunto con una scorta militare e due barche a vela."}
{"id": "7021407", "revid": "868829", "url": "https://it.wikipedia.org/wiki?curid=7021407", "title": "Reattore nucleare Rapsodie", "text": ""}
{"id": "7021409", "revid": "1543377", "url": "https://it.wikipedia.org/wiki?curid=7021409", "title": "Asakura Kageaki", "text": "Biografia.\nKageakira era un figlio di Asakura Kagetaka e deteneva il castello di Ino nella provincia di Echizen. Guid\u00f2 l'esercito degli Asakura in varie occasioni dopo le battaglie del 1570 ma divenne cos\u00ec disgustato dalla debole leadership di Yoshikage che si scher\u00f2 con Oda Nobunaga quando quest'ultimo invase Echizen nel 1573. Per dimostrare la sua fedelt\u00e0 trad\u00ec la sorte di Asakura Yoshikage che si era nascosto dopo la caduta di Ichij\u014ddani. Nobunaga gli concesse un feudo a Echizen e cambi\u00f2 il suo nome in Tobashi Kageakira. \nNel 1574 gli Ikk\u014d-ikki di Echizen si ribellarono, sostenuti da Shimotsuma Raish\u014d e altri, e Kageakira condusse le sue truppe ad affrontarli. Fu sopraffatto e mor\u00ec combattendo nell'aprile 1574."}
{"id": "7021410", "revid": "1456683", "url": "https://it.wikipedia.org/wiki?curid=7021410", "title": "Asakura Kageakira", "text": ""}
{"id": "7021411", "revid": "128334", "url": "https://it.wikipedia.org/wiki?curid=7021411", "title": "Dolore urente", "text": ""}
{"id": "7021412", "revid": "124123", "url": "https://it.wikipedia.org/wiki?curid=7021412", "title": "Max Gaines", "text": "Gaines ide\u00f2 nel 1933 il primo opuscolo in quadricromia, un precursore del formato degli albi a fumetti a colori sarebbe diventato lo standard per l'industria dei fumetti americani. \u00c8 stato co-editore di All-American Publications, una casa editrice di fumetti seminale che introdusse personaggi come Green Lantern, Wonder Woman e Hawkman. Poi fond\u00f2 la Educational Comics che il figlio, William Gaines, avrebbe trasformato nella EC Comics. Ha scritto uno dei primi saggi sui fumetti, un opuscolo del 1942 intitolato \"Narrative Illustration, The Story of the Comics\".\nVenne citato nel volume \"Fifty Who Made DC Great\", come una delle persone che avevano contribuito a rendere grande la DC Comics.\nBiografia.\nGaines, fece l'insegnante e il preside in una scuola elementare, l'operaio in una fabbrica di munizioni e il merciaio. Nel 1933 aveva appena iniziato un nuovo lavoro come addetto alle vendite presso la Eastern Color Printing quando, un giorno, mentre buttava fuori alcuni vecchi supplementi domenicali a fumetti, gli venne in mente che, se confezionati insieme, sarebbero diventati un eccellente mezzo promozionale. Contatt\u00f2 allora Harry L. Wildenberg, direttore delle vendite della Eastern e suo diretto superiore. La proposta di un libro formato tabloid che presentava la ristampa delle tavole a fumetti dei supplementi domenicali da vendere a cinque centesimi o in cambio di un tagliando sembr\u00f2 una buona idea per l'attivit\u00e0 promozionale che stavano studiando per un loro cliente, la Procter &amp; Gamble. Alla Procter &amp; Gamble l'idea non piacque e allora Gaines e Wildenberg decisero di proporla ad altre aziende, titolando il libro promozionale come \"Funnies on Parade\". L'idea piacque e, nel corso del anno successivo, la Eastern ricevette ordinazioni per centinaia di migliaia di copie della rivista che ora veniva distribuita dai principali rivenditori come Wheatena, Canada Dry, Phillips Dental Magnesia, Kinney Shoes e John Wanamaker Department Stores.\nL'albo era ottenuto stampando a quattro colori otto pagine su ogni foglio di formato tabloid standard di carta da giornale, misurava circa 7 pollici e 1/4 per 10 pollici e 1/4, con una media di sessantaquattro pagine. Questo formato dipendeva dalle dimensioni della tipica pagina di giornale che, piegata a met\u00e0, produceva una dimensione da tabloid, circa dieci per 15 pollici, piegandola ancora una volta, si otteneva il formato della pagina dei fumetti, poco pi\u00f9 di sette per dieci pollici. Un fumetto di 64 pagine veniva stampato usando quattro rotoli di carta da giornale e pi\u00f9 tardi, un rotolo di cartoncino liscio per la copertina, ogni rotolo formato da quattro unit\u00e0 di stampa separate, una per inchiostro nero, rosso, giallo e blu. Sulle rotative pi\u00f9 grandi, come la macchina da stampa Goss City, tutte le pagine potevano essere stampate contemporaneamente e automaticamente unite e piegate in base alle dimensioni della stampa; poi spillato insieme e tagliato.\nA seguito del successo dell'iniziativa, Gaines penso che, oltre come mezzo promozionale, avrebbero potuti anche essere venduti direttamente ai bambini e, nel febbraio del 1934, Gaines and\u00f2 da George T. Delacorte, Jr alla Dell per produrre un libro ora chiamato \"Famous Funnies\". Delacorte aveva gi\u00e0 esperienza nel settore, oltre ad avere un enorme arretrato di materiale tra cui scegliere. Il vero contributo di Gaines sugger\u00ec che il libro fosse di dimensioni di mezzo tabloid e Delacorte accett\u00f2 l'idea e stamp\u00f2 un primo volume della rivista di 64 pagine a fumetti in 35.000 copie che, su idea di Gaines, venne distribuito nelle edicole. \nNel 1938, Gaines e Jack Liebowitz iniziarono a pubblicare fumetti con materiale originale sotto il nome di \"All-American Publications\". A quel tempo, Liebowitz era il comproprietario con Harry Donenfeld delle National Allied Publications, la compagnia che sarebbe divenuta la DC Comics, e Donenfeld finanzi\u00f2 la creazione di All-American che pubblic\u00f2 diverse antologie di fumetti di genere supereroistico/avventuroso come \"All-American Comics\" e \"Flash Comics\". Per un certo periodo, la All-American e la National oltre ai personaggi condivisero gli sforzi di marketing e promozionali. Diversi personaggi della National come Starman, Doctor Fate o Spettro, apparvero accanto personaggi della All-American come Green Lantern, Wonder Woman e Hawkman nella serie di successo \"All Star Comics\".\nAgli inizi degli anni quaranta nelle serie a fumetti della All-American e non presentarono pi\u00f9 personaggi della National. Nel 1944 Donenfeld acquis\u00ec l'intera propriet\u00e0 di Gaines e fuse la National e la All-American in un'unica societ\u00e0.\nCon il ricavato della vendita Gaines fond\u00f2 la Educational Comics che continu\u00f2 la pubblicazione di una serie della All-American, \"Picture Stories from the Bible\", e ne aggiunse di nuovi come \"Picture Stories from American History\". Presto Gaines ampli\u00f2 il proprio catalogo con serie umoristiche come \"Land of the Lost\", \"Animal Fables\" ed Ed Wheelan's \"Fat and Slat\".\nAd agosto 1947, at Lake Placid, New York, Gaines mor\u00ec a seguito di un incidente a bordo di un motoscafo e il figlio venticinquenne di Max Gaines, William Gaines, eredit\u00f2 la CE e ne ampli\u00f2 il catalogo ideando la nuova linea Entertaining Comics sostituendo i libri per bambini di umorismo infantile con titoli rivolti a un pubblico pi\u00f9 maturo di diversi generi, dal romantico al western, dalla fantascienza all'horror e alla satira.\nPremi e riconoscimenti.\nVenne indicato postumo nel volume \"Fifty Who Made DC Great\" - una pubblicazione della DC Comics del 1985 per commemorare il 50\u00ba anniversario della casa editrice - come una delle persone che avevano contribuito a rendere grande la DC Comics."}
{"id": "7021427", "revid": "125818731", "url": "https://it.wikipedia.org/wiki?curid=7021427", "title": "Erik (wrestler)", "text": "Rowe \u00e8 noto per aver formato, con Ivar, i Viking Raiders, con il quale ha vinto una volta il Raw Tag Team Championship e combattuto nel territorio di sviluppo della WWE, \"NXT\", dove hanno vinto una volta l'NXT Tag Team Championship. In singolo, Erik ha vinto una volta il 24/7 Championship.\nIl duo, prima di approdare in WWE, era noto come War Machine e ha lottato nella New Japan Pro-Wrestling e nella Ring of Honor dove hanno vinto rispettivamente due volte l'IWGP Tag Team Championship e una volta il ROH World Tag Team Championship.\nCarriera.\nWWE (2018\u2013presente).\n\"NXT\" (2018\u20132019).\nIl 16 gennaio 2018 la WWE annunci\u00f2 di aver messo sotto contratto i War Machine, mandandoli nel Performance Center. Hanson e Rowe debuttarono come i War Raiders nella puntata di \"NXT\" dell'11 aprile interferendo nel match tra gli Heavy Machinery (Otis Dozovic e Tucker Knight) e Riddick Moss e Tino Sabbatelli. Nella puntata di \"NXT\" del 18 aprile i War Raiders fecero il loro debutto sul ring sconfiggendo facilmente i Metro Brothers (Chris Metro e JC Metro), due jobber. Il 17 novembre, a ', i War Raiders, Pete Dunne e Ricochet sconfissero l'Undisputed Era (Adam Cole, Bobby Fish, Kyle O'Reilly e Roderick Strong) in un WarGames match. Il 26 gennaio 2019, a ', i War Raiders sconfissero Kyle O'Reilly e Roderick Strong dell'Undisputed Era conquistando l'NXT Tag Team Championship per la prima volta. Il 5 aprile, a \"\", i War Raiders mantennero le cinture contro Aleister Black e Ricochet.\n\"Raw\" (2019\u20132021).\nCon lo \"Shake-up\" del 15 aprile i War Raiders vennero trasferiti nel roster di \"Raw\", nonostante detenessero ancora l'NXT Tag Team Championship. In tale puntata, i due cambiarono nome in Erik e Ivar come The Viking Experience e, in serata, sconfissero, assieme ai Revival (Dash Wilder e Scott Dawson), Aleister Black, Ricochet, Curt Hawkins e Zack Ryder. Nella puntata di \"Raw\" del 22 aprile Erik e Ivar cambiarono nome in The Viking Raiders e attaccarono i Lucha House Party (Gran Metalik, Kalisto e Lince Dorado). Nella puntata di \"NXT\" del 1\u00ba maggio i Viking Raiders resero vacante l'NXT Tag Team Championship dopo la loro promozione al roster di \"Raw\" avvenuta sedici giorni prima. Nella puntata di \"Raw\" del 26 agosto i Viking Raiders parteciparono ad un Gauntlet match per determinare i contendenti n\u00b01 al Raw Tag Team Championship di Braun Strowman e Seth Rollins ma vennero eliminati per squalifica insieme a Luke Gallows e Karl Anderson. Nella puntata di \"Raw\" del 14 ottobre i Viking Raiders sconfissero Dolph Ziggler e Robert Roode conquistando il Raw Tag Team Championship per la prima volta. Nella puntata di \"Raw\" del 18 novembre i Viking Raiders affrontarono Randy Orton e Ricochet per difendere il Raw Tag Team Championship ma vennero sconfitti per squalifica, mantenendo cos\u00ec i titoli, a causa dell'invasione degli atleti di \"SmackDown\" e \"NXT\". Nella puntata di \"Raw\" del 9 dicembre i Viking Raiders difesero con successo i titoli contro gli Street Profits (Angelo Dawkins e Montez Ford). Il 15 dicembre, a \"\", i Viking Raiders organizzarono una \"Open Challenge\" per il Raw Tag Team Championship, e ad essa risposero Luke Gallows e Karl Anderson dell'O.C., ma tale incontro termin\u00f2 in doppio count-out. Nella puntata di \"Raw\" del 6 gennaio 2020 i Viking Raiders difesero con successo i titoli in un Triple Threat Tag Team match contro Luke Gallows e Karl Anderson e gli Street Profits. Nella puntata di \"Raw\" del 20 gennaio i Viking Raiders persero i titoli contro Buddy Murphy e Seth Rollins dopo 98 giorni di regno. Il 27 febbraio, nel Kick-off di \"Super ShowDown\", i Viking Raiders vennero sconfitti da Luke Gallows e Karl Anderson. L'8 marzo, nel Kick-off di \"Elimination Chamber\", i Viking Raiders trionfarono su Curt Hawkins e Zack Ryder. Nella puntata di \"Raw\" del 22 giugno i Viking Raiders affrontarono gli Street Profits per il Raw Tag Team Championship ma vennero sconfitti. Nella puntata di \"Raw\" del 27 luglio i Viking Raiders parteciparono ad un Triple Threat Tag Team match che comprendeva anche Andrade e Angel Garza e Cedric Alexander e Ricochet per determinare i contendenti n\u00b01 al Raw Tag Team Championship degli Street Profits ma il match venne vinto da Andrade e Garza. In seguito, dopo l'infortunio di Ivar al collo, anche Erik si infortun\u00f2 al tricipite. Nella puntata di \"Raw\" del 9 novembre Erik torn\u00f2 in azione schienando Akira Tozawa durante un incontro multiplo conquistando il 24/7 Championship per la prima volta, ma lo perse immediatamente dopo contro Drew Gulak. Nella puntata speciale \"WrestleMania SmackDown\" del 9 aprile 2021 Erik partecip\u00f2 all'Andr\u00e9 the Giant Memorial Battle Royal ma venne eliminato da Elias e Jaxson Ryker. Nella puntata di \"Raw\" del 7 giugno i Viking Raiders, tornati in azione da poco tempo, trionfarono in una Battle Royal eliminando per ultimi gli RK-Bro, diventando gli sfidanti al Raw Tag Team Championship di AJ Styles e Omos. Il 18 luglio, a \"Money in the Bank\", i Viking Raiders vennero tuttavia battuti da Styles e Omos, fallendo nell'opportunit\u00e0 di conquistare le cinture di coppia di \"Raw\". Due settimane dopo, a \"Raw\", nella rivincita titolata di \"Money in the Bank\", i Viking Raiders vennero nuovamente sconfitti da Styles e Omos.\n\"SmackDown\" (2021\u2013presente).\nIl 4 ottobre, per effetto del Draft, i Viking Raiders passarono al roster di \"SmackDown\". I due debuttarono nello show nella puntata del 5 novembre ssconfiggendo Happy Corbin e Madcap Moss per count-out. Il 21 novembre, a \"Survivor Series\", i Viking Raiders presero parte ad una Battle Royal dedicata a The Rock ma vennero eliminati. Nella puntata di \"SmackDown\" del 26 novembre Erik prese parte una Battle Royal per determinare il contendente n\u00b01 all'Universal Championship di Roman Reigns ma venne eliminato. Nella puntata di \"SmackDown\" del 24 dicembre Erik partecip\u00f2 ad un Gauntlet match per determinare il contendente n\u00b01 all'Intercontinental Championship di Shinsuke Nakamura ma venne eliminato da Angel. Nella puntata di \"SmackDown\" del 14 gennaio i Viking Raiders vinsero un Fatal 4-Way Tag Team match che comprendeva Cesaro e Mansoor, Jinder Mahal e Shanky e i Los Lotharios (Angel e Humberto), diventando i contendenti n\u00b01 allo SmackDown Tag Team Championship degli Usos (Jey Uso e Jimmy Uso). Il 19 febbraio, ad \"Elimination Chamber\", i Viking Raiders affrontarono gli Usos per i titoli di coppia di \"SmackDown\" ma il match termin\u00f2 in no-contest.\nVita privata.\nDal 27 ottobre del 2017 Erik ha una relazione con Sarah Logan, ex-wrestler in WWE, e il 7 luglio 2020 \u00e8 stato annunciato che ella \u00e8 incinta.\nPersonaggio.\nErik ed il suo compagno di tag team Ivar seguono lo stile di vita straight edge. Come si pu\u00f2 dedurre dal suo profilo Instagram, Erik \u00e8 un cacciatore, pratica le arti marziali e partecipa a numerose rievocazioni storiche dell'epoca vichinga."}
{"id": "7021428", "revid": "1543377", "url": "https://it.wikipedia.org/wiki?curid=7021428", "title": "Asakura Takakage", "text": "Biografia.\nTakakage succedette al padre Sadakage nel 1512 e fu un \"daimy\u00f4\" di talento, espandendo l'influenza degli Asakura mentre migliorava il crescente status culturale di Echizen. \nSi racconta che abbia formalmente promulgato il famoso \"Toshikage Jushichikajo (1480) - il codice di casa di Asakura Toshikage\".\nInvi\u00f2 truppe per aiutare il clan Toki della provincia di Mino che si trovava in difficolt\u00e0, e nel 1518 e aiut\u00f2 gli Azai di \u014cmi nel loro tentativo di eliminare l'autorit\u00e0 del Kyogoku e di sostenerli contro il clan Rokkaku.\nGli succedette il figlio Asakura Yoshikage."}
{"id": "7021443", "revid": "767487", "url": "https://it.wikipedia.org/wiki?curid=7021443", "title": "La meravigliosa amante di Adolphe", "text": "La meravigliosa amante di Adolphe (\"Adolphe, ou l'\u00e2ge tendre\") \u00e8 un film del 1968 diretto da Bernard Toublanc-Michel.\nTrama.\nHenri Robeck \u00e8 un giovane regista di vent'anni, desideroso di adattare per il cinema il romanzo \"Adolphe\" di Benjamin Constant, spendendo poco e con l'aiuto di alcuni amici.\nHenri \u00e8 alla ricerca di una propriet\u00e0 per l'arredamento. Trova il set per le riprese e chiede a Helen, una donna di origine polacca che \u00e8 la governante e amante del conte di Pourtalain, di recitare nel film. Helen accetta ed entrambi, durante le riprese, vivono lo stesso dramma di Adolphe ed Ell\u00e9nore, protagonisti del romanzo."}
{"id": "7021444", "revid": "1305772", "url": "https://it.wikipedia.org/wiki?curid=7021444", "title": "Soulless", "text": ""}
{"id": "7021451", "revid": "92723", "url": "https://it.wikipedia.org/wiki?curid=7021451", "title": "TT240", "text": "TT240 (Theban Tomb 240) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT240 era la tomba di:\nBiografia.\nUniche notizie ricavabili, i nomi dei genitori: Iku, il padre, e Nebti, la madre.\nLa tomba.\nTT240 \u00e8 annoverata tra le tombe pi\u00f9 antiche giacch\u00e9 risale a un periodo compreso tra l' e il Primo Periodo Intermedio. Non se ne hanno planimetrie; \u00e8 tuttavia noto che la camera sepolcrale fosse a forma di sarcofago e che sulle pareti fosse rappresentata una falsa porta con i Testi dei sarcofagi. Una stele, risalente all'anno XLVI del re Montuhotep-Nebhepetre (Montuhotep II), reca su cinque registri il defunto seduto e la datazione, nonch\u00e9 un testo di \"indirizzo ai viventi\"; sul lato sinistro il defunto con il, padre Iku, sulla destra un uomo non identificabile; preti con offerte destinate al defunto e alla madre, Nebti, nonch\u00e9 portatori di offerte. Una recente pubblicazione precisa che alla tomba si accede da un cortile ricavato nella collina di el-Assasif ed \u00e8 costituita da due corridoi che adducono alla camera sepolcrale in cui il sarcofago \u00e8 scavato direttamente nel pavimento: mentre i corridoi sono privi di decorazione, la camera sepolcrale \u00e8 decorata principalmente con testi sacri, alcune false porte, liste di offerte e la rappresentazione di una tavola per offerte."}
{"id": "7021452", "revid": "106908", "url": "https://it.wikipedia.org/wiki?curid=7021452", "title": "Asakura Norikage", "text": "Biografia.\nNorikage era l'ottavo figlio di Asakura Toshikage e divenne un pilastro della famiglia Asakura.\nNel 1503, anno dell'ascesa di suo nipote Sadakage alla posizione di \"daimy\u014d\", una fazione di servitori degli Asakura form\u00f2 un coalizione contro di lui\". \"Norikage fu avvicinato da un Asakura Kagefusa per unirsi alla pianificata ribellione e il primo evidentemente diede il suo consenso. Tuttavia Norikage rivel\u00f2 la trama a Sadakage all'ultimo minuto e il quartier generale dei ribelli nel castello di Tsuruga fu attaccato. Kagefusa aveva chiesto l'aiuto del clan Hosokawa, ma le forze di quel clan furono bloccate vicino al lago Biwa e messe in rotta. Successivamente Kagefusa fugg\u00ec da Echizen e mor\u00ec di malattia.\nPi\u00f9 tardi sconfisse un esercito Ikki a Kuzuryugawa nel 1506, in una delle numerose battaglie che avrebbe combattuto contro questi ribelli. Guid\u00f2 una spedizione nella provincia di Tango nel 1517 e nel 1526 guid\u00f2 un esercito a sostegno del clan Azai contro i Rokkaku, cementando l'alleanza tra Azai e Asakura. Marci\u00f2 contro gli Ikki di Kaga nel 1531 e li combatt\u00e9 di nuovo nel 1555. Dopo l'assalto di Daishojiomote in quella campagna, si ammal\u00f2 e torn\u00f2 a al castello di Ichij\u014ddani, lasciando l'esercito nelle mani di Asakura Kagetaka.\nMor\u00ec nel 1555. \nFu probabilmente il generale di maggior talento prodotto dal clan Asakura e i suoi scritti su varie questioni militari forniscono un prezioso valore storico. Numerosi detti attribuiti al Norikage sopravvivono ancora oggi, tra cui \"Il guerriero pu\u00f2 essere chiamato una bestia o un cane, la cosa principale \u00e8 vincere\". \nAveva adottato il nome \"Soteki\" dopo essere entrato nel sacerdozio. Eredit\u00f2 le sue convinzioni religiose e non ebbe figli. Adott\u00f2 suo nipote Kagetoshi."}
{"id": "7021454", "revid": "767487", "url": "https://it.wikipedia.org/wiki?curid=7021454", "title": "Atzitzintla", "text": "Atzitzintla \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 omonima.\nConta 8.408 abitanti (2010) e ha una estensione di 133,12\u00a0km\u00b2. \nIl nome della localit\u00e0 in lingua nahuatl significa \"luogo dove la piccola acqua si trova abbasso\"."}
{"id": "7021455", "revid": "834", "url": "https://it.wikipedia.org/wiki?curid=7021455", "title": "Blue Monday (singolo Flunk)", "text": ""}
{"id": "7021461", "revid": "1566286", "url": "https://it.wikipedia.org/wiki?curid=7021461", "title": "Adolphe, ou l'\u00e2ge tendre", "text": ""}
{"id": "7021462", "revid": "106908", "url": "https://it.wikipedia.org/wiki?curid=7021462", "title": "Asakura Kagetaka (1508-1570)", "text": "Biografia.\nKagetaka fu un cugino di Asakura Yoshikage. Quando Asakura Norikage si ammal\u00f2 e mor\u00ec durante la campagna del 1555 gli assegn\u00f2 la guida dell'armata Asakura, che Kagetaka guid\u00f2 nel 1564 contro i ribelli Ikki di Kaga."}
{"id": "7021464", "revid": "380453", "url": "https://it.wikipedia.org/wiki?curid=7021464", "title": "Seramiksan Spor Kul\u00fcb\u00fc 2016-2017", "text": "Questa voce raccoglie le informazioni riguardanti il Seramiksan Spor Kul\u00fcb\u00fc nelle competizioni ufficiali della stagione 2016-2017.\nOrganigramma societario.\nArea direttiva\nArea tecnica"}
{"id": "7021468", "revid": "39884", "url": "https://it.wikipedia.org/wiki?curid=7021468", "title": "Kim Il", "text": "Ha vinto due medaglie d'oro olimpiche alle Olimpiadi estive di Barcellona 1992 e Atlanta 1996 nella categoria dei pesi minimosca (fino a 48 kg). Ha vinto la medaglia d'argento ai Campionati mondiali del 1991. Ha vinto, inoltre, i Campionati asiatici nella stessa categoria nel 1992, 1993 e 1996.\nNel 2006 \u00e8 stato inserito nella \"Hall of Fame\" della Federazione internazionale di Lotta."}
{"id": "7021469", "revid": "1305772", "url": "https://it.wikipedia.org/wiki?curid=7021469", "title": "Starchild", "text": ""}
{"id": "7021474", "revid": "106908", "url": "https://it.wikipedia.org/wiki?curid=7021474", "title": "Asakura Kagetaka (1495-1543)", "text": "Biografia.\nKagetaka era un figlio di Asakura Sadakage e un fratello minore di Asakura Takakage. Eccelleva in questioni diplomatiche ed era considerato generalmente capace, ma si crearono degli attriti tra lui e Takakage e Kagetaka inizi\u00f2 a sentirsi in pericolo. Quindi si rifugi\u00f2 nella provincia di Wakasa e prest\u00f2 servizio con il clan Takeda-Wakasa.\nSuo figlio fu Asakura Kageakira."}
{"id": "7021478", "revid": "486946", "url": "https://it.wikipedia.org/wiki?curid=7021478", "title": "Campionato antillano olandese di calcio", "text": ""}
{"id": "7021480", "revid": "820965", "url": "https://it.wikipedia.org/wiki?curid=7021480", "title": "Netherlands Antilles Championship", "text": ""}
{"id": "7021500", "revid": "2373", "url": "https://it.wikipedia.org/wiki?curid=7021500", "title": "Emela-ntouka", "text": "L'emela-ntouka \u00e8 una creatura leggendaria dalla regione Likouala dell'Africa centrale. Il suo nome significa \"uccisore degli elefanti\" in lingua lingala.\nLeggenda.\nLa leggenda dell'emela-ntouka deriva dalla mitologia delle trib\u00f9 pigmee che vivono in Congo. Il suo nome, in lingala, significa \"assassino di elefanti\". Infatti, pur essendo erbivoro, attaccherebbe spesso animali di grossa taglia, come elefanti, rinoceronti o ippopotami, ma senza divorarli.\nSi dice che abbia la pelle grigiastra senza peli, quattro zampe robuste e una coda simile a un coccodrillo. Secondo i Pigmei e i testimoni che lo avrebbero visto, la creatura sarebbe un po' pi\u00f9 grande di un elefante.\nIn Occidente, l'emela-ntouka fu menzionato per la prima volta nel 1954 in un articolo sulla rivista britannica \"Mammalia\". Scritto da Lucien Blancou, un ex ispettore della regione di Likouala nell'Africa equatoriale francese, descrive l'animale come pi\u00f9 grande di un bisonte.\nNel 1980 e nel 1981 un criptozoologo americano, Roy Mackal, organizz\u00f2 due spedizioni in Congo alla ricerca del mokele-mbembe, un'altra leggendaria creatura africana. Nel corso delle sue spedizioni, ascolt\u00f2 diverse testimonianze di uomini che affermavano di aver visto l'emela-ntouka.\nInterpretazioni.\nAlcuni criptozoologi ritengono che l'emela-ntouka sia un dinosauro sopravvissuto, o un grande mammifero semi-acquatico sconosciuto. Lo zoologo americano Loren Coleman \u00e8 pi\u00f9 propenso alla versione che vede nella creatura un rinoceronte gigante di epoca preistorica, che avrebbe una predilezione per gli ambienti acquatici.\nRoy Mackal lascia invece aperta la possibilit\u00e0 che l'emela-ntouka sia un dinosauro della specie \"Centrosaurus\", sopravvissuto fino ai giorni nostri."}
{"id": "7021501", "revid": "1543377", "url": "https://it.wikipedia.org/wiki?curid=7021501", "title": "Asakura Sadakage", "text": "Biografia.\nSadakage era figlio di Asakura Ujikage a cui succedette nel 1486. \nDovette prima affrontare una breve ribellione che segu\u00ec alla sua ascesa (aiutato dallo zio Asakura Norikage), poi lavor\u00f2 per espandere i domini del clan Asakura, e si scontr\u00f2 con il clan Togashi di Kaga (1494, 1504), gli Ikk\u014d-ikki di Echizen e i Rokkaku di \u014cmi.\nMor\u00ec nel 1512 e gli succedette il figlio Asakura Takakage."}
{"id": "7021507", "revid": "1632387", "url": "https://it.wikipedia.org/wiki?curid=7021507", "title": "Fiendish Regression", "text": " Fiendish Regression \u00e8 il sesto album della band death metal svedese Grave, pubblicato il 23 agosto 2006 dalla Century Media Records."}
{"id": "7021512", "revid": "1684799", "url": "https://it.wikipedia.org/wiki?curid=7021512", "title": "Double or Nothing", "text": ""}
{"id": "7021513", "revid": "686936", "url": "https://it.wikipedia.org/wiki?curid=7021513", "title": "Tennessee Titans 2000", "text": "La stagione dei Tennessee Titans \u00e8 stata la 31\u00aa della franchigia nella National Football League, la 41\u00aa complessiva \nIl record di 13-3 di Tennessee nel 2000 fu il migliore della NFL, facendo guadagnare ai Titans la possibilit\u00e0 di saltare il primo turno di playoff e il vantaggio del fattore campo. Nella prima gara dei playoff la squadra fu per\u00f2 subito eliminata dai Baltimore Ravens futuri vincitori del Super Bowl, malgrado avere guadagnato 317 yard contro le 134 degli avversari.\nCalendario.\nPlayoff.\nBaltimore Ravens 24, Tennessee Titans 10\n\"all'Adelphia Coliseum, Nashville, Tennessee\"\nMalgrado l\u2019avere guadagnato solo 134 yard in attacco, 6 primi down ed avere avuto 2 punt bloccati da Chris Coleman, i Ravens sbloccarono una situazione di parit\u00e0 10\u201310 nel quarto periodo con un touchdown ritornato per 90 yard da Anthony Mitchell su un field goal bloccato di Al Del Greco, cui si aggiunsero altri 7 punti su un intercetto ritornato per 50 yard da Ray Lewis.\nClassifiche.\n\"Fonte\":"}
{"id": "7021518", "revid": "716642", "url": "https://it.wikipedia.org/wiki?curid=7021518", "title": "Yeovil Town Football Club 2013-2014", "text": "Questa voce raccoglie le informazioni riguardanti lo Yeovil Town Football Club nelle competizioni ufficiali della stagione 2013-2014.\nRosa.\n\"Aggiornato al 5 gennaio 2014.\"\n \"(Capitano)\""}
{"id": "7021520", "revid": "729019", "url": "https://it.wikipedia.org/wiki?curid=7021520", "title": "Sir Joseph Banks Group", "text": "Il Sir Joseph Banks Group \u00e8 un arcipelago composto da una ventina di isole situato nel golfo di Spencer, a est della penisola di Eyre e a nord-est di Port Lincoln, nell'Australia Meridionale (Australia).\nIl \"Sir Joseph Banks Group Marine Park\" comprende 18 isole dell'arcipelago e le acque circostanti e copre un'area di 2627\u00a0km\u00b2. L'isola di Spilsby \u00e8 di propriet\u00e0 privata. L'arcipelago \u00e8 considerato un importante sito di riproduzione di uccelli marini.\nGeografia.\nLe isole sono basse, il punto pi\u00f9 alto (circa 50 metri) \u00e8 su Spilsby; sono costituite principalmente da una base di granito e calcare, generalmente ricoperto da un fondo di caliche o terreno sabbioso. Reevesby e Spilsby sono le isole pi\u00f9 grandi del gruppo.\nFauna.\nUn totale di 69 specie diverse di uccelli, 22 delle quali si riproducono sulle isole, sono state registrate nel 1936-1937, tra cui: il germano del pacifico, l'artamo fosco, la grallina gazza, il cormorano nero, il mignattaio, il piviere dorato del Pacifico, la berta piedicarnicini e il chiurlo orientale. Molto comuni il pappagallo di roccia, la rondine benvenuta, il gabbiano del Pacifico e l'occhialino dorsogrigio.\nL'arcipelago \u00e8 stato identificato da BirdLife International come \"Important Bird and Biodiversity Area\" (IBA) poich\u00e9 supporta la riproduzione di molte specie (secondo rilievi degli anni tra il 1979 e il 1996): il pinguino minore blu, il gabbiano australiano e il \"Thalasseus\"; l'oca di Cape Barren era presente in 14 isole nel 1996.\nIl leone marino australiano \u00e8 nativo di queste isole e una delle maggiori colonie riproduttive del mondo \u00e8 presente su Dangerous Reef.\nToponimo.\nMatthew Flinders le ha intitolate in onore di Sir Joseph Banks presidente della Royal Society, il 26 febbraio 1802. Flinders fece i rilievi di 14 isole e le chiam\u00f2 come alcuni villaggi e parrocchie della sua provincia d'origine, il Lincolnshire. Nomin\u00f2 le isole Sibsey, Stickney e Spilsby il 21 febbraio. Reevesby porta il nome della residenza di Banks (Revesby Abbey); Spilsby era il luogo di nascita di Sir John Franklin, esploratore dell'Artico. La stessa Port Lincoln fu nominata da Flinders con la stessa motivazione."}
{"id": "7021522", "revid": "619191", "url": "https://it.wikipedia.org/wiki?curid=7021522", "title": "Double or Nothing (film)", "text": ""}
{"id": "7021523", "revid": "619191", "url": "https://it.wikipedia.org/wiki?curid=7021523", "title": "Double or Nothing (album)", "text": ""}
{"id": "7021526", "revid": "486946", "url": "https://it.wikipedia.org/wiki?curid=7021526", "title": "War Machine (wrestling)", "text": ""}
{"id": "7021538", "revid": "1005847", "url": "https://it.wikipedia.org/wiki?curid=7021538", "title": "Festejo", "text": "Il festejo \u00e8 la danza rappresentativa del nero creolo della costa peruviana. Gli strumenti musicali per questa danza devono essere stati in origine tamburi di pelle, che sono stati poi sostituiti con il caj\u00f3n e le maracas, la quijada (mascella d'asino), aggiungendo chitarra acustica e canto.\nStoria.\nIl \"festejo\" fu creato dagli africani che erano stati portati in Per\u00f9 (Congo, Angola e Mozambico) durante il XVII secolo dai conquistatori spagnoli per svolgere lavori agricoli, sebbene il vero obiettivo fosse quello di lavorare nelle miniere grazie al loro fisico robusto.\nTuttavia il clima freddo della sierra era nocivo per loro, relegandoli al lavoro nei campi ed al lavoro domestico. Per questo motivo, le loro canzoni narravano le usanze, le gioie, i dolori e le sofferenze della razza nera di allora.\nMusica.\nLa base di ogni \"festejo\" \u00e8 il ritmo, che si ottiene attraverso una serie di melodie sul caj\u00f3n peruviano e sulla quijada dell'asino, oltre a cajita, congas e bongo.\nSono caratteristici i passaggi ripetuti dopo periodi di quattro o otto misure e il ritornello corale della fuga. \u00c8 possibile che originariamente fosse una danza da solista maschile, che improvvisava passi acrobatici e contorsioni con tutta la libert\u00e0 di spirito e senza alcuna regola coreografica. Si pu\u00f2 osservare nella sua forma pi\u00f9 tradizionale tra la gente di San Luis de Ca\u00f1ete e di El Carmen.\nCoreografia.\nIl festejo \u00e8 un tipico ritmo erotico-festivo rappresentativo dell'incrocio nero peruviano, che \u00e8 ancora attuale a Lima e Ica. Si balla durante feste popolari e incontri sociali, eseguito da coppie di solito giovani con un ritmo pieno di virilit\u00e0, giovinezza e vigore. I testi sono di solito festosi e il loro ritmo e l'orchestra sono composti da chitarra, caj\u00f3n, quijada e battiti di mani.\nI gesti, i movimenti delle braccia, i contorni dei fianchi, i movimenti delle gonne, sono gli elementi che immediatamente distinguono il festejo di un'altra danza, completandosi naturalmente con il processo di innamoramento che le coppie hanno proposto.\nAbbigliamento.\nAlcuni gruppi usano gli abiti tipici degli schiavi neri nei quali si apprezza la forte influenza africana, mentre altri usano i costumi propri del XIX secolo, composti da una camicia e pantaloni con un laccetto sullo stivale e un fazzoletto in vita, camicie a maniche larghe e gilet.\nLe donne usano un fazzoletto legato alla testa, un vestito o una gonna colorata e lunghi sottogonna bianchi.\nAl giorno d'oggi.\nAttualmente in Per\u00f9 si balla molto il festejo, a causa dell'orgoglio del Ca\u00f1etano, per il quale il luogo dove si balla maggiormente il festejo \u00e8 a Ca\u00f1ete."}
{"id": "7021540", "revid": "1632387", "url": "https://it.wikipedia.org/wiki?curid=7021540", "title": "As Rapture Comes", "text": "As Rapture Comes \u00e8 il settimo album della band death metal svedese Grave, pubblicato il 25 luglio 2006 dalla Century Media Records."}
{"id": "7021546", "revid": "619191", "url": "https://it.wikipedia.org/wiki?curid=7021546", "title": "Freaky Friday (film)", "text": ""}
{"id": "7021547", "revid": "92723", "url": "https://it.wikipedia.org/wiki?curid=7021547", "title": "Nikolai Minev", "text": ""}
{"id": "7021555", "revid": "1632387", "url": "https://it.wikipedia.org/wiki?curid=7021555", "title": "Dominion VIII", "text": "Dominion VIII \u00e8 l'ottavo album della band death metal svedese Grave, pubblicato il 21 aprile 2006 dalla Century Media Records."}
{"id": "7021557", "revid": "110157", "url": "https://it.wikipedia.org/wiki?curid=7021557", "title": "Bikar karla 2018", "text": "La Bikar karla 2018, nota anche come Borgunarbikar per motivi di sponsorizzazione, \u00e8 stata la 59\u00aa edizione del torneo. \u00c8 iniziata il 12 aprile 2018 con le prime partite dei turni di eliminazione ed \u00e8 terminata il 15 settembre con la finale. Lo , vincitore del torneo per la prima volta, ottiene il diritto di giocare il primo turno di Europa League. L' era la squadra campione in carica."}
{"id": "7021558", "revid": "124123", "url": "https://it.wikipedia.org/wiki?curid=7021558", "title": "Chatchawit Techarukpong", "text": "Biografia.\nHa partecipato ad alcuni talent show come \"Teen Superstar\", \"The Star\" e \"True Academy Fantasia\", senza mai vincere. Comincia a recitare nel 2014 in un episodio della serie \"Rak jing ping ker\", mentre i ruoli per i quali \u00e8 pi\u00f9 ricordato sono Terk in \"Room Alone\", Minton in \"Ugly Duckling - Luk pet khire\", Dash in \"U-Prince Series\" e Min in \"\".\nAttivo anche come cantante, spesso i suoi brani fungono da colonna sonora per le serie televisive GMMTV. Dal 2018 \u00e8 anche tra i conduttori del programma televisivo \"Rod rong rian\", edizione \"School Rangers\", su GMM 25.\nStudia attualmente all'Universit\u00e0 della camera di commercio thailandese in Facolt\u00e0 di Turismo e Ospitalit\u00e0 ed \u00e8 impegnato sentimentalmente con Charada Imraporn, sua co-protagonista in \"U-Prince Series\"."}
{"id": "7021559", "revid": "1633360", "url": "https://it.wikipedia.org/wiki?curid=7021559", "title": "Victor Zheng", "text": ""}
{"id": "7021561", "revid": "767487", "url": "https://it.wikipedia.org/wiki?curid=7021561", "title": "Teodoro Zeccoli", "text": "Biografia.\nInizi\u00f2 a correre giovanissimo, mettendo in mostra grandi capacit\u00e0 di guida e un coraggio non comune. Dapprima pilot\u00f2 vetture Fiat, OSCA e Lancia di propriet\u00e0, poi pass\u00f2 alle Abarth ufficiali. Firm\u00f2 il suo primo contratto da professionista con Carlo Abarth, con cui collabor\u00f2 per tre anni.\nNel 1963 pass\u00f2 alla ATS dell'ingegner Carlo Chiti e poi all'Alfa Romeo, dove rimase per tutto il resto della carriera. Ottimo conoscitore del mezzo meccanico, Zeccoli contribu\u00ec allo sviluppo delle Giulia TZ e Tipo 33.\nCapocollaudatore Autodelta, dal 1963 al 1981 Zeccoli test\u00f2 tutte le nuove vetture, sia stradali che da corsa, della casa del Biscione, percorrendo anche 500 km al giorno sulla pista di Balocco.\nNel 1967 Zeccoli port\u00f2 al debutto la Alfa Romeo T33 con una vittoria in una cronoscalata a Fl\u00e9ron, in Belgio (12 marzo). In quell'anno Zeccoli partecip\u00f2 al Campionato del Mondo Sport Prototipi (miglior risultato, il quinto posto al N\u00fcrburgring nella classica 1000 km, con Roberto Bussinello).\nPartecip\u00f2 a varie edizioni della 24 Ore di Le Mans: nel 1973 si classific\u00f2 al 15\u00ba posto assoluto con una Alfa Romeo tipo 33TT3 insieme con Carlo Facetti e Sergio Morando. Nella sua carriera sportiva, durata ventotto anni, Zeccoli ha disputando oltre trecento corse in Italia e all'estero. Ha raccolto centoventicinque premi tra coppe e trofei ed ha vinto il Campionato europeo di Turismo.\nDopo l'addio alle corse continu\u00f2 a collaborare con l'Alfa Romeo come collaudatore d'eccezione. Il suo contributo allo sviluppo delle vetture della casa del Biscione \u00e8 stato enorme.\nNel 1981 si stabil\u00ec a Imola, dove risiedette fino alla morte. Fino al 2005 \u00e8 stato titolare della concessionaria BMW Turbosport della citt\u00e0 romagnola."}
{"id": "7021565", "revid": "96225113", "url": "https://it.wikipedia.org/wiki?curid=7021565", "title": "\u017diga Zois", "text": ""}
{"id": "7021581", "revid": "599013", "url": "https://it.wikipedia.org/wiki?curid=7021581", "title": "Bj\u00f8rn Halvorsen", "text": "Carriera.\nProveniente dal Vestfossen, Halvorsen ha giocato con la maglia dello Str\u00f8msgodset dal 1973 al 1977. Con questa squadra ha vinto il Norgesmesterskapet 1973. In virt\u00f9 di questo successo, lo Str\u00f8msgodset ha partecipato alla successiva edizione della Coppa delle Coppe, in cui Halvorsen ha giocato due partite. A queste si sono sommate le due presenze nella Coppa UEFA 1973-1974."}
{"id": "7021589", "revid": "729019", "url": "https://it.wikipedia.org/wiki?curid=7021589", "title": "Spilsby Island", "text": "Spilsby Island \u00e8 l'isola maggiore del Sir Joseph Banks Group; \u00e8 situata nel golfo di Spencer, a est della penisola di Eyre e a nord-est di Port Lincoln, nell'Australia Meridionale (Australia). L'isola \u00e8 di propriet\u00e0 privata ed \u00e8 sfruttata a scopo turistico; \u00e8 dotata di una pista d'atterraggio.\nGeografia.\nL'isola, formata da roccia granitica, ha una superficie di 4,68\u00a0km\u00b2 ed \u00e8 alta 41\u00a0m. Si trova 25 km a sud-est di Point Boilingbroke, che sporge sulla costa est della penisola di Eyre. La piccola Boucaut Island, assieme all'adiacente Seal Rock, si trova a nord-est di Spilsby Island. Un'altra piccola isola, Duffield Island, si trova a nord-ovest.\nToponimo.\nMatthew Flinders nomin\u00f2 l'isola di Spilsby (assieme ad altre due isole del Sir Joseph Banks Group: Sibsey e Stickney) il 21 febbraio 1802. Flinders chiam\u00f2 molte isole del gruppo come alcuni villaggi e parrocchie della sua provincia d'origine, il Lincolnshire. Spilsby era il luogo di nascita di Sir John Franklin, esploratore dell'Artico."}
{"id": "7021590", "revid": "827882", "url": "https://it.wikipedia.org/wiki?curid=7021590", "title": "Blue Tango (Amanda Lear)", "text": "Blue Tango \u00e8 il quarto singolo della cantante francese Amanda Lear, pubblicato nel 1977 come quarto estratto dal suo primo album \"I Am a Photograph\"\nDescrizione.\nNel 1977 Amanda Lear registra una cover del brano \"Blue Tango\", aggiungendo un proprio testo. Il brano viene inserito nel suo album di debutto dello stesso anno, \"I Am a Photograph\", e pubblicato come singolo in formato 7\" nei Paesi Bassi dalla Ariola. Il singolo viene anche pubblicato Oltrecortina in Polonia, nel 1977 dalla Tonpress in formato cartolina flexy disc stampato su un solo lato, e in Unione Sovietica, nel 1978.\nLato B dell'edizione olandese del singolo \u00e8 il brano \"Pretty Boys\", anch'esso tratto dall'album \"I Am a Photograph\" e gi\u00e0 utilizzato in precedenza come b side del singolo \"Tomorrow\" e in seguito come lato B del singolo \"Queen of Chinatown\" e \"Lili Marleen\". Lato B dell'edizione sovietica \u00e8 invece il brano \"Blood &amp; Honey\", primo singolo di successo della cantante.\nIl singolo non riscontra tuttavia successo e non entra in classifica.\nVideoclip.\nIl videoclip girato nel 1977 fa riferimenti alle voci di presunto cambio di sesso di Amanda Lear che circolano nei media in quel periodo. Il video si apre con la Lear che indossa un abito maschile, una cravatta nera e una bombetta. La cantante quindi si \"trasforma\" indonna, togliendosi gli abiti e rivelando un lungo vestito luccicante. Questo video viene trasmesso all'interno della trasmissione televisiva italiana \"Odeon. Tutto quanto fa spettacolo\" il 18 ottobre del 1977.\nUn altro video musicale viene prodotto per la seguita trasmissione televisiva tedesca \"Musikladen\". Questo ritrae la cantante seduta a un tavolo mentre canta la canzone fumando una sigaretta. Nel 1982 un altro video di \"Blue Tango\" viene ripreso per la trasmissione televisiva italiana \"Premiatissima\", condotta dalla stessa Lear. La cantante viene ritratta indossando un abito da flamenco e ripetendo passi di danza accompagnata da dei ballerini. Il video \u00e8 stato trasmesso per la primva volta il 25 dicembre 1982"}
{"id": "7021595", "revid": "287204", "url": "https://it.wikipedia.org/wiki?curid=7021595", "title": "Robert Cornelius", "text": "Pioniere della storia della fotografia, \u00e8 conosciuto per aver realizzato nel 1839 il primo autoritratto fotografico.\nBiografia.\nRobert Cornelius nacque a Filadelfia da Christian Cornelius e Sarah Soder. Suo padre era emigrato da Amsterdam nel 1783 e lavorava come argentiere prima di aprire una fabbrica di lampade. Robert Cornelius frequent\u00f2 una scuola privata, interessandosi alla chimica.\nNel 1831 inizi\u00f2 a lavorare nell'impresa paterna, specializzandosi nella placcatura d'argento e lucidatura dei metalli e divenendo rinomato per la qualit\u00e0 del lavoro. Nel 1832 Cornelius spos\u00f2 Harriet Comly (a volte scritta Comely), da cui ebbe otto figli (tre maschi e cinque femmine).\nPoco dopo l'annuncio dell'invenzione del dagherrotipo (agosto 1839), Joseph Saxton incaric\u00f2 Cornelius di creare una piastra di rame placcata d'argento per fotografare la Central High School di Filadelfia. Intorno all'ottobre 1839, all'et\u00e0 di trent'anni, Cornelius si scatt\u00f2 un autoritratto all'esterno del negozio di famiglia. Il dagherrotipo prodotto mostra un uomo con le braccia incrociate e i capelli spettinati; come dichiarato dallo stesso Robert Cornelius \u00abLei noter\u00e0 che la figura non \u00e8 al centro della lastra. Il motivo \u00e8 che io ero solo; corsi a mettermi di fronte all'apparecchio... ma finch\u00e9 l'immagine non fu presa non potei rendermi conto che non ero al centro\u00bb. Tenuto conto della tecnica utilizzata per realizzare il dagherrotipo, si ipotizza che Cornelius dovette rimanere immobile per 10-15 minuti: per tale motivo l'immagine \u00e8 considerata come il pi\u00f9 antico autoritratto della storia della fotografia. In verit\u00e0 anche nell'immagine del Boulevard du Temple scattata da Louis Daguerre l'anno precedente sono visibili le sagome di due persone, ma si ritiene che la loro presenza fosse non voluta.\nGrazie alle sue conoscenze di chimica e metallurgia, Cornelius cerc\u00f2 di perfezionare il dagherrotipo. Il 6 maggio 1840 Cornelius apr\u00ec, in societ\u00e0 con il chimico Paul Beck Goddard, uno studio fotografico all'angolo fra l'ottava strada e Lodge alley, (il secondo degli Stati Uniti). Il negozio era esposto a sud e, grazie ad una serie di specchi opportunamente orientati, si riusciva ad illuminare perfettamente il volto dei clienti da fotografare. \nInoltre, Goddard miglior\u00f2 e velocizz\u00f2 il processo aggiungendo il bromo allo iodio presente sulle lastre fotografiche: in tal modo ridusse il tempo di esposizione da 10-15 minuti a circa un minuto. Il prezzo di una fotografia era di cinque dollari dell'epoca, equivalenti a circa 137,30 dollari del 2018. Il successo fu tale che molti imprenditori e scienziati (tra cui Martin Hans Boy\u00e8) si rivolsero allo studio di Robert Cornelius. Le immagini di Cornelius erano molto apprezzate per la loro qualit\u00e0 e nitidezza: nel 1843 John Egerton, nella sua prefazione alla traduzione inglese del saggio \"Trait\u00e9 de photographie, derniers perfectionnements apport\u00e9s au daguerr\u00e9otype\" di No\u00ebl Marie Paymal Lerebours, scrisse di aver visto due anni prima i migliori dagherrotipi prodotti da Cornelius di Filadelfia.\nPur continuando saltuariamente a realizzare altri dagherrotipi, nel 1842 Cornelius abbandon\u00f2 lo studio fotografico, tornando ad occuparsi della fabbricazione di lampade a gas, di cui ottenne diversi brevetti.\nCornelius si ritir\u00f2 dagli affari nel 1877, vivendo gli ultimi anni della sua vita nella sua fattoria di Frankford, nella periferia di Filadelfia, dove mor\u00ec il 10 agosto 1893 all'et\u00e0 di 85 anni. \u00c8 sepolto presso il cimitero di Laurel Hill a Filadelfia."}
{"id": "7021598", "revid": "96225564", "url": "https://it.wikipedia.org/wiki?curid=7021598", "title": "IAG S.A.", "text": ""}
{"id": "7021600", "revid": "76963", "url": "https://it.wikipedia.org/wiki?curid=7021600", "title": "Friederike Funk", "text": "Biografia.\nFiglia di un mastro di posta di Mei\u00dfen, ricevette la sua formazione musicale da Johann Aloys Miksch. Nel maggio 1816 fu scritturata per la prima volta al Teatro di corte di Dresda. Successivamente venne due anni in Italia per migliorare la sua voce, con l'aiuto di Francesco Morlacchi. Nell'autunno del 1818 cant\u00f2 a Dresda il ruolo del titolo di \"Elisabetta, regina d'Inghilterra\" di Rossini, nel 1822 il ruolo di Agathe ne \"Il franco cacciatore\" di Weber. Si nota la sua partecipazione ad un concerto alla Gewandhaus di Lipsia, il 9 dicembre 1822, specialmente per un duetto con la Neumann-Sessi. Nel 1824 cant\u00f2 il ruolo di Eglantina nell\u02be\"Euryanthe\" di Weber. Nel 1827, abbandon\u00f2 Dresda, e dopo invitazioni a Darmstadt, and\u00f2 di nuovo a esibirsi in Italia. Si spos\u00f2 la con un ex ufficiale navale, La Erna. Negli anni 1830, torn\u00f2 a Dresda e lavor\u00f2 come insegnante di canto. Alla fine della vita, venne con sua figlia a Parigi."}
{"id": "7021621", "revid": "117451272", "url": "https://it.wikipedia.org/wiki?curid=7021621", "title": "Episodi di Biker Mice da Marte", "text": "Questa voce contiene un elenco degli episodi della serie animata Biker Mice da Marte."}
{"id": "7021635", "revid": "400694", "url": "https://it.wikipedia.org/wiki?curid=7021635", "title": "Alphabet (Amanda Lear)", "text": ""}
{"id": "7021656", "revid": "486946", "url": "https://it.wikipedia.org/wiki?curid=7021656", "title": "Liceo scientifico A.Oriani", "text": ""}
{"id": "7021673", "revid": "123911937", "url": "https://it.wikipedia.org/wiki?curid=7021673", "title": "Paul Paviot", "text": "Biografia.\nNato nel 1926 a Levallois-Perret, comune a nord-ovest di Parigi, Paul Paviot si \u00e8 diplomato alla \u00c9cole nationale sup\u00e9rieure Louis-Lumi\u00e8re nel 1944.\nNel 1947 ha iniziato la carriera cinematografica come fotografo di scena, lavorando con registi quali Gilles Grangier (\"Par la fen\u00eatre\", 1948), Robert Florey (\"Marocco\", 1949), Louis Daquin (\"Le point du jour\", 1949 e \"Ma\u00eetre apr\u00e8s Dieu\", 1951) e Rudolph Mat\u00e9 (\"Il guanto verde\", 1952).\nIn questi anni ha realizzato una trilogia di cortometraggi-parodia dei film di genere hollywoodiani: il western \"Terreur en Oklahoma\" (1951, co-diretto con Andr\u00e9 Heinrich), il noir \"Chicago Digest\" (1952) e l'horror \"Torticola contre Frankensberg\" (1952), tutti e tre interpretati da un giovane Michel Piccoli e co-prodotti dalla Pavox Films fondata da Paviot.\nIl suo nome \u00e8 anche associato all'organizzazione Groupe des Trente, nata nel 1953 per la difesa e la diffusione dei cortometraggi francesi. Oltre ad essere stato uno dei primi firmatari del manifesto che ha suggellato la nascita del gruppo, insieme a registi, produttori e tecnici tra cui Georges Franju, Alain Resnais, Alexandre Astruc, Pierre Kast e Ghislain Cloquet, Paviot ha ricoperto la carica di presidente dal 1958.\nDopo altri due corti realizzati con il mimo Marcel Marceau, tra cui \"Pantomimes\" che nel 1955 ha ottenuto un riconoscimento al Festival di Berlino, tra il 1957 e il 1962 ha scritto e diretto i suoi unici tre lungometraggi per il cinema. Uno di questi, \"Pantalaskas\" del 1960, \u00e8 stato selezionato per rappresentare la Francia al Festival di Locarno.\nA met\u00e0 degli anni sessanta ha abbandonato il cinema per una lunga carriera televisiva come regista di serie, film e documentari. Tra questi, \"Le chien qui a vu Dieu\" con Jean Bouise (1970), adattamento del racconto \"Il cane che ha visto Dio\" di Dino Buzzati, il musical \"Irma la Douce\" (1972) e \"Hugues Panassi\u00e9 ou la passion du jazz\" (1974), documentario dedicato al critico e produttore francese Hugues Panassi\u00e9. \n\u00abHo lasciato il cinema un po' per forza e perch\u00e9 la televisione mi corteggiava\u00bb, ha dichiarato nel 2007 sul quotidiano \"Sud Ouest\", \u00abma non mi sono mai pentito della mia scelta. Sentivo che il cinema non era la mia famiglia e, soprattutto, ho lavorato per la TV in condizioni da sogno\u00bb.\nHa concluso l'attivit\u00e0 di regista nel 1980, dopo aver scritto e diretto il documentario \"Une centenaire qui se porte bien\". Dal 1981 al 1986 \u00e8 stato direttore dei programmi di France 3 Bourgogne Franche-Comt\u00e9 e in seguito si \u00e8 dedicato a progetti per la comunit\u00e0, in particolare per la difesa dell'ambiente.\nNell'aprile del 2009, durante una visita al regista e amico di vecchia data Chris Marker (di cui nel 1956 aveva prodotto uno dei primi lavori, \"Dimanche \u00e0 P\u00e9kin\"), ha ricevuto da questi un libro in regalo con una dedica: \u00abPer Paul, che si porter\u00e0 dietro la schiacciante responsabilit\u00e0 di avermi permesso di essere un regista\u00bb.\nPaul Paviot \u00e8 morto il 23 novembre 2017, all'et\u00e0 di 91 anni, nella sua casa di Luxey nelle Landes dove viveva da molti anni.\nFilmografia.\nRegista\nSceneggiatore\nTelevisione.\nRegista\nSceneggiatore"}
{"id": "7021719", "revid": "827882", "url": "https://it.wikipedia.org/wiki?curid=7021719", "title": "Paul Rutherford", "text": ""}
{"id": "7021751", "revid": "599013", "url": "https://it.wikipedia.org/wiki?curid=7021751", "title": "Sanatorio Dubini", "text": "L'ospedale Dubini o sanatorio Dubini \u00e8 un ex sanatorio costruito sulla collina di Sant'Elia a Caltanissetta, costeggiante, in contrada Babaurra, la SS122 che dal capoluogo nisseno conduce alla vicina San Cataldo.\nStoria.\nIntitolato al dermatologo milanese Angelo Dubini scopritore nel 1838 dell'anchilostoma duodenale.\nFu inaugurato il 28 ottobre 1933 da Roberto Roberti l'allora presidente dell\u2019Istituto Nazionale Fascista di Previdenza Sociale, in rappresentanza di Giuseppe Bottai, insieme al vice direttore generale dell'INFPS Luigi Clerici; con loro il prefetto di Caltanissetta Massimiliano D\u2019Andrea, il segretario federale, il console della milizia e altri esponenti fascisti, oltre ad altre personalit\u00e0 della sanit\u00e0 e della politica.\nNell'agosto del 1937 fu visitato da Benito Mussolini, che ne riconobbe l'importanza e modernit\u00e0 tra gli ospedali simili dell'epoca come quelli di Vialba, Siracusa, Imola, Imperia, Galliera Veneta, Padova, Sondrio, Pisa, Gorizia, Genova e Roma.\nTra i suoi ricoverati illustri sembra esserci stato Giorgio La Pira, ci\u00f2 secondo una fonte non verificabile.\nLa struttura, che \u00e8 inventariata tra i beni di propriet\u00e0 del comune di Caltanissetta, versava in un avanzato grado di degrado.\nCon decreto del Ministero della Sanit\u00e0 il 7 dicembre 2016 viene stanziato l'importo di \u20ac 4.529.781,68 per lavori di manutenzione straordinaria.\nQuesto finanziamento, dopo un lungo abbandono, ha permesso il parziale recupero funzionale della struttura. Il recupero \u00e8 stato fin qui finalizzato alla creazione di una centrale operativa del 118.\nL'edificio.\nIn conformit\u00e0 ad una tipologia standard di progetto architettonico denominata \"Tipo Nord\" e \"Tipo Sud\", Caltanissetta e Siracusa furono rispettivamente i primi due prototipi di sanatorio costruiti in Sicilia; il tipo nord aveva le verande sul posteriore rispetto l'accesso principale della struttura ed era il tipo principale, il tipo Sud aveva le verande sullo stesso lato dell'ingresso, questa tipologia era un ripiego quando non si poteva per motivi logistici costruire secondo il tipo nord.\nSulla base di questi prototipi, furono costruiti in meno di dieci anni circa 60 ospedali-sanatori su tutto il territorio nazionale; di cui 4 in Sicilia: Caltanissetta, Siracusa, Palermo e Ragusa.\nLa costruzione cost\u00f2 quasi otto milioni di lire dell'epoca; fu realizzata dall\u2019impresa romana dell\u2019ing. Luigi Carnelli con la direzione dell\u2019ingegnere nisseno Ernesto Amato insieme all\u2019ing. Michele Giunta. L'edificio venne completato in poco pi\u00f9 di due anni, dall'inizio dei lavori.\nEsso \u00e8 costituito su tre piani fuori terra insieme ad un piano seminterrato, la superficie del parco \u00e8 di 119.700 mq, la parte pavimentata \u00e8 di 6.930 mq, mentre la superficie coperta \u00e8 di 25.040 mq.\nL'edificio \u00e8 posto ad un'altezza di 761 metri s.l.m..\nIn occasione dell'epidemia mondiale del Covid-19 sono state avanzate proposte di riconversione del Sanatorio Dubini in un ospedale specializzato e dedicato al Covid 19.\nIl parco.\nSi estende per oltre 4 ettari nel pi\u00f9 ampio parco Testasecca sulla collina di Sant'Elia in contrada Babbaura, collina nota per l'altezza e per la sua salubrit\u00e0 e ventosit\u00e0.\nNell'autunno del 2013 sono stati abbattuti circa 50 pini, dei quali alcuni secolari, per preparare il terreno all'elisuperficie prevista; ci\u00f2 malgrado il terreno fosse sottoposto a vincolo paesaggistico.\nNel maggio del 2017 il parco annesso al sanatorio \u00e8 stato riaperto alla fruizione pubblica.\nDopo un intervento di riqualificazione, completato nel luglio 2020, il parco \u00e8 stato reso finalmente fruibile dalla cittadinanza nissena."}
{"id": "7021754", "revid": "16758", "url": "https://it.wikipedia.org/wiki?curid=7021754", "title": "Martin T\u016fma", "text": "Carriera.\nA livello giovanile ha giocato nell'HC Litv\u00ednov, mettendosi in luce tanto da essere scelto dai Florida Panthers nel draft del 2003.\nLa stagione successiva si trasfer\u00ec in Nord America, dapprima nella lega giovanile Ontario Hockey League coi Sault Ste. Marie Greyhounds, per poi fare il suo esordio nel professionismo, negli ultimi incontri della stagione 2004-2005, coi San Antonio Rampage, in AHL.\nNelle due successive stagioni si \u00e8 diviso tra i Rochester Americans in AHL e i Florida Everblades in ECHL, prima di fare ritorno in Europa. Nel massimo campionato ceco ha vestito le maglie di HC Litv\u00ednov (2007-2008) e HC Ceske Budejovice (2009-2011), mentre in seconda serie quelle di HC Slovan \u00daste\u010dt\u00ed Lvi, HC Tabor (in prestito dal \u010cesk\u00e9 Bud\u011bjovice per un incontro nella stagione 2010-2011, cui si aggiunse anche un incontro con la seconda squadra in quarta serie), IHC Pisek (in prestito dal \u010cesk\u00e9 Bud\u011bjovice per alcuni incontri della stagione regolare 2010-2011 e per il successivo torneo di qualificazione all'Extraliga) e HC Most (in prestito dall'HC Litv\u00ednov per l'intera stagione 2013-2014).\nHa poi giocato anche in EBEL, con lo Jesenice (prima parte della stagione 2011-2012) e con il Dornbirner EC (per alcuni incontri nell'ultima parte della stagione 2012-2013), nella Extraliga slovacca, con il Nitra (seconda parte della stagione 2011-2012), e nella EIHL, con i Nottingham Panthers, che dopo nove incontri lo girarono in prestito ai Braehead Clan, nella prima parte della stagione 2012-2013.\nDopo una stagione (2014-2015) lontano dal ghiaccio, ha chiuso la stagione in alcune leghe minori nordamericane: in SPHL ha vestito la maglia dei Columbus Cottonmouths, in FHL quella dei Danbury Titans. Per tre stagioni non ha poi giocato, tornando sul ghiaccio nel 2019-2020 coi Danbury Hat Tricks, in Federal Prospects Hockey League.\nNazionale.\nHa vestito la maglia delle selezioni nazionali ceche giovanili dalla Under-16 alla Under-20. Con quest'ultima vinse un bronzo ai mondiali di categoria del 2005.\nVita privata.\nT\u016fma \u00e8 stato sposato dal 2010 al 2012 con la presentatrice televisiva ceca Kate\u0159ina Kristelov\u00e1, da cui ha avuto una figlia."}
{"id": "7021759", "revid": "92723", "url": "https://it.wikipedia.org/wiki?curid=7021759", "title": "Mikhail Umansky", "text": ""}
{"id": "7021764", "revid": "4239", "url": "https://it.wikipedia.org/wiki?curid=7021764", "title": "Kemnitz (Nuthe-Urstromtal)", "text": "Kemnitz \u00e8 una frazione del comune tedesco di Nuthe-Urstromtal.\nStoria.\nGi\u00e0 comune autonomo, il 20 settembre 1993 Kemnitz entr\u00f2 a far parte insieme ad altri 20 comuni del nuovo comune di Nuthe-Urstromtal."}
{"id": "7021766", "revid": "16758", "url": "https://it.wikipedia.org/wiki?curid=7021766", "title": "Martin Tuma", "text": ""}
{"id": "7021770", "revid": "1001457", "url": "https://it.wikipedia.org/wiki?curid=7021770", "title": "Hajrulla Karimov", "text": ""}
{"id": "7021778", "revid": "1001457", "url": "https://it.wikipedia.org/wiki?curid=7021778", "title": "Rigoli (San Giuliano Terme)", "text": ""}
{"id": "7021780", "revid": "287204", "url": "https://it.wikipedia.org/wiki?curid=7021780", "title": "Studi di cavalli di Leonardo da Vinci", "text": "Il grande numero di Studi di cavalli di Leonardo da Vinci rappresenta una particolarit\u00e0 di questo straordinario artista che si interessava sia al singolo cavallo, sia al suo utilizzo in monumenti equestri, sia alla presenza attiva dei cavalli in battaglia.\nCavalli di Leonardo.\nCon il binomio Leonardo-cavallo il pensiero corre subito a due opere d'arte, grandiose e sfortunate: la pittura murale \"Battaglia di Anghiari\" e il \"Monumento equestre a Francesco Sforza\", noto anche come \"Cavallo di Leonardo\", che fu realizzato unicamente nel modello in creta. A questa statua equestre Leonardo dedic\u00f2 cinque anni, dal 1489 al 1494. Disegn\u00f2 due progetti di statua equestre: il primo con cavallo impennato (Windsor, foglio 12358r.) e l'altro con il cavallo al passo: progetto che il duca Ludovico il Moro prefer\u00ec, perch\u00e9 la soluzione \"a ponte\" - cio\u00e8 un cavallo impennato, con le zampe poggiate su un elemento immaginario - la ritenne troppo audace. La prima versione del progetto - descritta nei disegni Windsor - prevedeva studi complessi sull'equilibrio, perch\u00e9 il monumento era previsto autoportante; ma prevedeva anche un nuovo metodo di fusione, cio\u00e8 in una sola colata. Il secondo progetto di Leonardo era un cavallo di gigantesche dimensioni, ma al passo.\nNegli schizzi preparatori per la Battaglia di Anghiari, iniziati verso il 1503 - groviglio di uomini e di animali - si coglie, nei volti dei cavalieri e nei musi dei cavalli, stravolti dalla violenza e dalla morte, l'impatto di recenti studi di Leonardo nella fisiognomica; al contrario, nei disegni preparatori per il \"Monumento a Sforza\" la figura del cavaliere \u00e8 appena sbozzata e il suo volto \u00e8 poco visibile.\nL'animale pi\u00f9 presente nei disegni di Leonardo \u00e8 proprio il cavallo, che \u00e8 stato da lui disegnato anche indipendentemente da queste due opere famose. Il \"bestiario\" leonardesco non \u00e8 stato del resto molto folto: altri animali presenti nella sua grafica sono il gatto, l'ermellino, l'orso, il leone, uccelli in volo e pochi altri.\nPer i suoi disegni Leonardo si serviva a volte di carta azzurra (fogli Windsor), ruvida e di scarsa qualit\u00e0. Disegnava con gesso nero o rosso, a punta d'argento e a penna. Per vergare appunti, schizzi e note adoperava anche carta usata. Dalla Fabbrica del Duomo di Milano prese vecchi registri, da cui estrasse i fogli bianchi o poco utilizzati e li adoper\u00f2 per i propri appunti e disegni.\nNumerosi sono i musei che conservano fogli leonardeschi con disegni di cavalli: il Museo Bonnat di Bayonne, lo Sz\u00e9pmuv\u00e9szeti Muzeum di Budapest, il Museo di archeologia e antropologia dell'Universit\u00e0 di Cambridge, il Gabinetto dei disegni e delle stampe degli Uffizi, il British Museum, i Codici Forster al Victoria and Albert Museum e la collezione Captain Colville a Londra, la Biblioteca Ambrosiana e la Collezione Rasini a Milano, la collezione Jhon Nicholas Brown a Newport, la collezione della Christ Church di Oxford, la raccolta del barone Edmond de Rothschild di Parigi, la Biblioteca Reale di Torino, le Gallerie dell'Accademia di Venezia, la Royal Library del castello reale di Windsor che vanta il maggior numero di immagini leonardesche con cavallo. Nei fogli Windsor sono disegnati paesaggi con montagne e fiumi, i famosi \"Diluvi\", caricature, profili e animali: cavalli soprattutto."}
{"id": "7021781", "revid": "158913", "url": "https://it.wikipedia.org/wiki?curid=7021781", "title": "Assassin's Creed Origins", "text": ""}
{"id": "7021810", "revid": "125688672", "url": "https://it.wikipedia.org/wiki?curid=7021810", "title": "Gulliver nel paese di Lilliput", "text": "Gulliver nel paese di Lilliput (\"Gulliver's Travels\") \u00e8 un film del 1977 diretto da Peter Hunt.\nIl soggetto \u00e8 tratto dal romanzo \"I viaggi di Gulliver\" di Jonathan Swift."}
{"id": "7021813", "revid": "1652635", "url": "https://it.wikipedia.org/wiki?curid=7021813", "title": "Antonio Fusco (scrittore)", "text": "Biografia.\nNato a Napoli nel 1964, vive a Pistoia dove \u00e8 funzionario della Polizia di Stato.\nLaureato in Giurisprudenza e Scienze delle pubbliche amministrazioni, si occupa dal 2000 di casi di polizia giudiziaria in Toscana ed \u00e8 criminologo forense.\nHa esordito nella narrativa nel 2014 con il romanzo noir \"Ogni giorno ha il suo male\" introducendo il personaggio del commissario Tommaso Casabona protagonista al 2020 di sei indagini.\nCon \"La piet\u00e0 dell'acqua\" ha vinto nel 2016 la quinta edizione del Premio Mariano Romiti."}
{"id": "7021815", "revid": "729019", "url": "https://it.wikipedia.org/wiki?curid=7021815", "title": "Stazione di Sch\u00f6nefeld (Kreis J\u00fcterbog)", "text": "La stazione di Sch\u00f6nefeld (Kreis J\u00fcterbog) (ufficialmente: \"Sch\u00f6nefeld (Kr. J\u00fcterbog)\") era una stazione ferroviaria posta sulla Milit\u00e4reisenbahn, la ferrovia militare prussiana che congiungeva Zossen a J\u00fcterbog. Serviva il centro abitato di Sch\u00f6nefeld, attualmente frazione del comune di Nuthe-Urstromtal.\nStoria.\nLa stazione venne attivata il 1\u00ba maggio 1897, contemporaneamente alla tratta ferroviaria da Kummersdorf a J\u00fcterbog.\nInizialmente l'impianto era denominato \"Sch\u00f6nefeld Mil. E.\" (abbreviazione di \"Sch\u00f6nefeld Milit\u00e4reisenbahn\" \u2013 letteralmente \"Sch\u00f6nefeld ferrovia militare\"); dal 1\u00ba marzo 1924 ottenne la nuova denominazione di \"Sch\u00f6nefeld (Kr. J\u00fcterbog)\" (abbreviazione di \"Sch\u00f6nefeld (Kreis J\u00fcterbog)\" \u2013 letteralmente \"Sch\u00f6nefeld (circondario di J\u00fcterbog)\").\nIl 1\u00ba giugno 1996 l'esercizio della linea venne soppresso."}
{"id": "7021817", "revid": "767487", "url": "https://it.wikipedia.org/wiki?curid=7021817", "title": "1 \u2212 1 + 2 \u2212 6 + 24 \u2212 120 + ...", "text": "In matematica, la serie indeterminata\nfu considerata per la prima volta da Eulero, che applic\u00f2 i metodi di sommabilit\u00e0 per assegnare un valore finito a questa serie. La serie \u00e8 la somma alternata dei fattoriali, cio\u00e8 che alternativamente sono sommati o sottratti. Un modo di assegnare un valore a questa serie \u00e8 usando la somma di Borel, con cui si scrive che \nSe si scambiano la sommatoria e l'integrale (ignorando che nessuno dei due membri converge), si ottiene:\nLa sommatoria nelle parentesi quadrate converge ed \u00e8 uguale a formula_4 se formula_5. Se si prolunga analiticamente formula_4 ad ogni formula_7 reale, si ricava un integrale convergente per la serie:\ndove formula_9 \u00e8 la funzione integrale esponenziale. Questa \u00e8 per definizione la somma di Borel della serie.\nDerivazione.\nSi consideri il sistema formato da queste due equazioni differenziali\ndove i punti indicano le derivate rispetto a formula_11.\nLa soluzione con equilibrio stabile in formula_12 con formula_13 \u00e8 formula_14, e sostituendola nella prima equazione si ottiene una soluzione nella forma di serie formale di potenze\nSi osservi che formula_16 \u00e8 precisamente la serie dei fattoriali alternati.\nD'altra parte, il sistema di equazioni differenziali ha soluzione\nAttraverso integrazioni per parti successive, la serie di potenze formali diventa uno sviluppo asintotico dell'espressione di formula_18. Eulero argoment\u00f2 (pi\u00f9 o meno) che uguagliando si ha"}
{"id": "7021819", "revid": "879070", "url": "https://it.wikipedia.org/wiki?curid=7021819", "title": "Deserto Ordos", "text": ""}
{"id": "7021823", "revid": "96227552", "url": "https://it.wikipedia.org/wiki?curid=7021823", "title": "Stazione di Sch\u00f6nefeld (Kr. J\u00fcterbog)", "text": ""}
{"id": "7021824", "revid": "96227555", "url": "https://it.wikipedia.org/wiki?curid=7021824", "title": "Stazione di Sch\u00f6nefeld Mil. E.", "text": ""}
{"id": "7021825", "revid": "96227560", "url": "https://it.wikipedia.org/wiki?curid=7021825", "title": "Stazione di Sch\u00f6nefeld Milit\u00e4reisenbahn", "text": ""}
{"id": "7021826", "revid": "96227571", "url": "https://it.wikipedia.org/wiki?curid=7021826", "title": "Stazione di Sch\u00f6nefeld", "text": "Stazione di Sch\u00f6nefeld pu\u00f2 riferirsi a:"}
{"id": "7021828", "revid": "96227590", "url": "https://it.wikipedia.org/wiki?curid=7021828", "title": "Stazione di Schoenefeld", "text": ""}
{"id": "7021829", "revid": "767487", "url": "https://it.wikipedia.org/wiki?curid=7021829", "title": "Due Magnum 38 per una citt\u00e0 di carogne", "text": "Due Magnum 38 per una citt\u00e0 di carogne \u00e8 un film del 1975 diretto da Mario Pinzauti.\nTrama.\nFranco Palermo, \u00e8 un siciliano scrittore fallito, alla ricerca di Silvia, sua ex segretaria ed amante. La ritrova a Roma, nel giro della prostituzione. Franco, indaga per scoprire chi sono i grossi capi dell'organizzazione, ma nel frattempo, Silvia viene prima pestata e poi uccisa. Franco, a causa di un pestaggio, gli viene rovinato irreparabilmente il fegato, \u00e8 quindi destinato a morire ed una volta trovato i mandanti, li ammazza tutti."}
{"id": "7021830", "revid": "96227595", "url": "https://it.wikipedia.org/wiki?curid=7021830", "title": "Stazione di Schonefeld", "text": ""}
{"id": "7021840", "revid": "599013", "url": "https://it.wikipedia.org/wiki?curid=7021840", "title": "Monastero di Santa Croce (Rovereto)", "text": "Il monastero di Santa Croce, noto anche come monastero di Santa Croce di Lizzana, \u00e8 stato un luogo di culto cattolico edificato su un'area appartenente all'allora comune autonomo di Lizzana e che in seguito \u00e8 divenuta frazione del comune di Rovereto.\nAl suo posto, in via Benacense, esiste un impianto sportivo denominato \"Pra delle Moneghe\".\nStoria e descrizione.\nI lavori per la costruzione iniziarono nel 1742 e gi\u00e0 due anni dopo le opere murarie erano ultimate. I tempi per la sua consacrazione furono lunghi, e prima che questa avvenisse, a partire dal 1746, il monastero venne utilizzato come ospedale militare.\nFondatrice.\nAgnese Fait Wangher, figlia di Cristiano Fait e di Elisabetta Costa, fu la terzogenita di cinque fratelli ma l'unica a sopravvivere, poich\u00e9 gli altri quattro morirono giovanissimi. A diciotto anni spos\u00f2 Francesco Antonio Wangher. Ebbe in dote dal padre una ricca eredit\u00e0 (che comprendeva terreni nelle regole di Noriglio, Rovereto, Trambileno e Volano) che per volont\u00e0 testamentarie paterne doveva amministrare lei sola.\nRicca e senza figli, Agnese pens\u00f2 probabilmente a come lasciare un segno duraturo che rimanesse anche dopo di lei, e in un atto notarile del 1739 incaric\u00f2 i padri di Santa Maria del Carmine di far costruire in Borgo San Tomaso un convento per le suore del terzo ordine di Maria Vergine Santissima del Carmine, sotto la protezione di santa Teresa d'Avila.\nContemporaneamente, seguendo volont\u00e0 espresse dal padre, commission\u00f2 al pittore saccense Gaspare Antonio Baroni Cavalcab\u00f2 una pala raffigurante sant'Antonio da Padova per la chiesa arcipretale di San Marco. La pala fu consegnata alla fabbrica della chiesa roveretana nel 1741.\nL'idea originale di Borgo San Tomaso venne in seguito abbandonata e Agnese si risolse ad acquistare un terreno pi\u00f9 periferico che venne ceduto solo dopo molte insistenze dal nobile Pietro Antonio Vannetti, e quello fu il sito sul quale sorse il convento.\nCostruzione.\nOttenuti il permesso di edificazione dall'allora comune di Lizzana i lavori ebbero inizio il 24 ottobre 1742.\nPer la fabbrica del complesso degli edifici furono incaricati Giovanni Battista Tacchi (alcuni anni dopo impegnato nella costruzione del teatro comunale Riccardo Zandonai) e Giovanni Antonio Visetti. Nello stesso periodo i padri di Santa Maria del Carmine furono sollevati dall'incarico di supervisionare i lavori e tale compito fu assegnato ai provveditori della citt\u00e0 roveretana.\nDurante i lavori, nel 1743, ancora non era chiaro se sarebbe stato possibile utilizzare la struttura come convento o come ospedale. L'approvazione del principe vescovo Domenico Antonio Thun arriv\u00f2 solo nel 1744. L'autorizzazione da Innsbruck attraverso il podest\u00e0 di Rovereto, che presupponeva il parere favorevole dell'imperatrice Maria Teresa d'Austria giunse solo nel 1754 e infine l'approvazione della Santa Sede arriv\u00f2 nel 1770, quando Agnese Fait Wangher era ormai morta da 10 anni.\nMonastero e chiesa.\nOttenuto il parere favorevole da parte dell'autorit\u00e0 viennese, e dopo un suo utilizzo come ospedale militare per le truppe durante la Guerra dei sette anni tra il 1746 ed il 1747, ancor prima che fosse edificata la chiesa, venne celebrata in uno dei locali dell'edificio ormai ufficialmente convento, la santa messa.\nNel 1754 giunsero da Bologna, mandate dal cardinale Vincenzo Malvezzi Bonfioli su esplicita richiesta di Agnese Fait, due terziarie carmelitane: madre Caterina Pilati e madre Gertrude Mazzoni. A loro venne inizialmente affidato il compito di far partire la vita religiosa del convento. Poco a poco il numero delle religiose arriv\u00f2 ad otto, e attorno al 1764 anche la chiesa venne edificata. Intanto, nel 1760, Agnese mor\u00ec, lasciando affidate ad un testamento autografo le sue volont\u00e0.\nQuando la chiesa fu costruita, e sino al 1771, l'altare maggiore era in legno. Le carmelitane ad un certo momento decisero che era possibile investire fondi in quel periodo a loro disposizione per ordinare un altare in marmo. Il progetto presentato da Stefano Paina di Brentonico fu accettato, i lavori iniziarono e l'opera fu terminata nel 1773.\nNel 1828 furono ultimati i due altari laterali, che non erano stati previsti dalla fondatrice. Quello di destra dedicato a Maria Maddalena de' Pazzi e quello di sinistra a santa Teresa d'Avila.\nTra il 1840 ed il 1841 la facciata della chiesa, che da tempo mostrava problemi di degrado, venne completamente restaurata. Segu\u00ec nel 1903 un intervento nei suoi interni e infine nella navata venne posata una nuova pavimentazione in pietra, nel 1907.\nConsacrazione chiesa.\nNegli anni immediatamente successivi alla sua costruzione non fu possibile consacrare la chiesa per vari motivi legati principalmente alle vicende politiche ed al succedersi delle dominazioni. Fu solo attorno al 1820 che la priora del monastero invit\u00f2 a Rovereto il vescovo di Chioggia Giuseppe Manfrin Provedi per svolgervi questa funzione. In tale occasione il vescovo consacr\u00f2 anche la chiesa di Santa Maria del Carmine. Alla cerimonia prese parte Antonio Rosmini, che in quei giorni ottenne dal vescovo Manfrin il diaconato.\nScuola elementare femminile pubblica e gratuita.\nCon volont\u00e0 testamentaria Agnese Fait espresse nel 1743 il desiderio di aprire una scuola femminile gratuita e gi\u00e0 nove anni dopo un primo inizio si realizz\u00f2, destinando una stanza del convento, con apertura sulla pubblica via, alla scuola per ragazze.\nSoltanto nel luglio 1767 tuttavia venne inaugurata la scuola com'era nei progetti iniziali, e fu la prima di questo genere a Rovereto. La scuola nei primi tempi fu gestita dalle suore terziarie carmelitane che, oltre ad impartire lezioni sulla religione e sul comportamento da tenere da parte di una buona cristiana e cittadina insegnavano alle ragazze a leggere ed a scrivere.\nNel 1774 Maria Teresa d'Austria eman\u00f2 il suo regolamento generale scolastico e tutte le scuole, anche nei territori italiani, vi si dovettero uniformare. A Rovereto la Scuola Normale venne inaugurata nel 1775 ed anche la scuola di Santa Croce fu soggetta a tali indicazioni. Le carmelitane accolsero con attenzione tali disposizioni e svolsero con cura il mandato imperiale tanto da ottenere dal governo austriaco un'attestazione di lode e una medaglia d'oro dalla stessa imperatrice.\nCambio della Regola. Le terziarie carmelitane diventano dame inglesi.\nGiuseppe II, succeduto alla guida dell'impero asburgico a Maria Teresa, a partire dal 1780 introdusse una riforma religiosa nei rapporti tra l'autorit\u00e0 imperiale e quello della Chiesa cattolica nota come giuseppinismo. La conseguenza in tutti i territori controllati dall'Austria fu la soppressione di moltissimi ordini religiosi e la confisca dei loro beni. A Rovereto, ad esempio, fu chiuso il convento dei carmelitani della chiesa di Santa Maria del Carmine e l'edificio venne quasi completamente distrutto o destinato ad altro uso lasciandone intatto soltanto il chiostro, pi\u00f9 antico.\nLe terziarie carmelitane di Santa Croce tentarono di ottenere una sorte diversa coinvolgendo le autorit\u00e0 locali ed inviarono una supplica a Vienna con i pareri favorevoli di molte personalit\u00e0 e amministrazioni della zona di Rovereto. La richiesta fu solo parzialmente esaudita. Il Governo austriaco accett\u00f2 che la scuola continuasse a funzionare e che le carmelitane potessero essere ancora impiegate nel ruolo di maestre ma alla condizione che abbandonassero la regola antica ed abbracciassero quella delle dame inglesi.\nA partire da questo momento il monastero continu\u00f2 la sua attivit\u00e0 ma non pi\u00f9 con i capitali lasciati in eredit\u00e0 dalla fondatrice Agnese Fait Wangher perch\u00e9 tutti i beni furono incamerati dallo Stato che si impegn\u00f2 a versare annualmente alle dame inglesi una pensione. Per le clarisse del monastero di San Carlo, che gestivano anche l'omonima chiesa il destino fu diverso. L'ordine fu soppresso, il convento fu chiuso e tutti i beni confiscati. Alcune monache, sorprese nel tentativo di salvare alcuni mobili, vennero processate e condannate.\nNel 1783 si concluse la trasformazione voluta da Giuseppe II con la messa all'asta di tutti i beni Fait Wangher, frutto di risparmi della famiglia della fondatrice e donati alle carmelitane di Lizzana. La vendita ebbe luogo nella Cancelleria Imperiale, oggi Palazzo Alberti Poja, e dopo tale circostanza le carmelitane divenute dame inglesi potero mantenere ad uso gratuito solo parte delle antiche propriet\u00e0: monastero, infermeria, coro, sagrestia, chiesa, casa del Gastaldo, orto e piccola zona agricola accanto all'orto stesso.\nCollegio.\nGi\u00e0 dal 1769 si era iniziato ad accogliere ragazze dozzinanti, chiamate \"zitelle in dozzina\", e si pens\u00f2 quindi di costruire un nuovo edificio adatto allo scopo. Questo convitto, progettato da professionisti locali, fu ultimato e consegnato nel 1787. In quel momento nel complesso del monastero di Santa Croce risiedevano 18 religiose e sei educande. Le scolare che frequentavano la scuola erano un centinaio.\nDurante il Regno Italico napoleonico, a partire dal 1811, il collegio divenne educandato e, anche a causa della chiusura del monastero delle Salesiane in centro, si registr\u00f2 un notevole aumento di iscrizioni, arrivando ad oltre 200 ragazze che frequentavano la scuola.\nLa scuola delle dame inglesi, istituzione privata, sar\u00e0 a tutti gli effetti operativa sostituendosi alla scuola pubblica sin dalla fine del XVIII secolo, e offrir\u00e0 servizi anche nel periodo estivo nelle sue case estive a maso Sasso di Nogaredo e a Loppio.\nAttorno al 1834 la scuola offriva servizi sia come istituzione per le ragazze meno abbienti sia per le appartenenti alle classi sociali pi\u00f9 agiate (le dozzinanti), ed erano previsti trattamenti diversi nei due casi, giustificate dal fatto che alcune educande erano destinate a diventare, un giorno, \"le madri dei primi personaggi dello Stato\".\nPer circa 10 anni, a partire dal 1848, le dame inglesi che insegnavano nel collegio furono impiegate anche nella gestione di una scuola in centro citt\u00e0, visto che il monastero era periferico. Furono anni difficili per la fatica alla quale furono sottoposte le religiose, molte delle quali si ammalarono.\nAttorno al 1862 venne aperta un'altra scuola a Rovereto, con sede prima nel palazzo Del Bene - d\u2019Arco in piazza Rosmini e successivamente in palazzo Parolari, in borgo santa Caterina. Vi insegnarono sei insegnanti delle dame inglesi provenienti da Lodi.\nPiccolo cimitero per le religiose.\nGi\u00e0 nel 1760, alla sua morte, la fondatrice Agnese Fait Wangher fu inumata sotto il pavimento del coro del convento. Quando poi alcuni anni dopo fu edificata la chiesa le religiose defunte furono sepolte nella cripta ricavata sotto il presbiterio. Ad iniziare dal 1785 tuttavia questo non fu pi\u00f9 possibile per le disposizioni imperiali che impedivano di utilizzare come luogo di sepoltura le chiese, e queste norme poi furono definitivamente confermate dall'editto napoleonico di Saint-Cloud, durante il periodo dell'occupazione francese.\nAttorno al 1794 le monache ottennero dall'autorit\u00e0 imperiale il permesso di aprire un piccolo cimitero all'interno delle mura del convento e questo rimase in funzione sino al 1915, quando il monastero fu raso al suolo.\nPiccola cappella di Lourdes.\nNel 1901 fu iniziata la costruzione, nel giardino interno del convento, di una cappella dedicata a nostra Signora di Lourdes ed i lavori furono terminati l'anno successivo. La sua benedizione avvenne il 22 giugno 1902.\nNuovo edificio scolastico.\nL'educandato, all'inizio del XX secolo, risentiva di problemi di spazio per le ragazze che lo frequentavano e nel 1906 fu presentato un progetto che prevedeva la ricostruzione di alcune parti in rovina del convento e la costruzione ex novo di un pi\u00f9 moderno palazzo scolastico. L'importo per i lavori sarebbe stato anticipato dalle dame inglesi e in seguito il governo austriaco le avrebbe rimborsate succedendo nella propriet\u00e0 dell'immobile. L'edificio venne ultimato e benedetto, con la presenza del vescovo Celestino Endrici, nel 1909.\nLa nuova scuola risult\u00f2 all'avanguardia per i tempi, con sale per il disegno e le esperienze di fisica, con un teatro ed una mensa. In quel momento era l'istituzione scolastica pi\u00f9 moderna di Rovereto.\nDemolizione.\nIl 12 maggio 1915 ufficiali del Genio Militare austriaco, dopo un sopralluogo, comunicarono alla superiora che le mura del monastero dovevano essere abbattute, e poco pi\u00f9 di una settimana dopo furono fatti saltare tutti gli edifici con l'esplosivo. La demolizione definitiva di ogni struttura fu fissata per la sera del 22 maggio, e per quel momento tutti gli occupanti dovettero abbandonare la costruzione. \nIn pochi giorni furono distrutti il convento, la canonica, la chiesa, il convitto, le scuole vecchie e nuove, la cappella di Lourdes e tutte le mura, oltre ad un piccolo cimitero e la ricca vegetazione che adornava l'intera zona.\nSituazione attuale.\nNel 1848, circa 100 metri a sud rispetto all'area del monastero, si inizi\u00f2 la costruzione del nuovo cimitero di Santa Maria, che fu ultimato nel 1866. Poi, tra il 1956 ed il 1958 fu costruita accanto al cimitero la nuova chiesa di Santa Croce.\nOggi nell'area un tempo occupata dal monastero esiste un campo sportivo comunale denominato \"Pra delle Moneghe\".\n\"Il sogno di Agnese Fait Wangher, che per circa 150 anni aveva realizzato un complesso monumentale unico a Rovereto, fu ridotto in polvere, ed ora ne rimane solo il ricordo\"."}
{"id": "7021852", "revid": "729019", "url": "https://it.wikipedia.org/wiki?curid=7021852", "title": "Knightsbridge (metropolitana di Londra)", "text": "Knightsbridge \u00e8 una stazione della metropolitana di Londra situata nella zona di Knightsbridge, nel borgo londinese di Kensington e Chelsea. Si trova sulla Piccadilly Line tra le stazioni di South Kensington e Hyde Park Corner ed \u00e8 compresa nella Travelcard Zone 1. \nStoria.\nLa stazione fu aperta il 15 dicembre 1906 dalla \"Great Northern, Piccadilly and Brompton Railway\" (GNP&amp;BR), ora la Piccadilly line. Originariamente si accedeva alle piattaforme per mezzo di quattro ascensori e di una scala di emergenza. L'edificio originale della stazione, progettato da Leslie Green, si trovava su Brompton Road a breve distanza verso ovest dall'incrocio con Knightsbridge e Sloane Street. Un ingresso posteriore si trovava su Basil Street.\nLa collocazione in una zona commerciale densa di negozi fece s\u00ec che fin dall'inizio la stazione fosse molto trafficata, in particolare per la sua vicinanza ai grandi magazzini di Harrods e Harvey Nichols, a differenza della stazione successiva sulla linea, Brompton Road, il cui numero di passeggeri era talmente basso che gi\u00e0 poco tempo dopo l'apertura alcuni treni iniziarono a non fermarsi alla stazione.\nAgli inizi degli anni trenta la rete metropolitana fu interessata da un massiccio piano di investimenti in ristrutturamenti e modernizzazione noto come \"New Works Programme\". Il piano prevedeva l'installazione di scale mobili per sostituire gli ascensori in diverse stazioni del centro di Londra. Knightsbridge fu una delle stazioni interessate. Per consentire l'installazione delle scale mobili senza dover svolgere lavori sotterranei troppo invasivi o interferire con l'operativit\u00e0 della stazione, si costru\u00ec una nuova biglietteria sotto l'incrocio tra Brompton Road, Knightsbridge e Sloane Street. Un nuovo ingresso fu inserito nell'edificio esistente all'angolo di Brompton Road e furono aperti nuovi passaggi sotterranei. Dei sottopassaggi pedonali permettevano ai pedoni di accedere alla stazione dai marciapiedi opposti, evitando l'attraversamento dell'incrocio.\nL'edificio originale in Brompton Road fu chiuso e in seguito demolito; rimane l'ingresso posteriore all'angolo di Basil Street con Hooper's Court, con la tipica facciata nello stile di Leslie Green rivestita in piastrelle color \"sangue di bue\", oggi convertito ad uso uffici.\nPer alleviare la congestione, si decise inoltre di provvedere la stazione di un ingresso addizionale all'estremit\u00e0 occidentale delle piattaforme, vicino ai magazzini Harrods. L'apertura di questo ingresso pi\u00f9 vicino alla stazione di Brompton Road fece diminuire ulteriormente il numero dei passeggeri in quest'ultima; pertanto ne fu decisa la chiusura, avvenuta il 29 luglio 1934.\nUna biglietteria separata fu costruita in connessione con le scale mobili all'estremit\u00e0 occidentale; l'accesso a questa biglietteria avviene tramite un lungo sottopassaggio dall'ingresso di superficie, situato all'angolo di Hans Crescent. Questo passaggio, piuttosto stretto, divenne un problema, essendo spesso affollato e fonte di ingorghi di passeggeri. Il problema \u00e8 stato risolto nel 2004 espandendo questa via di accesso in una grande area circolare situata sotto il piano stradale, alla quale si accede per mezzo di una scala posta in mezzo alla strada.\nAllo scoppio della Seconda guerra mondiale, la stazione rimase chiusa dal 31 agosto al 1\u00ba dicembre 1939, come altre sezioni della rete metropolitana, per lavori di messa in sicurezza tra i quali l'installazione di paratie anti allagamento.\nLa stazione oggi.\nIn anni recenti, la stazione \u00e8 stata oggetto di diversi interventi migliorativi. Le piattaforme sono state ristrutturate nel 2005, quando le piastrelle color crema degli anni trenta sono state coperte da un rivestimento di pannelli di metallo.\nNel dicembre 2010, un nuovo ingresso \u00e8 stato aperto sul lato opposto di Knightsbridge rispetto alla stazione, come parte di un nuovo complesso immobiliare.\nNel 2017 \u00e8 stato annunciato un piano di espansione e ristrutturazione della stazione, che prevede:\nI lavori richiederanno almeno tre anni per essere completati. Il nuovo ingresso su Brompton Road dovrebbe aprire nel 2019 e quello su Hooper's Court nel 2020. I costi saranno sostenuti in gran parte dai proprietari degli edifici sovrastanti la stazione, che saranno a loro volta oggetto di un imponente lavoro di ristrutturazione, con la ricostruzione delle strutture interne, mantenendo la facciata esterna. La Transport for London contribuir\u00e0 con 12 milioni di sterline, principalmente per i lavori che garantiranno l'accessibilit\u00e0 della stazione.\nAd oggi (ottobre 2021) la nuova data prevista per il completamento dei lavori \u00e8 l'estate 2022.\nInterscambi.\nLa stazione \u00e8 servita dalle seguenti linee di autobus:\nNella cultura di massa.\nLa scena di apertura del film del 1997 \"Le ali dell'amore\" \u00e8 ambientata sulle piattaforme delle stazioni di Dover Street e di Knightsbridge. La scena \u00e8 stata girata su una ricostruzione in studio (completa di un modello funzionante di un treno del 1906) che rappresenta entrambe le stazioni."}
{"id": "7021855", "revid": "123257211", "url": "https://it.wikipedia.org/wiki?curid=7021855", "title": "Iiro Rantala", "text": "Biografia.\nLa sua formazione in ambito jazz si comp\u00ec alla Sibelius Academy di Helsinki e, successivamente, a New York, parallelamente allo studio del pianoforte classico presso la Manhattan School of Music. Leader di diverse formazioni, tra cui il \"Trio T\u00f6yke\u00e4t\", Rantala \u00e8 tra i pianisti finlandesi pi\u00f9 conosciuti e maggiormente richiesti. Attivo anche nella composizione di musica colta, tra le sue opere spicca il \"Concerto for Piano and Concerto in G\u266f\u0394A\u266d\", orchestrato dal violinista e compositore Jaakko Kuusisto."}
{"id": "7021863", "revid": "729019", "url": "https://it.wikipedia.org/wiki?curid=7021863", "title": "Pistola Isard", "text": "La Isard era una semi-automatica pistola che sparava 9x23mm Largo da un sistema Massa battente funzionante.\nFu progettato e prodotto dal CIG, su ordine del Govern de la Generalitat di Catalogna durante Guerra civile spagnola, dal 1937 al 1939.\nStoria.\nIl suo design era molto simile a M1911, con una delle uniche grandi differenze che la Colt M1911 usava un proiettile de .45 ACP, e la pistola Isard usava un proiettile de 9x23mm Largo."}
{"id": "7021893", "revid": "499531", "url": "https://it.wikipedia.org/wiki?curid=7021893", "title": "Ospedale Dubini", "text": ""}
{"id": "7021896", "revid": "767487", "url": "https://it.wikipedia.org/wiki?curid=7021896", "title": "Parco nazionale di North Luangwa", "text": "Il parco nazionale di North Luangwa (in lingua inglese \"North Luangwa National Park\") \u00e8 un'area protetta di 4.636 km\u00b2 nella valle del fiume Luangwa, nella provincia di Muchinga, nello Zambia. Non presenta l'enorme diversit\u00e0 e densit\u00e0 di animali come il parco nazionale di South Luangwa, n\u00e9 la bellezza paesaggistica del piccolo parco nazionale di Luambe, situato sull'altra sponda del Luangwa, ma \u00e8 pi\u00f9 selvaggio, meno accessibile di questi e meno attrezzato per il turismo. \u00c8 delimitato a est dal fiume Luangwa, ma il cuore del parco \u00e8 rappresentato dal fiume Mwaleshi, un corso d'acqua permanente d'importanza vitale per gli animali selvatici. Lungo il fiume sono disseminati pochi campi tendati e lodge specializzati. Tutte le strutture sono aperte solo nella stagione secca, di solito da giugno a novembre, perch\u00e9 l'accesso al parco \u00e8 notevolmente limitato durante la stagione delle piogge.\nFlora e fauna.\nLa vegetazione del parco spazia dal bosco di mopane alla foresta a galleria, alle praterie aperte e alle boscaglie di acacia. Tra gli alberi presenti nel parco ricordiamo l'albero delle salsicce, la palma dell'avorio, il mogano rosso e l'albero di piombo.\nIl parco \u00e8 noto per le sue enormi mandrie di bufali, ma in esso abitano anche grandi branchi di leoni, iene, gnu di Cookson, tragelafi striati, zebre, facoceri, babbuini, cercopitechi verdi, puku e impala. Sono presenti anche elefanti e leopardi, ma non cos\u00ec numerosi come nel South Luangwa. Al contrario, vive qui un maggior numero di alcelafi, antilopi dei canneti e taurotraghi. L'avifauna \u00e8 la stessa che abita anche il South Luangwa. Tra le specie pi\u00f9 comuni ricordiamo la gru coronata, il turaco dalla testa viola, la ghiandaia marina beccolargo, l'inseparabile di Lilian, il gruccione carminio, il gufo latteo e il gufo pescatore di Pel. Pi\u00f9 rari sono il nibbio dei pipistrelli, il cucal nerastro e il falco pescatore."}
{"id": "7021897", "revid": "1005847", "url": "https://it.wikipedia.org/wiki?curid=7021897", "title": "Legislatura 1992-1996 della Romania", "text": "La Legislatura 1992-1996 \u00e8 stata la II Legislatura della Repubblica di Romania dopo la rivoluzione romena del 1989. \u00c8 stata in carica dal 22 ottobre 1992 al 22 novembre 1996.\nCronologia.\nLe principali forze politiche che si affrontarono alle elezioni parlamentari del 27 settembre 1992 si configurarono tra la fine del 1991 e l'inizio del 1992. Il centro-destra si coalizz\u00f2 intorno ad un'alleanza denominata Convenzione Democratica Romena (CDR), che present\u00f2 anche un proprio candidato alla presidenza della repubblica, Emil Constantinescu. In occasione delle elezioni amministrative del febbraio 1992 la CDR conquist\u00f2 buona parte dei principali centri urbani del paese, dando dimostrazione della propria crescita, mentre il partito di maggioranza di centro-sinistra del Fronte di Salvezza Nazionale (FSN), pur confermandosi primo partito della Romania, ottenne un netto vantaggio solo nelle aree rurali. Nell'aprile del 1992, inoltre, il FSN and\u00f2 incontro ad una spaccatura. La divisione port\u00f2 alla scissione dell'ala conservatrice maggioritaria del presidente della repubblica Ion Iliescu, che sosteneva una politica di lenta transizione all'economia di mercato e di pi\u00f9 ampie garanzie di protezione sociale, elementi che attraevano le fasce popolari dell'elettorato ancora legate all'ideologia comunista. Mentre l'ala riformista dell'ex primo ministro Petre Roman mantenne la sigla originale di FSN, Iliescu cre\u00f2 il Fronte Democratico di Salvezza Nazionale (FDSN), che ebbe l'abilit\u00e0 di canalizzare la maggior parte dei sostenitori e dei rappresentanti nelle istituzioni che precedentemente avevano parteggiato per il FSN.\nLe elezioni dell'autunno del 1992 segnarono il successo della corrente di Iliescu, che ottenne una maggioranza relativa alle elezioni legislative (28%) e la rielezione alla presidenza della repubblica, dopo aver sconfitto Constantinescu al ballottaggio dell'11 ottobre 1992. Pur giungendo seconda, la CDR scardin\u00f2 il dominio assoluto del partito del presidente della repubblica. Sotto la guida di Roman, il FSN arriv\u00f2 terzo.\nPer garantirsi la governabilit\u00e0 il FDSN stipul\u00f2 degli accordi con le forze nazional-populiste del Partito dell'Unit\u00e0 Nazionale Romena (PUNR), del Partito Grande Romania (PRM) e del Partito Socialista del Lavoro (PSM), guidato dell'ex primo ministro Ilie Verde\u021b, che assicurarono il proprio supporto parlamentare ad un governo con a capo l'economista Nicolae V\u0103c\u0103roiu, ex funzionario comunista, sostenitore di una linea di blanda privatizzazione e di apertura moderata all'economia capitalista.\nNel 1993, inoltre, il FSN e il FDSN abbandonarono i riferimenti al consiglio provvisorio postrivoluzionario, cambiando la propria denominazione. In maggio il gruppo di Roman approv\u00f2 il nuovo statuto che diede vita al Partito Democratico (PD), mentre in luglio il congresso del FDSN ratific\u00f2 l'annessione di altre formazioni minori e la nascita del Partito della Democrazia Sociale di Romania (PDSR), con un evidente richiamo alla tradizione socialdemocratica europea. Un'altra formazione parlamentare, facente parte della CDR, che nello stesso anno decise di cambiare nome fu il Partito Nazionale Liberale - Ala Giovanile (PNL-AT), che in febbraio fu ridenominato Partito Liberale 1993 (PL93).\nPur inizialmente lasciato al di fuori della squadra di governo, vista la propria importanza per la stabilit\u00e0 del governo V\u0103c\u0103roiu il PUNR di Gheorghe Funar fu invitato nel consiglio dei ministri nell'estate del 1994, malgrado dei dubbi espressi dalla comunit\u00e0 internazionale. L'alleanza tra PDSR, PUNR, PRM e PSM (il cosiddetto \"quadrilatero rosso\") funzion\u00f2 in maniera non ufficiale fino al 1995, quando tutte e quattro le forze si impegnarono a rispettare un accordo firmato il 25 gennaio presso il Palazzo di Elisabetta di Bucarest. I rapporti con gli alleati, tuttavia, si ruppero tra l'ottobre del 1995 e l'agosto del 1996: il 19 ottobre 1995 il presidente esecutivo del partito Adrian N\u0103stase annunci\u00f2 la fine dell'intesa con il PRM per via di alcune dichiarazioni del suo presidente Corneliu Vadim Tudor; il 16 marzo 1996 lasci\u00f2 il PSM; il 31 agosto 1996 fu la volta del PUNR, che non grad\u00ec i termini del trattato di collaborazione che stava per essere siglato tra il governo e l'Ungheria.\nPur rimasto senza una maggioranza, il governo riusc\u00ec a completare la legislatura e a muovere piccoli passi verso l'integrazione euroatlantica della Romania"}
{"id": "7021899", "revid": "879070", "url": "https://it.wikipedia.org/wiki?curid=7021899", "title": "North Luangwa National Park", "text": ""}
{"id": "7021900", "revid": "879070", "url": "https://it.wikipedia.org/wiki?curid=7021900", "title": "South Luangwa National Park", "text": ""}
{"id": "7021907", "revid": "1402222", "url": "https://it.wikipedia.org/wiki?curid=7021907", "title": "II legislatura della Romania", "text": ""}
{"id": "7021914", "revid": "1573940", "url": "https://it.wikipedia.org/wiki?curid=7021914", "title": "Arion vulgaris", "text": "La lumaca spagnola (Arion vulgaris ) \u00e8 un gasteropode polmonato della famiglia degli Arionidi.\nDescrizione.\nNormalmente, gli adulti di questa specie sono lunghi dagli 8 ai 12\u00a0cm, e pesano dai 5 ai 15 grammi. Le uova sono bianche e leggermente trasparenti, a guscio morbido, di circa 2\u00a0mm di diametro; alla schiusa, gli esemplari sono lunghi circa 5\u00a0mm. Il colore \u00e8 variabile tra le diverse popolazioni (ma non all'interna della stessa), e pu\u00f2 essere giallognolo, grigiastro, marrone, rossastro o arancione acceso (mai verdognolo); negli adulti il colore \u00e8 uniforme (cos\u00ec come in \"Arion rufus\"), mentre gli esemplari giovani presentano, ai lati del corpo, una banda pi\u00f9 scura sormontata da una pi\u00f9 chiara.\nLo pneumostoma \u00e8 situato sul lato destro del corpo, vicino al margine frontale; il mantello \u00e8 granuloso, mentre il piede \u00e8 largo e notevolmente lineolato; ad essere distintivi sono anche gli organi genitali, che presentano un atrio corto e piccolo, un ovidotto lungo e gonfio dello stesso diametro dell'atrio, con un'ampia ligula longitudinale, e una spermateca sferica dal diametro due volte l'ovidotto. Va detto che \"Arion vulgaris\" fa parte di un complesso di specie che generalmente possono essere distinte solo tramite dissezione dei genitali; tra le altre specie in questione si possono citare \"Arion ater\", \"Arion rufus\", \"Arion lusitanicus\" ed \"Arion flagellus\".\nBiologia.\n\u00c8 una specie attiva prevalentemente di notte, che pu\u00f2 essere individuata anche la mattina presto o la sera; analogamente a \"Deroceras reticulatum\", anche \"Arion vulgaris\" si nasconde spesso nei riccioli delle foglie o fra i detriti al suolo o sotto a rocce o pezzi di legno. La riproduzione \u00e8 preferibilmente sessuata, e l'accoppiamento avviene anch'esso dopo il tramonto, e pu\u00f2 durare anche due o tre ore; la deposizione delle uova avviene tra settembre e novembre, e la schiusa ha luogo a inizio primavera; in ambienti particolarmente favorevoli (caldi e umidi), \u00e8 possibile che vi siano anche due generazioni all'anno. Le uova, fino a 400 per ogni esemplare, non vengono sotterrate, bens\u00ec depositate al suolo, eventualmente coperte da foglie morte o altri detriti. Gli adulti possono raggiungere l'anno di vita, ma generalmente muoiono dopo aver deposto le uova. Sono stati riportati casi di ibridazione di \"Arion vulgaris\" con \"Arion ater\" e anche con \"Arion rufus\".\nSebbene si tratti di una specie preferibilmente erbivora, \u00e8 in realt\u00e0 un onnivoro. Tra le piante, colpisce maggiormente le brassicacee, le cucurbitacee, la lattuga, le triticee, le piante ornamentali, i frutti che crescono al suolo (come le fragole) ed altro. Va detto che \"Arion vulgaris\" si nutrirebbe, normalmente, solo delle parti morte di una pianta, che \u00e8 in grado di riconoscere grazie all'assenza di determinati composti chimici prodotti dalle parti in vita; tuttavia le piante coltivate spesso non producono affatto queste sostanze, il che spinge la lumaca a consumarle per intero.\nData la sua capacit\u00e0 di colonizzare senza problemi (e anzi, particolarmente) habitat antropizzati, da cui deriva una maggiore capacit\u00e0 di dispersione tramite il commercio (in particolare quello relativo ai settori del giardinaggio e dell'orticoltura), la specie \u00e8 considerata estremamente invasiva e, oltre a causare ingenti danni ai raccolti, in alcune zone ha anche parzialmente rimpiazzato le specie native come \"Arion ater\" e \"Arion rufus\".\nLa lumaca spagnola ha diversi predatori e parassiti, sebbene non specie-specifici: tra i primi figurano il germano reale e il riccio comune, nonch\u00e9 varie specie di coleotteri, fra cui \"Phosphuga atrata\", \"Cychrus caraboides\" e i generi \"Pterostichus\" e \"Carabus\" (alcuni dei quali predano anche le uova). Tra i parassiti si annovera \"Phasmarhabditis hermaphrodita\", che colpisce i giovani e anche gli adulti pi\u00f9 piccoli.\nDistribuzione e habitat.\nLa zona di origine di questa specie non \u00e8 ben chiara: inizialmente si pensava che fosse nativa della penisola iberica (il che spiega il nome comune di \"lumaca spagnola\"), ma studi genetici successivi hanno confutato la cosa, e si ipotizza che possa giungere invece da un'area non precisata dell'Europa centrale (la Francia meridionale, secondo alcune fonti).\nAd ogni modo, il suo areale comprende ora gran parte dell'Europa centrale, settentrionale ed occidentale, incluse la penisola iberica, le isole britanniche, la Scandinavia, l'Islanda e le isole F\u00e6r \u00d8er (in alcune zone \u00e8 rara, ma in aumento); in Europa orientale e nei Balcani non \u00e8 pervenuta, eccetto per una presenza ristretta in Bulgaria. La sua introduzione al di fuori dell'areale di origine \u00e8 documentata a partire dai primi anni 1950, ed \u00e8 plausibile che si espander\u00e0 ulteriormente raggiungendo in futuro i paesi baltici e la Russia.\nIl suo habitat prediletto specifico sono gli ambienti con vegetazione densa e permanente, come giardini, prati e zone incolte, oltre ad essere molto frequente nei siti del compost; meno diffusamente, \u00e8 presente anche in tutti gli ambienti coltivati.\nTassonomia.\nVa notato che in molte fonti viene riportato, come nome scientifico o come sinonimo per questa specie, \"\"A. lusitanicus\" \"; tuttavia, diversi studi a partire dal 1997 hanno evidenziato che sotto il nome di \"Arion lusitanicus\" venivano classificate, sin dal 1956, due diverse specie, una invasiva originaria dell'Europa centrale, e l'altra non invasiva, con un areale limitato al Portogallo, che differiscono per morfologia interna e per uno spermatoforo molto diverso: la specie portoghese ha quindi mantenuto il nome di \"Arion lusitanicus\", mentre quest'altra \u00e8 stata ribattezzata \"Arion vulgaris\" (un nome usato per la prima volta da Alfred Moquin-Tandon nel 1855, il quale, a suo tempo, aveva gi\u00e0 notato la distinzione tra le due specie, a differenza di vari altri autori)."}
{"id": "7021916", "revid": "47767", "url": "https://it.wikipedia.org/wiki?curid=7021916", "title": "Lumaca spagnola", "text": ""}
{"id": "7021919", "revid": "486946", "url": "https://it.wikipedia.org/wiki?curid=7021919", "title": "Liceo Scientifico &quot;A. Oriani&quot;", "text": ""}
{"id": "7021920", "revid": "1362490", "url": "https://it.wikipedia.org/wiki?curid=7021920", "title": "Liceo Scientifico Alfredo Oriani", "text": ""}
{"id": "7021921", "revid": "1186766", "url": "https://it.wikipedia.org/wiki?curid=7021921", "title": "Christopher Villiers, I conte di Anglesey", "text": ""}
{"id": "7021923", "revid": "1186766", "url": "https://it.wikipedia.org/wiki?curid=7021923", "title": "George Villiers, IV conte di Jersey", "text": ""}
{"id": "7021924", "revid": "113775221", "url": "https://it.wikipedia.org/wiki?curid=7021924", "title": "Pas d'armes", "text": "Il passo d'arme \u00e8 una usanza basso medievale che riguarda la sfida tra due o pi\u00f9 cavalieri desiderosi di misurarsi per confrontare il proprio coraggio ed il proprio valore.\nL'origine del nome francese sembra derivi dall'abitudine militare di fare di sentinella ai punti strategici nel confronto tra eserciti (passi tra montagne, ponti, guadi di fiume).\nIn tali occasioni non si concedeva il passo all'avversario. Resta in italiano una forma linguistica che indica un gesto di cavalleria verso il gentil sesso. Il \"Cavaliere\" infatti \"cede il passo\" solo di fronte alla bellezza e alla gentilezza di una dama.\nQuesti duelli, non necessariamente mortali e non necessariamente tra nemici, assunsero carattere di veri e propri spettacoli strutturati, cui venne successivamente dato il nome di Torneo con uno specifico regolamento da onorare, al punto che ancora oggi questo termine \u00e8 in uso ad indicare una tenzone sportiva.\nIl cavaliere era spesso un \"Campione\" ovvero il miglior rappresentante di un gruppo o anche semplicemente di una dama di cui si \"portavano i colori\". Questi potevano essere i colori del casato o anche una semplice sciarpa avuta in pegno di stima dalla dama.\nEssi hanno perci\u00f2 iniziato anche a far parte della letteratura del periodo, nei cicli epici cavallereschi e d'amor cortese come Il Ciclo Bretone. \nAutori italiani per eccellenza che mettono in poesia passi d'arme sono Torquato Tasso e Ludovico Ariosto.\nOriginariamente nata per il confronto tra nobili in ambito feudale, esso si estese poi in generale a chiunque fosse edotto nel \"mestiere delle armi\".\nSpesso il passo d'arme era perci\u00f2 esteso pi\u00f9 generalmente anche ai \"Valorosi\", quindi anche a veterani del campo di battaglia, talora nobili decaduti, quali i Capitani di Ventura.\nIl passo d'arme per eccellenza fa riferimento ad una sfida italo-francese capeggiata proprio da uno di questi Capitani di Ventura, Ettore Fieramosca.\nStiamo parlando della celeberrima Disfida di Barletta in cui Ettore ed i suoi valorosi compagni, accusati di codardia, ebbero la meglio sulla compagine francese capeggiata da \"Monsieur Guy de la Motte.\""}
{"id": "7021925", "revid": "486946", "url": "https://it.wikipedia.org/wiki?curid=7021925", "title": "George William Villiers, quarto conte di Clarendon", "text": ""}
{"id": "7021933", "revid": "716642", "url": "https://it.wikipedia.org/wiki?curid=7021933", "title": "Club General D\u00edaz", "text": "Il Club General D\u00edaz, meglio noto come General D\u00edaz, \u00e8 una societ\u00e0 calcistica paraguaiana con sede nella citt\u00e0 di Luque. Milita nella Divisi\u00f3n Profesional, la massima divisione del Campionato paraguaiano di calcio.\nStoria.\nIl General D\u00edaz fu costituito il 22 settembre 1917 e il suo nome \u00e8 un omaggio a Jos\u00e9 Eduvigis D\u00edaz, che combatt\u00e9 nella guerra della triplice alleanza. \nNel 2014 si qualific\u00f2 per la prima volta nella sua storia a una competizione continentale, la Coppa Sudamericana, dove fu eliminato al secondo turno dai colombiani dell'Atl\u00e9tico Nacional a causa della regola dei gol in trasferta."}
{"id": "7021942", "revid": "1543377", "url": "https://it.wikipedia.org/wiki?curid=7021942", "title": "HMS Queen Charlotte (1790)", "text": "La HMS \"Queen Charlotte\" era un vascello di prima classe a tre ponti da 100 cannoni della Royal Navy, appartenente alla classe Royal George, costruito negli anni novanta del XVIII Secolo, e rimasta in servizio fino al 1800.\nStoria.\nCos\u00ec battezzata in onore della Regina Carlotta, fu costruita su progetto dell\u2019ingegnere navale Sir Edward Hunt sui piani costruttivi, modificati nell\u2019armamento, del \"Royal George\". Ordinato il 12 dicembre 1782, il vascello fu impostato presso i Chatham Dockyard di Chatham il 1 settembre 1785, e venne varato il 15 aprile 1790. Entrato in servizio il 7 luglio dello stesso anno, nel 1793, al comando del senior captain Sir Roger Curtis, divenne nave ammiraglia di Lord Howe che con essa partecip\u00f2 nel 1794 alla grande battaglia navale contro la flotta francese al comando del viceammiraglio Louis Thomas Villaret de Joyeuse, passata alla storia come Glorioso Primo di Giugno. Nel giugno 1795, al comando del captain Andrew Snape Douglas partecip\u00f2 alla battaglia di Groix.\nDivenuta nave ammiraglia della Channel Fleet, allora al comando di Lord Bridport, il 15 aprile 1797 fu parzialmente interessata dall\u2019ammutinamento avvenuto tra gli equipaggi delle navi della flotta allora all\u2019ancora a Spithead. Quando Lord Bridport fece alzare il segnale il segnale di salpare, gli equipaggi delle navi, a partire da quello del \"Royal George\", si rifiutarono di obbedire chiedendo che la petizione per migliorare le loro condizioni di vita a bordo delle navi, precedentemente consegnata a Lord Howe, fosse accolta. Nonostante le riunioni tenutesi a bordo della \"Queen Charlotte\" tra i comandanti e i rappresentanti degli ammutinati, fu solo grazie al ritorno di Howe, munito di delega reale che gli conferiva pieni poteri, avvenuto il 15 maggio, che la situazione si risolse positivamente, tanto che le navi presero regolarmente il mare il giorno successivo.\nLa \"Queen Charlotte\" rimase con la Channel Fleet fino al maggio 1799, quando fu assegnata alla Mediterranean Fleet come nave ammiraglia di Lord Keith. Il 16 marzo 1800 il vascello giunse a Livorno sbarcando l\u2019ammiraglio Keith e il suo stato maggiore, che dovevano incontrare i rappresentanti austriaci al fine di organizzare il blocco dei porti del Mar Ligure. L\u2019ammiraglio diede ordini al comandante della nave di recarsi in prossimit\u00e0 dell\u2019isola della Capraia, per rilevare notizie sulle sue difese, o eventualmente bombardarle. Alle 6:20 del 17 marzo la \"Queen Charlotte\" si trovava in navigazione verso la Capraia quando improvvisamente divamp\u00f2 un furioso incendio, che divenne ben presto indomabile. Nonostante i soccorsi, subito partiti dal porto di Livorno, l\u2019incendio divenne indomabile e i soccorritori non poterono avvicinarsi al vascello in quanto i cannoni, che erano carichi, quando venivano raggiunti dalle fiamme sparavano lanciando proiettili in tutte le direzioni. Nell\u2019incendio, che secondo alcuni superstiti si era sviluppato sul ponte di batteria dove si trovava raccolto del fieno, e nel successivo naufragio perirono 636 marinai, mentre i superstiti furono 154, oltre agli 11 scesi a terra con l\u2019ammiraglio. Tra i morti vi era il capitano della nave Andrew Todd, che scrisse alcuni messaggi e li consegn\u00f2 ai marinai affinch\u00e9 li consegnassero a Lord Keith.\nAlcuni giorno dopo la tragedia lo sloop \"Speedy\" che navigava nelle acque di Livorno urt\u00f2 alcune parti del relitto che non erano state avvistate, riportando danni allo scafo.\nLa corte marziale nominata dalla Royal Navy per accertare la cause del disastro non riusc\u00ec ad arrivare ad alcuna conclusione, in quanto non si riusc\u00ec ad appurare perch\u00e9 l'allarme era stato dato con grande ritardo, permettendo all'incendio di espandersi con estrema rapidit\u00e0."}
{"id": "7021944", "revid": "110157", "url": "https://it.wikipedia.org/wiki?curid=7021944", "title": "Marin Mari\u0107", "text": ""}
{"id": "7021949", "revid": "1318658", "url": "https://it.wikipedia.org/wiki?curid=7021949", "title": "Chiesa di San Dionigi (Premana)", "text": "La chiesa di San Dionigi \u00e8 la chiesa parrocchiale di Premana, in provincia di Lecco.\nL'edificio compare gi\u00e0 nel \"Liber Notitiae Sanctorum Mediolani\", scritto da Goffredo da Bussero nel XIV secolo, come chiesa appartenente alla Pieve di Valsassina. Nel 1368 fu distaccata dalla suddetta pieve e trasformata in rettoria, trasformata successivamente in parrocchia, con tre oratori alle proprie dipendenze, come risulta dagli atti della visita pastorale di Carlo Borromeo del 1566.\nOggi nella struttura della chiesa si possono notare i rinnovamenti che si sono susseguiti nel corso dei secoli. Fu ricostruita nel XVI secolo poco prima della visita pastorale del Borromeo, ampliata nel 1843, decorata all'inizio del XX secolo e restaurata in tempi pi\u00f9 recenti.\nL'attuale campanile risale al 1867.\nArchitettura e decorazioni pittoriche.\nAll'interno, sulla parete sinistra si pu\u00f2 ammirare il polittico di San Rocco, databile alla met\u00e0 del XVI secolo e suddiviso in due ordini, originariamente concepiti come opere separate che, destinate agli altari minori rispettivamente dedicati a san Rocco e alla Madonna. Nell'ordine inferiore, datato 1567, sono raffigurati \"San Rocco\" tra \"San Sebastiano\" e \"San Bernardo\", mentre in quello superiore la \"Vergine col Bambino\" tra \"Sant'Ambrogio\" e \"Sant'Agostino\". L'unificazione dei due ordini in un'unica opera avvenne attorno al 1700, periodo al quale risalgono gran parte delle decorazioni lignee della struttura. Nella predella si trovano gli \"Apostoli\", mentre nella cimasa sono dipinti l\"'Annunciazione\", la \"Crocifissione\" e il \"Padre Eterno\". \nAccanto a questo polittico si trova, a sinistra del presbiterio, in una cappella ristrutturata nel 1978, l'altare che conserva il corpo di Sant'Ilario, che qui giunse come donazione del cardinale Gaspare Carpineo al nobile veneto Nicola Venier, che a sua volta nel 1676 lo don\u00f2 ai fratelli Francesco e don Giacomo Gianola di Premana. Questo fu inizialmente posto nella cappella del Rosario, a destra del presbiterio, per poi essere spostato in una cappella presso l'organo e, successivamente, in via definitiva nella posizione attuale nel 1863. Fu \nAi lati del presbiterio si trovano altre due cappelle, di Sant'Antonio, a sinistra, e di San Carlo, a destra. Nella prima si trovano tre tele raffiguranti alcuni episodi della vita di Sant'Antonio, mentre nella seconda altre tre tele realizzate nel 1917.\nLa parete destra della chiesa accoglie, opposte al polittico di San Rocco, due tele della scuola di Luigi Reali risalenti alla met\u00e0 del XVII secolo: \"San Dionigi assiste a un concilio\" e \"Costanzo condanna San Dionigi\". Altre quattro tele della stessa scuola sono conservate nella casa parrocchiale e raffigurano \"Santa Lucia\", \"San Pietro\", \"San Paolo\" e \"San Giovanni\".\nAccanto alle tele con San Dionigi, \u00e8 posizionato un affresco staccato del XVI secolo che raffigura \"la Vergine tra San Dionigi e San Nicola da Tolentino\"."}
{"id": "7021951", "revid": "287204", "url": "https://it.wikipedia.org/wiki?curid=7021951", "title": "Test di armi nucleari della Cina", "text": "I test di armi nucleari della Cina sono stati portati avanti tra il 1964 e il 1996 come parte della corsa agli armamenti nucleari. Secondo i conteggi ufficiali, la Cina ha condotto un totale di 47 test nucleari, di cui 23 sono stati test atmosferici. I test sono stati condotti nella municipalit\u00e0 di Lop Nur, che prende il nome dall'omonimo lago l\u00ec situato, in quattro diverse aree, denominate A, B, C e D, le prime tre nei pressi degli insediamenti, rispettivamente, di Nanshar, Qinggir e Beishan, e la quarta in una zona desertica denominata semplicemente \"area di lancio\"."}
{"id": "7021953", "revid": "729019", "url": "https://it.wikipedia.org/wiki?curid=7021953", "title": "Club Universidad T\u00e9cnica de Cajamarca", "text": "Il Club Universidad T\u00e9cnica de Cajamarca, meglio noto come UTC Cajamarca, \u00e8 una societ\u00e0 calcistica peruviana con sede nella citt\u00e0 di Cajamarca. Milita nel Campeonato Descentralizado, la massima divisione del campionato peruviano.\nStoria.\nL'UTC Cajamarca \u00e8 stato fondato il 14 luglio 1964 dagli studenti della Universidad T\u00e9cnica de Cajamarca. Nel 2014 si \u00e8 qualificato per la prima volta nella sua storia a una competizione continentale, la Coppa Sudamericana, dove \u00e8 stato eliminato al primo turno dai colombiani del Deportivo Cali."}
{"id": "7021966", "revid": "123010458", "url": "https://it.wikipedia.org/wiki?curid=7021966", "title": "Run (Alison Wonderland)", "text": "Run \u00e8 l'album di debutto della disc jockey, produttrice discografica, cantante e musicista australiana Alison Wonderland.\nL'album \u00e8 stato pubblicato il 20 marzo 2015, in Australia, il 7 aprile negli Stati Uniti e il 4 settembre nel Regno Unito. Il 30 ottobre 2015 \u00e8 stata pubblicata una versione deluxe, contenente i remix dei singoli e di \"Get Ready\", il suo singolo di debutto."}
{"id": "7021969", "revid": "125650749", "url": "https://it.wikipedia.org/wiki?curid=7021969", "title": "Dogman", "text": "Dogman \u00e8 un film del 2018 diretto da Matteo Garrone.\nLa pellicola si ispira liberamente al \"delitto del Canaro\", l'omicidio del criminale e pugile dilettante Giancarlo Ricci, avvenuto nel 1988 a Roma per mano di Pietro De Negri, detto \"er canaro\".\nIl film \u00e8 stato selezionato per rappresentare l'Italia ai premi Oscar 2019 nella categoria per il miglior film in lingua straniera, ma non \u00e8 entrato nella \"short-list\" dei dieci film pre-selezionati.\nTrama.\nPeriferia di Roma. Marcello \u00e8 un uomo piccolo e mite che vive nella periferia della citt\u00e0; possiede un locale di tolettatura per cani e divide le sue giornate tra il modesto lavoro, l'amore per la figlia Alida e un pacifico rapporto con i suoi vicini. Per arrotondare spaccia cocaina: questo lo porta a instaurare una torbida amicizia con Simone, un delinquente locale che con piccoli crimini e atti di violenza terrorizza gli abitanti del posto, senza che nessuno abbia il coraggio di intervenire; Marcello dal canto suo gli procura la droga, lo aiuta in alcune rapine e subisce passivamente i suoi soprusi, accontentandosi della minima percentuale che Simone gli rende.\nUn giorno Simone scopre che il negozio di Marcello comunica direttamente con quello di un orafo con una parete in cartongesso e gli propone di svaligiarlo, abbattendo il muro che separa i locali, ma facendo un lavoro pulito. Marcello rifiuta poich\u00e9 non vuole rovinare il rapporto con gli abitanti del quartiere, ma alla fine deve cedere alla prepotenza di Simone che lo minaccia. Questi compie il furto, ma fa in modo di lasciar incolpare Marcello: posto di fronte alla scelta se denunciare il suo complice o andare in galera, l'uomo sceglie quest'ultima opzione e viene incarcerato per un anno.\nScontata la pena Marcello trova difficile tornare alla sua vita: gli affari vanno male e, dopo quanto accaduto, gli altri abitanti del quartiere lo emarginano. Simone, posto di fronte alla richiesta del pagamento della sua parte, gliela nega poich\u00e9 l'ha completamente dilapidata per comprare una motocicletta, e Marcello, ora meno remissivo rispetto al passato, reagisce danneggiandogli la moto con una spranga. Il giorno dopo Simone lo picchia e umilia davanti a tutti, e cos\u00ec Marcello inizia a meditare vendetta.\nMarcello propone a Simone di rapinare alcuni spacciatori: il piano \u00e8 che Simone si nasconda in una gabbia e approfitti della situazione per rubar loro droga e incassi. Il piano si rivela per\u00f2 una trappola, e Marcello rinchiude Simone, promettendogli di farlo uscire solo se chieder\u00e0 scusa. La situazione per\u00f2 precipita quando Simone inizia a dimenarsi, riuscendo ad uscire dalla gabbia con testa e spalle; Marcello, spaventato, lo colpisce alla testa con una spranga e, mentre \u00e8 privo di sensi, lo lega e lo medica. Mentre Marcello \u00e8 all'opera, il criminale si sveglia e tenta di strangolarlo, cos\u00ec Marcello, per salvarsi la vita, attiva l'abbassamento della pedana che causa lo strangolamento di Simone, appeso per il collo da una catena.\nMorto Simone, Marcello porta il cadavere nelle campagne per bruciarlo, poi torna nel quartiere per comunicare agli abitanti di averli liberati dal loro incubo. Questi per\u00f2 sembrano ormai ignorarlo completamente; Marcello torna quindi indietro, spegne le fiamme e porta a spalla il cadavere fino al quartiere allo scopo di mostrare a tutti ci\u00f2 che \u00e8 riuscito a fare, per\u00f2 tutti sembrano spariti. Marcello allora lascia per terra il cadavere e si siede nel parco davanti al negozio con il suo cane, riflettendo in solitudine su quanto accaduto.\nProduzione.\nIl progetto inizialmente era previsto per il 2006, ma il regista si ritenne insoddisfatto di cast e location.. Nell'aprile 2017 Garrone annuncia di aver interrotto la pre-produzione di \"Pinocchio\" per dedicarsi al film.\nNel maggio 2018 Garrone ha rivelato di aver proposto a Roberto Benigni il ruolo da protagonista nel 2006 quando scrisse la prima versione della sceneggiatura, stesso ruolo poi andato a Marcello Fonte.\nRiprese.\nIl film \u00e8 stato girato a Villaggio Coppola, frazione di Castel Volturno.\nIl budget del film \u00e8 stato di 4 milioni di euro.\nPromozione.\nIl primo trailer del film viene diffuso il 12 aprile 2018.\nDistribuzione.\nIl film \u00e8 stato selezionato in concorso al Festival di Cannes 2018, dove \u00e8 stato proiettato in anteprima il 17 maggio.\nLa pellicola \u00e8 stata distribuita nelle sale cinematografiche italiane a partire dal 17 maggio 2018 ed \u00e8 stata presentata al Toronto International Film Festival nel settembre 2018.\nDivieti.\nIn Italia la pellicola \u00e8 stata vietata ai minori di 14 anni per la \"violenza fisica e psicologica presente\".\nAccoglienza.\nCritica.\nIl film \u00e8 stato accolto positivamente al Festival di Cannes 2018, dove ha ricevuto applausi e recensioni eccellenti; l\"'Hollywood Reporter\" assegna cinque stelle su cinque alla pellicola, elogiandone la sceneggiatura e le prove di Marcello Fonte ed Edoardo Pesce. Anche il \"Guardian\" assegna il punteggio massimo, mentre \"Screen Daily\" ne celebra la regia ed il pathos. Giorgio Viaro di \"Best Movie\" d\u00e0 al film un voto di 8 su 10, mentre anche Gabriele Niola e Francesco Al\u00f2 di \"BadTaste.it\" elogiano il film, cos\u00ec come Emanuele Rauco.\nIncassi.\nNel primo fine settimana di programmazione in Italia, il film incassa 566.442 euro, posizionandosi al secondo posto al botteghino, mentre a fine corsa incassa 2,6 milioni di euro.\nCasi mediatici.\nVincenzina Carnicella, madre della vittima Giancarlo Ricci, ha chiesto un milione di euro di risarcimento al regista perch\u00e9 il personaggio ispirato a suo figlio non corrisponderebbe alla realt\u00e0."}
{"id": "7021970", "revid": "92723", "url": "https://it.wikipedia.org/wiki?curid=7021970", "title": "Chiesa di San Tirso (Oviedo)", "text": "La chiesa di San Tirso (San Tirso el Real) si trova a Oviedo, capoluogo della comunit\u00e0 autonoma spagnola delle Asturie, vicino alla cattedrale di Oviedo. Essa data dall'800 circa e appartiene alle chiese asturiane preromaniche. Della costruzione originale, che bruci\u00f2 in gran parte nel 1521, \u00e8 rimasta ora solo la facciata orientale, che dal 1931 \u00e8 stata dichiarata \"Monumento Nacional\" (\"Bien de Inter\u00e9s Cultural\").\nStoria.\nLa chiesa fu eretta come chiesa di palazzo dal re delle Asturie, Alfonso II, detto \"il Casto\". La bellezza di questa chiesa, dedicata al santo martire del III secolo Tirso di Apollonia, fu celebrata nelle \"Cronache\" del IX secolo quali la \"Chronica Albeldense\" o la \"Chronica ad Sebastianum\" (885).\nDa un atto di donazione emerge che nell'896 il re delle Asturie Alfonso III e la sua consorte Jimena, donarono la chiesa alla cattedrale di Oviedo. Nel 1521 la chiesa bruci\u00f2 e ne rimase solo la facciata orientale.\nArchitettura.\nStruttura esterna.\nL'edificio \u00e8 costruita in conci regolari. Gli angoli del fabbricato sono rinforzati da grosse pietre angolari. Le due pi\u00f9 alte hanno una terminazione tonda, che sporge dal muro e sulla quale, come su una mensola, poggia un cornicione. \nIl triforio.\nAl centro della facciata si trova un grande triforio, eretto in periodo successivo, con l'arco centrale pi\u00f9 elevato, e iscritto in un quadrato di circa due metri di lato. La forma dei tre archi ricorda le tipiche cornici alfiz dell'architettura mozarabica.\nLe colonne marmoree sono un reimpiego e risalgono al periodo tardo-romanico. Gli archi leggeri sono in mattoni e poggiano su capitelli decorati con due livelli di foglie in pietra, stilizzate.\nAlla base dei capitelli una decorazione toroidale circonda le colonne.\nLa parte superiore del triforio \u00e8 racchiusa da una cornice sporgente che corre orizzontalmente lungo tutto il triforio e \"chiude\" con i suoi due tratti orizzontali i due lati solo fino al livello della base degli archi. Sopra gli angoli superiori di questa cornice, leggermente pi\u00f9 in alto e spostati verso l'esterno, sporgono dal muro due grosse pietre a forma di mensola. \nInterno.\nLa chiesa \u00e8 a pianta rettangolare, a tre navate separate da campate di colonne e archi. Nelle tre navate si trovano la cappella di Sant'Anna, alla navata sud, l'altar maggiore al fondo della navata centrale, e un corridoio laterale in quella nord.\nAlla cappella di Sant'Anna si accede attraverso un arco a tutto sesto. La parte superiore della cappella \u00e8 una volta a crociera di stile gotico. La volta poggia su mensole con angeli che portano uno scudo.\nSono degni di nota il retablo di Jos\u00e9 Bernardo de la Meana, con un'immagine dell'Assunta, una statua di San Tirso, di Antonio Borja, una scultura della Piet\u00e0, il retablo dell'altar maggiore con statua del Cristo e i trittici di Francisco Reiter."}
{"id": "7021978", "revid": "1573940", "url": "https://it.wikipedia.org/wiki?curid=7021978", "title": "Ixobrychus sinensis", "text": "Il tarabusino cinese (Ixobrychus sinensis ) \u00e8 un uccello della famiglia degli Ardeidi.\nDescrizione.\n\u00c8 un airone di media taglia, lungo 30\u201340\u00a0cm e con una apertura alare di 45\u201353\u00a0cm.\nBiologia.\nSi nutre principalmente di insetti acquatici e delle loro larve (p.es. Diptera spp., Libellulidae spp., Coenagrionidae spp., Belostomatidae spp.) e occasionalmente cattura anche piccoli pesci.\nDistribuzione e habitat.\nQuesta specie ha un ampio areale che si estende in Bangladesh, Brunei, Cambogia, Cina, Corea, Guam, India, Indonesia, Giappone, Filippine, Laos, Malaysia, Maldive, Isole Marianne Settentrionali, Micronesia, Myanmar, Nepal, Oman, Pakistan, Palau, Papua Nuova Guinea, Russia, Seychelles, Singapore, isole Salomone, Sri Lanka, Taiwan, Thailandia, Timor-Est, Vietnam."}
{"id": "7022018", "revid": "762947", "url": "https://it.wikipedia.org/wiki?curid=7022018", "title": "Musica peruviana", "text": ""}
{"id": "7022020", "revid": "123468735", "url": "https://it.wikipedia.org/wiki?curid=7022020", "title": "Henri Van Lerberghe", "text": "Per il suo modo spericolato e velleitario di correre era considerato un \"Pazzo\" dagli altri ciclisti della sua epoca.\nCarriera.\nInizi, prime vittorie, soprannome.\nSpecialista delle Classiche del pav\u00e9, dopo aver ottenuto dei buoni piazzamenti a corse come il Kampioenschap van Vlaanderen del 1911 e 1912 ed aver vinto delle gare in linea minori, prese parte al primo Giro delle Fiandre della storia nel 1913, tentando di arrivare alla vittoria con una fuga solitaria, scattando quando mancavano oltre trecento chilometri al traguardo, venne per\u00f2 ripreso e termin\u00f2 la corsa nelle posizioni di rincalzo.\nEbbe maggiore fortuna al Tour de France, a cui partecip\u00f2 iscrivendosi come indipendente, dove riusc\u00ec a vincere la tappa con arrivo a Bayonne uscendo dal gruppo di nuovo ad una distanza considerevole dall'arrivo, quasi cento chilometri; si racconta che prima della partenza avesse dichiarato agli altri concorrenti \"\u00abOggi vi uccido tutti\u00bb\", come a voler sottolineare la sua certa vittoria; fu proprio in questa circostanza che si merit\u00f2 il suo soprannome: \"Le coureur de la mort de Lichtervelde\". Non concluder\u00e0 quella edizione per\u00f2, ritirandosi alla settima tappa.\nL'anno successivo sempre al Giro delle Fiandre accorci\u00f2 il tiro, scattando quando di chilometri ne mancavano circa duecento, ma anche questa volta gli and\u00f2 male, ripreso venne battuto in una volata ristretta dal solo Marcel Buysse.\nAnche al \"Grande Boucle\" questa volta gli and\u00f2 male ritirandosi alla quarta tappa dopo tre frazioni corse in chiaroscuro e senza particolari risultati.\nLo scoppio della Prima guerra mondiale lo obblig\u00f2 ad interrompere la carriera ciclistica e come molti altri nati nella sua stessa epoca fu costretto a combattere in trincesa, nel suo caso sul fronte di Yser.\nGiro delle Fiandre 1919.\nLa corsa era programmata per il 23 marzo e Van Lerberghe arriv\u00f2 alla sede di partenza direttamente a piedi, fumando e senza bicicletta riuscendo fortunosamente a recuperarne una sul posto. \nTuttavia Van Lerberghe si sentiva sicuro di vincere la gara in solitaria, tanto da dichiararlo apertamente prima della partenza esclamando, come era diventata sua abitudine fare: \"\u00abOggi vi uccido tutti e vi vedr\u00f2 arrivare uno per uno\u00bb\".\nDopo aver pedalato a lungo nelle retrovie ed essersi fermato a mangiare nei pressi di una osteria di un suo vecchio commilitone riprese i primi e port\u00f2 il suo attacco quando mancavano ancora centoventi chilometri al traguardo fissato al velodromo di Gent; a queste difficolt\u00e0 doveva aggiungersi che spirava un forte vento contrario alla sua direzione di marcia.\nDurante la fuga solitaria fu costretto a poggiare il piede a terra a causa di un treno fermo ad un passaggio a livello, ma, senza perdersi d'animo, non volendo perdere tempo attendendo che il mezzo ripartisse sal\u00ec con la propria bicicletta dal lato di un vagone per uscire dall'altra parte.\nGiunto a Gent non si accorse di essere alla sede di arrivo e tir\u00f2 dritto tanto che un giudice di gara fu costretto a richiamarlo per indicargli il giusto percorso (secondo un'altra versione della storia invece si sarebbe volontariamente fermato in un bar a bere una birra prima di entrare nel velodromo venendo richiamato dal suo allenatore in preda al panico per il pericolo di perdere la gara).\nDopo aver tagliato il traguardo chiese della birra ed url\u00f2 alla folla di tornare a casa perch\u00e9 aveva una \"mezza giornata di vantaggio\" sul resto dei partecipanti, in effetti il secondo classificato L\u00e9on Buysse, fratello di Marcel, giunger\u00e0 al traguardo con oltre quattordici minuti di ritardo, distacco che rappresenta il pi\u00f9 ampio margine fra vincitore e secondo classificato della storia del Giro delle Fiandre.\nAnni successivi.\nNel 1920 fu quattordicesimo alla Parigi-Roubaix e secondo dietro Jules Van Hevel al Kampioenschap van Vlaanderen, e cominci\u00f2 ad orientarsi nelle gare su pista, ottenendo, fra gli altri risultati, i podi nelle Sei giorni di Bruxelles e New York nel 1920 e di Gent nel 1923."}
{"id": "7022035", "revid": "834", "url": "https://it.wikipedia.org/wiki?curid=7022035", "title": "Alberi monumentali in Trentino Alto Adige", "text": ""}
{"id": "7022037", "revid": "206466", "url": "https://it.wikipedia.org/wiki?curid=7022037", "title": "IRB Pacific Nations Cup", "text": ""}
{"id": "7022042", "revid": "1776051", "url": "https://it.wikipedia.org/wiki?curid=7022042", "title": "Memphis Grizzlies 2017-2018", "text": "La stagione 2017-2018 dei Memphis Grizzlies \u00e8 stata la 23\u00aa stagione della franchigia nella NBA."}
{"id": "7022048", "revid": "767487", "url": "https://it.wikipedia.org/wiki?curid=7022048", "title": "The Absent One - Battuta di caccia", "text": "The Absent One - Battuta di caccia (\"Fasandr\u00e6berne\") \u00e8 un film del 2014 diretto da Mikkel N\u00f8rgaard e tratto dal romanzo omonimo di Jussi Adler-Olsen. \u00c8 il seguito del film del 2013 \"Carl M\u00f8rck - 87 minuti per non morire\" e il predecessore di \"A Conspiracy of Faith\" del 2016. Il film vede l'attore Nikolaj Lie Kaas nei panni del protagonista, l'ispettore Carl M\u00f8rck, e Fares Fares in quelli del suo misterioso assistente Assad.\nTrama.\nL'ispettore della omicidi Carl M\u00f8rck si convince a indagare su un caso del 1994 solo quando il padre delle vittime si suicida poco dopo averlo avvicinato, una notte, per consegnargli una scatola contenente materiale sul caso che ha accumulato nel tempo trascorso da allora. Attraverso le indagini la sezione Q arriver\u00e0 a dubitare che il colpevole sia davvero il giovane accusato e gli indizi confluiranno su un suolo pericoloso: quello di un prestigioso collegio dal quale sono usciti pezzi grossi dell'attuale \"establishment\" danese."}
{"id": "7022049", "revid": "287204", "url": "https://it.wikipedia.org/wiki?curid=7022049", "title": "Srpska Liga 2008-2009", "text": "La Srpska Liga 2008-2009 \u00e8 stata la 17\u00aa edizione della terza divisione di calcio per squadre della Serbia.\n\u00c8 la sesta edizione divisa in 4 gironi: Vojvodina, Belgrado, Ovest ed Est; ed \u00e8 la terza dalla separazione fra Serbia e Montenegro.\nVojvodina.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2009-2010\n\u00a0\u00a0\u00a0\u00a0\u00a0 Ai play-off\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nBelgrado.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2009-2010\n\u00a0\u00a0\u00a0\u00a0\u00a0 Ai play-off\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nOvest.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2009-2010\n\u00a0\u00a0\u00a0\u00a0\u00a0 Ai play-off\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nEst.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2009-2010\n\u00a0\u00a0\u00a0\u00a0\u00a0 Ai play-off\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nPlay-off.\n Le quattro squadre di Srpska Liga piazzatesi al secondo posto nei rispettivi gironi si sfidano per due posti nella Prva Liga Srbija 2009-2010.\n Vi partecipano:\n * Radni\u010dki Sombor (2\u00ba in Srpska Liga Vojvodina) \n * Teleoptik (2\u00ba in Srpska Liga Belgrado) \n * Radni\u010dki Klupci (2\u00ba in Srpska Liga Ovest) \n * Timok Zaje\u010dar (2\u00ba in Srpska Liga Est)\n Radni\u010dki Sombor e Teleoptik promosse in Prva Liga"}
{"id": "7022052", "revid": "287204", "url": "https://it.wikipedia.org/wiki?curid=7022052", "title": "Jessie (Dakota del Nord)", "text": "Jessie \u00e8 un census-designated place (CDP) degli Stati Uniti d'America della contea di Griggs nello Stato del Dakota del Nord. La popolazione era di 25 abitanti al censimento del 2010.\nSi trova lungo la North Dakota Highway 65 a nord-ovest della citt\u00e0 di Cooperstown, il capoluogo della contea di Griggs. Anche se non \u00e8 incorporata, ha un ufficio postale con lo ZIP code 58452.\nGeografia fisica.\nSecondo lo United States Census Bureau, la citt\u00e0 ha una superficie totale di 1,23 km\u00b2, dei quali 1,23\u00a0km\u00b2 di territorio e 0\u00a0km\u00b2 di acque interne (0% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 25 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dall'84% di bianchi, il 16% di afroamericani, lo 0% di nativi americani, lo 0% di asiatici, lo 0% di oceanici, lo 0% di altre razze, e lo 0% di due o pi\u00f9 etnie. Ispanici o latinos di qualunque razza erano lo 0% della popolazione."}
{"id": "7022063", "revid": "92723", "url": "https://it.wikipedia.org/wiki?curid=7022063", "title": "Biblioteca comunale Francesco Cini", "text": "La biblioteca comunale di Osimo, intitolata \"Francesco Cini\" in onore del nobile osimano e vescovo di Macerata e Tolentino, \u00e8 attualmente situata nel centro cittadino all'interno di Palazzo Campana, nei pressi di piazza Dante.\nStoria.\nIl 6 agosto 1675 pu\u00f2 considerarsi la data di nascita della biblioteca comunale di Osimo: in questo giorno, infatti, con la delibera consiliare riportata, venne ufficializzata l\u2019apertura al pubblico, in origine denominata \u201cCina-Guarnieri\u201d in onore di due nobili osimani che per primi si impegnarono al mantenimento e all'ampliamento della stessa. In realt\u00e0, per\u00f2, le sue origini risalgono ad otto anni prima, nel 1667, quando monsignor Francesco Cini aveva donato la sua raccolta libraria, composta da oltre 3000 volumi, al comune della sua citt\u00e0 natale e messi a disposizione della cittadinanza osimana dai Padri della Confederazione dell'oratorio di San Filippo Neri (chiamati Padri Filippini) nel Palazzo Cini (attuale Palazzo Simonetti) a piazza Nuova, dove rimase per oltre 150 anni (fino alla met\u00e0 del XIX secolo).\nNel 1812, per volont\u00e0 del podest\u00e0 Cesare Gallo, la biblioteca ebbe il suo primo custode, Pietro Polverigiani, in carica per oltre 40 anni. Fu in quest\u2019anno che divenne comunale a tutti gli effetti.\nNel 1868, grazie all'acquisto di pi\u00f9 di 5000 volumi appartenenti a Giuseppe Ignazio Montanari da parte del comune, la biblioteca raggiunse il numero di oltre 10000 volumi (arricchita maggiormente dalla collezione lasciata da Francesco Petrini nel 1885) e all'appellativo di \u201cCina-Guarnieri\u201d venne aggiunto anche quello di \u201cMontanari\u201d.\nDopo vari trasferimenti, la biblioteca trov\u00f2 finalmente la sua definitiva collocazione nel lato ovest del Palazzo Campana e venne riaperta al pubblico il 12 marzo 1924 (dopo un periodo di chiusura per assenza di personale).\nIl personale della biblioteca inizia a crescere a partire dagli anni '70 a causa dell'aumento del materiale da catalogare e all'orario da garantire al pubblico, fino a che, negli anni '90, il numero degli operatori diventano quattro.\nLa collezione venne arricchita anche da opere musicali tra cui quella del maestro Quercetti nel 1962.\nPatrimonio librario.\nIl patrimonio della biblioteca comunale \u00e8 costituito da volumi conservati in scaffalature, suddivisi in diverse sezioni:\nArchivio Storico \"L. Egidi\".\nL\u2019Archivio storico comunale, curato da Luciano Egidi, \u00e8 attualmente situato all'interno del Palazzo Campana nei locali sottostanti la biblioteca definitivamente dal 2011.\nPrecedentemente era sistemato all'ultimo piano del Palazzo Municipale, dove si era formato nel corso dei secoli, ma i locali non erano idonei ad un\u2019adeguata conservazione.\nQui sono conservati atti, documenti, registri a partire dal XI secolo.\nIn particolare, le principali classi rappresentate sono le seguenti:\nTrova collocazione presso l\u2019Archivio storico anche il pregiato Archivio notarile mandamentale: centinaia di volumi contenenti atti di notai osimani e dei comuni limitrofi, dal 1440 al 1962.\nSono stati depositati nel corso degli anni, svariati fondi privati, di minor consistenza, ma importanti e ricchi di notizie utili, come ad esempio:\nServizi.\nLa biblioteca comunale offre numerosi servizi all\u2019utenza:\nGli utenti che si recano in biblioteca possono:\nLa consultazione in sede \u00e8 possibile per tutti i libri e periodici presenti in biblioteca usufruendo delle due sale di lettura a disposizione del pubblico che possono essere utilizzate anche per lo studio dei propri testi ed avvalersi del collegamento Wi-Fi.\nTerminata la consultazione i volumi devono essere riconsegnati al personale.\nTutti i cittadini del comune e del distretto possono iscriversi al prestito: presentando un documento di identit\u00e0 (per i minori \u00e8 necessario un documento di un adulto), l\u2019utente viene inserito, con i propri dati anagrafici, in un archivio lettori, condiviso dal Polo bibliotecario della Provincia di Ancona.\nTale procedura permette di prendere in prestito due libri alla volta per la durata di 15 giorni, periodo prorogabile a richiesta a 30 giorni.\nMateriale escluso dal prestito: opere di consultazione (enciclopedie, dizionari\u2026), periodici, edizioni precedenti al 1945, opere in cattivo stato di conservazione.\nPer l'importanza sociale che il prestito riveste per la diffusione della cultura, il patrimonio librario \u00e8 continuamente incrementato con l'acquisto delle principali novit\u00e0 editoriali.\nNel caso in cui la biblioteca non possieda il testo richiesto dal lettore, si pu\u00f2 attivare una procedura di \"prestito interbibliotecario\", cio\u00e8 si pu\u00f2 avere in prestito il libro dalle altre biblioteche che lo possiedono, garantendo riguardo all'integrit\u00e0 del materiale e ai termini di riconsegna.\nCon il nuovo sistema gestionale SOL (Sebina Open Library), in uso nel Polo a partire da gennaio 2013, le procedure di prestito riservato alle biblioteche appartenenti al Polo della Provincia di Ancona e di prestito interbibliotecario sono molto pi\u00f9 rapide.\nIl \"Document Delivery\" \u00e8 il servizio di fornitura delle riproduzioni di documenti o parte di documenti posseduti da un\u2019altra biblioteca.\nSi tratta di un servizio che interessa soprattutto le riviste e, in misura minore, anche i libri.\nConoscere quale biblioteca sia in possesso di un determinato libro o articolo \u00e8 estremamente semplice: quella di Osimo fa parte, infatti, del Servizio bibliotecario nazionale la cui banca dati \u00e8 consultabile nel sito SBN.\nPer questi servizi occorre rivolgersi al personale della biblioteca.\nIl prestito interbibliotecario prevede la copertura delle sole spese di spedizione.\nIl document delivery, molto spesso, avviene invece in regime di reciprocit\u00e0 gratuita.\nNel rispetto della normativa sul diritto d'autore, la biblioteca offre la possibilit\u00e0 di ottenere fotocopie a pagamento (effettuate esclusivamente dal personale) da documenti e libri ad esclusione di materiali particolari come opere antiche, opere di grande formato e opere in cattivo stato conservativo per i quali \u00e8 possibile avvalersi della fotocamera digitale (previa richiesta).\nDal 2011, \u00e8 disponibile il servizio Wi-Fi gratuito per gli utenti della biblioteca che, muniti di pc, tablet o smartphone, possono richiedere i dati di accesso al personale e collegarsi alla rete per un tempo stabilito (una, due o tre ore).\nGli insegnanti possono concordare una visita in biblioteca con i propri alunni.\nA seconda delle fasce d\u2019et\u00e0, il personale struttura la visita nella maniera pi\u00f9 adatta, proponendo, oltre alla visita vera e propria della sede (sale lettura, uffici, magazzini..), percorsi differenti per gli alunni delle scuole d\u2019infanzia, primarie, secondarie di I\u00b0 e II\u00b0 grado.\nPer i pi\u00f9 piccoli, infatti, \u00e8 prevista una breve spiegazione della biblioteca, delle sue regole e di come \u00e8 strutturala la sezione ragazzi (soffermandosi sui libri adatti alla loro et\u00e0). Pi\u00f9 l'et\u00e0 dei visitatori aumenta, pi\u00f9 la visita si arricchisce di contenuti: si affronta cos\u00ec la storia del libro e la sua evoluzione nel tempo, la storia della biblioteca Cini e i servizi che essa offre.\nOgni singola visita, inoltre, pu\u00f2 essere personalizzata a misura per ogni singola classe dal personale e dai docenti che concordano le attivit\u00e0 in precedenza.\nLa biblioteca, in collaborazione con la A.S.S.O. (Azienda Speciale Servizi Osimo), accoglie ogni anno i tirocini dei ragazzi delle scuole superiori e dell\u2019Universit\u00e0.\nSezione Ragazzi.\nLa sezione ragazzi della biblioteca comunale Cini di Osimo, ideata dalla Dott.ssa Ivana Lorenzini, contiene attualmente pi\u00f9 di 5000 testi con una particolare catalogazione composta da etichette colorate che riproducono simboli corrispondenti alle varie fasce di et\u00e0 e al genere letterario.\nNegli anni la sezione si \u00e8 ampliata anche grazie alle donazioni di genitori che hanno consegnato alla biblioteca i libri dei propri figli.\nTra le attivit\u00e0 che la biblioteca di Osimo propone annualmente ai ragazzi ci sono la Mostra del Libro (l\u2019ultima si \u00e8 svolta nel mese di Marzo 2018), nella quale intervengono gli autori dei testi e vengono organizzati laboratori e mercatini per i pi\u00f9 piccoli, e la Gara di Lettura. Quest\u2019ultima si tratta di un gioco formativo con lo scopo di far conoscere ai ragazzi i servizi e le potenzialit\u00e0 che la biblioteca offre avvicinandoli alla lettura.\nOltre alle collane pi\u00f9 famose, sono presenti una serie di riviste dedicate ai pi\u00f9 giovani."}
{"id": "7022075", "revid": "124956783", "url": "https://it.wikipedia.org/wiki?curid=7022075", "title": "Lil Xan", "text": "Si \u00e8 fatto conoscere al pubblico con il singolo \"Betrayed\", che ha raggiunto la posizione 64 nella Billboard Hot 100. Il suo nome d'arte deriva dal nome del farmaco Xanax.\nBiografia.\nLeanos \u00e8 nato il 6 settembre 1996 a Redlands, in California. Crescendo, Leanos era povero e visse in diversi motel maggior parte della sua infanzia. Ha frequentato la Redlands East Valley High School, ma ha abbandonato la scuola superiore nel suo primo anno, trascorrendo diversi anni in casa senza lavoro. Ha lavorato come pulitore di strada e, in seguito, ha intrapreso una carriera fotografica a sostegno di diversi amici che erano rapper. Essendogli stata rubata la fotocamera, il giovane ha scelto di iniziare a fare rap invece di comperare un nuovo apparecchio fotografico.\nLeanos era precedentemente dipendente da Xanax, insieme a oppiacei e altre benzodiazepine, ma \u00e8 stato in grado di lasciare il farmaco dopo due anni di dipendenza. Attualmente parla contro l'abuso di Xanax e sollecita le persone a smettere di usare il farmaco del tutto.\nLeanos ha iniziato a ottenere riconoscimenti attraverso piattaforme come SoundCloud e YouTube. La sua popolarit\u00e0 \u00e8 cresciuta dopo l'uscita del video musicale per la sua canzone \"Betrayed\" nell'agosto 2017. La canzone ha raggiunto la posizione 64 nella Billboard Hot 100. In un'intervista con XXL, Leanos ha annunciato il suo album di debutto \"Total Xanarchy\". L'album include collaborazioni con artisti come Diplo e Swae Lee. Nel dicembre 2017, Leanos ha annunciato il suo tour, che, secondo Billboard \u00e8 andato esaurito in cinque ore.\nNel 2018, Leanos annunci\u00f2 che avrebbe cambiato il suo nome d'arte in \"Diego\" per sostenere il suo messaggio anti-droga, anche se in seguito disse in un'intervista che non era pi\u00f9 sicuro di voler cambiare il proprio nome d\u2019arte. Nello stesso anno Leanos annunci\u00f2 che il suo prossimo album sarebbe stato intitolato \"Be Safe\" come omaggio a Mac Miller, poich\u00e9 queste furono le ultime parole che disse a Leanos prima della sua morte.\nInfluenze.\nLeanos ha elencato Pharrell Williams e N.E.R.D come prime influenze nell'hip hop, con altri artisti tra cui, gli Arctic Monkeys, i Cage the Elephant, i Queens of the Stone Age, Drake e Mac Miller.\nSecondo Pigeons &amp; Planes, la musica di Leanos \u00e8 iniziata come \"tipica trap\" e successivamente spostata verso \"un suono pi\u00f9 cupo e onirico\". Il \"New Yorker\" ha descritto Leanos come parte di un movimento \"sad rap\".\nControversie.\nLeanos ha fatto scalpore nel 2018 quando durante un'intervista ha definito la musica di Tupac Shakur \"noiosa\". Dopo l'incidente, il rapper Waka Flocka Flame ha affermato su Twitter che Leanos \u00e8 \"bandito dall'hip hop\". Tuttavia, Leanos in seguito ha reso omaggio a Tupac suonando la canzone \"California Love\". Dopo l'incidente Diego, rimosse tutti i post del suo account Instagram e cambi\u00f2 nome a causa di molteplici insulti e minacce ricevute.\nVita privata.\nLeanos ha iniziato a frequentare la cantante e attrice Noah Cyrus il 30 giugno 2018. La coppia ha pubblicato una collaborazione dal titolo \"Live or Die\" nell'agosto 2018. Si sono lasciati nel settembre 2018 dopo che la Cyrus ha inviato scherzosamente una foto del cantante statunitense Charlie Puth photoshoppata sul corpo di una pornostar nuda a Leanos, spingendolo ad accusarla di essere infedele. Leanos inizialmente ha affermato che il rapporto \u00e8 stato forzato dall'etichetta discografica della coppia, la Columbia. Tuttavia, alcune settimane dopo \u00e8 apparso in un'intervista su \"Open Late\" con \"Peter Rosenberg\" affermando \"Onestamente, direi che la maggior parte della ragione per cui la rottura \u00e8 avvenuta \u00e8 stata colpa mia, era colpa mia, potevamo essere ancora insieme, ma mi sento come se avessi fottuto tutto.\"\nNel febbraio 2019, Leanos annunci\u00f2 che la fidanzata Annie Smith aspettava un bambino. Il 6 aprile, la Smith rivel\u00f2 che aveva un aborto spontaneo. Ha condiviso la notizia tramite un video e delle fotografie su Instagram."}
{"id": "7022080", "revid": "287204", "url": "https://it.wikipedia.org/wiki?curid=7022080", "title": "Manning (Dakota del Nord)", "text": "Manning \u00e8 un census-designated place (CDP) degli Stati Uniti d'America e capoluogo della contea di Dunn nello Stato del Dakota del Nord. La popolazione era di 74 abitanti al censimento del 2010.\nManning fu fondata nel 1908 per servire come capoluogo della contea di Dunn, organizzata proprio quell'anno.\nGeografia fisica.\nSecondo lo United States Census Bureau, la citt\u00e0 ha una superficie totale di 1,49 km\u00b2, dei quali 1,49\u00a0km\u00b2 di territorio e 0\u00a0km\u00b2 di acque interne (0% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 74 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 98,65% di bianchi, lo 0% di afroamericani, lo 0% di nativi americani, lo 0% di asiatici, lo 0% di oceanici, lo 0% di altre razze, e l'1,35% di due o pi\u00f9 etnie. Ispanici o latinos di qualunque razza erano lo 0% della popolazione."}
{"id": "7022087", "revid": "287204", "url": "https://it.wikipedia.org/wiki?curid=7022087", "title": "Isopoliteia", "text": "L'isopoliteia () era un trattato di diritti di cittadinanza tra le polis (citt\u00e0-stato) dell'antica Grecia. Ci\u00f2 avveniva attraverso l'accordo reciproco tra citt\u00e0 o attraverso lo scambio di decreti individuali. Era usato per cementare relazioni diplomatiche amichevoli. La Lega etolica fu il caso unico di un'entit\u00e0 politica pi\u00f9 ampia che concesse trattati di \"isopoliteia\". La \"Sympoliteia\" andava oltre, fondendo i governi di due o pi\u00f9 polis.\nStoria.\nCi sono molti esempi di ci\u00f2, come un patto tra Mileto e Cizico del 330 a.C. circa che registrava la loro amicizia eterna. In altre occasioni i trattati avevano una durata limitata e dovevano essere rinnovati, come un trattato tra Mileto e Pygela della fine del IV secolo a.C., che rinnovava l\"'isopoliteia\" tra di loro. A una colonia potrebbe anche essere concessa un'isopoliteia dalla sua citt\u00e0 madre, come Cio l'ha ottenuta da Mileto nel ca. 228 a.C.\nCon una \"isopoliteia\" i cittadini potevano godere dei privilegi della loro cittadinanza in entrambe le citt\u00e0 che avevano preso parte del trattato. In pratica ci\u00f2 significava che avevano diritto a prestazioni quali l'esenzione dalla tassazione, il diritto al sacrificio nelle sedute pubbliche, i posti speciali negli incontri pubblici e il diritto di discutere le cause legali che erano riservate ai cittadini. Inoltre, qualsiasi cittadino della citt\u00e0 che voleva ottenere la piena cittadinanza - in particolare l'ammissibilit\u00e0 di un incarico pubblico - nell'altra citt\u00e0 doveva dichiararsi soggetto passibile di tassazione.\nNel caso delle citt\u00e0 madri e delle colonie il rapporto era insolito, perch\u00e9 le citt\u00e0 madri limitavano di norma il diritto al ritorno dei loro ex cittadini che si erano stabiliti nelle loro colonie. Vanessa Gorman sostiene che Mileto us\u00f2 trattati di \"isopoliteia\" per attirare i coloni dalle sue colonie quando la citt\u00e0 fu ricostruita dopo la battaglia di Micale nel 479 a.C. Il reinsediamento di Teo intorno alla seconda met\u00e0 del sesto secolo dai coloni dalla sua colonia Abdera potrebbe essere stato un caso simile."}
{"id": "7022089", "revid": "767487", "url": "https://it.wikipedia.org/wiki?curid=7022089", "title": "Il tuttofare (film)", "text": "Il tuttofare \u00e8 un film del 2018, opera prima dello sceneggiatore Valerio Attanasio, che ha come protagonisti Sergio Castellitto, Guglielmo Poggi, Elena Sofia Ricci e Clara Alonso. La trama trova ispirazione letteraria, per stessa ammissione del regista, nel \"Lazarillo de Tormes\" (1554), primo romanzo picaresco, di autore ignoto, che narra le vicende di un giovane vagabondo disposto a utilizzare mezzi leciti e illeciti per sopravvivere nella Spagna del XVI secolo sconvolta da una grave crisi economica.\nTrama.\nAntonio Bonocore \u00e8 un praticante legale che lavora - senza contratto e per 300 euro al mese - come assistente del professor Salvatore \"Toti\" Bellastella, principe del foro e docente di Diritto penale. Per Bellastella Antonio fa di tutto, comprese la spesa e la preparazione di pasti gourmet, precipitandosi ogni giorno dall'agro romano al centro della Capitale dopo due ore di trasporti pubblici. Ma il suo zelo polivalente non basta: per fargli compiere il salto di qualit\u00e0 Bellastella propone al giovane praticante il sacrificio personale di sposare Isabel, l'amante argentina dell'avvocato, e permetterle di acquisire la cittadinanza italiana. Antonio deve quindi mediare fra la sua coscienza e il desiderio di affermarsi in un mondo dominato dalle raccomandazioni; per di pi\u00f9, finisce invischiato in una questione riguardante i Malaspina, appartenenti alla sacra corona unita, e clienti di Bellastella.\nDistribuzione.\nLa pellicola, distribuita da Vision Distribution, \u00e8 uscita nelle sale italiane il 19 aprile 2018, posizionandosi al quarto posto del box office nel primo weekend. Sul mercato estero il film, con il titolo internazionale \"The Handyman\", \u00e8 stato distribuito in diversi paesi, tra cui Repubblica Ceca e Slovacchia (con il titolo \"Jednou nohou v base\"), Cina e in Russia (con il titolo \"\u0421\"\u0442\u0430\u0436\u0435\"\u0440\").\nAccoglienza.\nLa pellicola \u00e8 stata accolta in maniera molto positiva dalla critica. Su \"Il Messaggero\" Francesco Al\u00f2 promuove il film, lodando l'interpretazione dei due protagonisti: \u00abAttanasio, classe 1978, dimostra gi\u00e0 maturit\u00e0 alla regia. Castellitto \u00e8 sublime nel creare questo mostro dall'irresistibile carisma mentre Poggi \u00e8 bravo a reggere il ritmo di questo nostro fuoriclasse del grottesco. Che coppia. Che film.\u00bb. Su Comingsoon Antonio Bracco scrive che il film \u00abazzecca perfettamente toni e umori, prima di tutto grazie a una sceneggiatura dal ritmo sostenuto con personaggi brillanti. Attanasio investe nella costruzione generale, raccoglie risultati quando i nodi vengono al pettine e dimostra di conoscere i confini della commedia brillante fermandosi sempre un passo prima della farsa\u00bb.\n\"MyMovies\" loda l'interpretazione di Sergio Castellitto che \u00abcostruisce un personaggio (molto ben scritto da Valerio Attanasio) spassoso ma che non concede nulla all'empatia del pubblico: un cattivo carismatico che non strizza l'occhio agli spettatori e non li invita subliminalmente all'emulazione\u00bb.\nGianni Canova scrive sul personaggio interpretato da Castellitto: \u00abUn mostro. L\u2019ultimo erede di quell\u2019interminabile galleria di mostri che dalle commedie ciniche di Risi e Monicelli fino ai giorni nostri ha dato voce e volto a una certa idea di italianit\u00e0. L\u2019avvocato Toti Bellastella appartiene alla loro gen\u00eca: cialtrone e vanesio, esercita la professione forense con una spregiudicatezza amorale impressionante e nasconde sotto l\u2019habitus rispettabile di professore ordinario di Diritto Penale una congenita vocazione alla corruzione, al compromesso, all\u2019inganno, all\u2019ossequio nei confronti dei potenti e al disprezzo nei confronti dei pi\u00f9 deboli. Sergio Castellitto \u2013 qui in una delle sue pi\u00f9 convincenti prove d\u2019attore \u2013 d\u00e0 al personaggio una coloritura antropologica di rara efficacia, riuscendo a inchiodarlo a una cialtroneria gassmaniana senza per\u00f2 farlo cadere mai nella macchietta o nella caricatura [...] la teatralit\u00e0, la messinscena, la finzione pi\u00f9 spudorata sono i tratti salienti dell\u2019identit\u00e0 del personaggio e Castellitto li esprime con una sorta di metarecitazione che lo porta a interpretare il ruolo di un cialtrone che recita praticamente in ogni attimo della sua vita... [...] e che fa girare attorno a s\u00e9 come una trottola il giovane factotum interpretato da Guglielmo Poggi, in una sorta di riedizione della coppia Gassman-Trintignant di \"Il sorpasso\": come nel capolavoro di Risi, anche qui c\u2019\u00e8 un cialtrone spaccone vanaglorioso mascalzone e c\u2019\u00e8 un giovane gentile, ingenuo, sorridente e perbene. Il personaggio del giovane \"tuttofare\", con il miraggio di essere assunto, ubbidisce agli ordini: corre a comprare il pesce, cucina, offre le mentine al Professore, si china per allacciargli le scarpe, fa finta di svenire in tribunale per interrompere un\u2019udienza che si stava mettendo male e arriva perfino a sposare la sua giovane amante spagnola per farle avere la cittadinanza italiana (qualcosa di analogo accadeva gi\u00e0 anche fra Gastone Moschin e Ugo Tognazzi nel film del 1968 \"Sissignore\")\u00bb.\n\"Wired\" parla di \u00abun set di battute, controbattute, affermazioni e a volte silenzi estremamente credibili e mai adagiati sulle scelte pi\u00f9 banali\u00bb, mentre Serena Nannelli su Il Giornale scrive che il film \"dotato di splendide premesse regala svariati momenti divertenti [...] Castellitto, nei panni del cinico e suadente mascalzone, giganteggia: \u00e8 davvero spassoso e regala una performance che discende direttamente da quelle di grandi attori della nostra tradizione come Tognazzi, Gassman e Sordi. Egocentrico e abietto, tiranneggiato dalla ricca moglie (Elena Sofia Ricci), il suo Bellastella \u00e8 una sorta di carismatico Azzeccagarbugli contemporaneo. [...] quando, a un certo punto, una svolta narrativa lo fa sparire, il vuoto si sente. Guglielmo Poggi, da solo, per quanto bravo e convincente, non \u00e8 in grado di reggere tutto il peso di un film che inizia a girare a vuoto, investendo nel ritmo frenetico e nell'accumulo di vicissitudini rocambolesche\".\nMichele Anselmi su \"Cinemonitor\" definisce \"Il tuttofare\" \u00abun film adrenalinico, satirico, survoltato, a tratti davvero divertente, che rilancia continuamente sul piano delle trovate e delle trovatine sceneggiatorie, quasi a non far prendere fiato [...] sembra un episodio allungato dei \"Mostri\" di Risi, o dei \"Nuovi mostri\" se preferite, naturalmente riveduto e corretto alla luce dell\u2019odierna \"lotta per la sopravvivenza\u00bb.\nGabriele Niola su \"Badtaste.it\" loda la sceneggiatura: \u00abla vera caratteristica che illumina \"Il tuttofare\" \u00e8 un ritmo fuori da ogni canone per il cinema italiano\u00bb."}
{"id": "7022097", "revid": "287204", "url": "https://it.wikipedia.org/wiki?curid=7022097", "title": "Driscoll (Dakota del Nord)", "text": "Driscoll \u00e8 un census-designated place (CDP) degli Stati Uniti d'America della contea di Burleigh nello Stato del Dakota del Nord. La popolazione era di 82 abitanti al censimento del 2010.\nDriscoll si trova appena fuori la Interstate 94 ad est della citt\u00e0 di Bismarck, il capoluogo della contea di Burleigh. Anche se non \u00e8 incorporata, ha un ufficio postale, con lo ZIP code 58532.\nGeografia fisica.\nSecondo lo United States Census Bureau, la citt\u00e0 ha una superficie totale di 1,49 km\u00b2, dei quali 1,49\u00a0km\u00b2 di territorio e 0\u00a0km\u00b2 di acque interne (0% del totale).\nStoria.\nDriscoll \u00e8 intitolata a Frederick Driscoll, un gestore di giornali.\nDriscoll \u00e8 anche la sede del \"TnT Tavern, Norm's Grocery and Coal Car Diner\". Nell'ottobre 2015, i proprietari del Norm's Grocery e del Coal Car Diner hanno annunciato il loro ritiro, e poco dopo hanno fatto una vendita all'asta vendendo tutto. Ci\u00f2 ha lasciato solo un ufficio postale, un bar e il Mainstay Motel come le uniche imprese rimaste in funzione. Alcuni anni fa la scuola fu demolita per un motivo non specificato.\nSociet\u00e0.\nEvoluzione demografica.\nSecondo il censimento del 2010, la popolazione era di 82 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 96,34% di bianchi, lo 0% di afroamericani, il 3,66% di nativi americani, lo 0% di asiatici, lo 0% di oceanici, lo 0% di altre razze, e lo 0% di due o pi\u00f9 etnie. Ispanici o latinos di qualunque razza erano l'1,22% della popolazione."}
{"id": "7022101", "revid": "287204", "url": "https://it.wikipedia.org/wiki?curid=7022101", "title": "Driscoll", "text": ""}
{"id": "7022108", "revid": "124123", "url": "https://it.wikipedia.org/wiki?curid=7022108", "title": "Julius F\u00fcrst", "text": "F\u00fcrst era un eminente studioso di lingue e letterature semitiche. Nei suoi anni come professore nel dipartimento di lingue e letterature orientali all'Universit\u00e0 di Lipsia (1864-1873), scrisse molte opere di storia letteraria e linguistica.\nBiografia.\nFin dalla tenera et\u00e0, F\u00fcrst dimostr\u00f2 un notevole interesse per lo studio della letteratura ebraica, delle scritture dell'Antico Testamento e delle lingue orientali. Nel 1825, dopo aver studiato a Berlino con Hegel e Neander, frequent\u00f2 un corso di teologia ebraica a Posen. Nel 1829, dopo aver abbandonato l'ortodossia ebraica, and\u00f2 a Breslavia e nel 1831 a Halle. Qui si laure\u00f2 in lingue orientali e teologia con Gesenius nel 1832.\nNel 1833 divenne giornalista a Lipsia e in seguito ottenne una libera docenza (\"Privatdozent\") all'Universit\u00e0 di Lipsia (dove tenne corsi di aramaico biblico, siriaco, grammatica e letteratura ebraica, esegesi biblica, etc.). Nel 1864 fu promosso professore di lingue e letterature orientali. Ricopr\u00ec questo incarico fino alla morte e durante il suo mandato fu eletto membro di molte societ\u00e0 scientifiche.\nA Lipsia divenne amico e del professore e studioso luterano, Franz Delitsch, con il quale collabor\u00f2 spesso. \nF\u00fcrst fu caporedattore del periodico \"Der Orient\" (Lipsia, 1840-1851), dedicato allo studio scientifico della lingua, della letteratura e della storia ebraiche."}
{"id": "7022109", "revid": "2519", "url": "https://it.wikipedia.org/wiki?curid=7022109", "title": "Chiesa di San Giovanni Battista (Varenna)", "text": "La chiesa di San Giovanni Battista \u00e8 un edificio religioso, probabilmente risalente al XI secolo, situato a Varenna, in provincia di Lecco, nella centrale piazza San Giorgio, sul lato opposto rispetto alla chiesa di San Giorgio. Secondo alcuni, avrebbe in passato ricoperto il ruolo di sede originaria della parrocchia di Varenna.\nStoria e descrizione.\nGi\u00e0 attestata nel 1143, la chiesa fu ampliata nel 1151, come riportato su una lapide settecentesca. Nel \"Liber Notitiae Sanctorum Mediolani\" scritto nel XIV secolo da Goffredo da Bussero, l'edificio risultava utilizzato come magazzino.\nAd oggi non \u00e8 ancora chiaro se questa chiesa abbia costituito o meno la sede originaria della pieve di Varenna.\nOggi l'edificio \u00e8 costituito da un'aula rettangolare coperta con tetto a capriate lignee e chiusa sul lato orientale da un'abside. L'interno \u00e8 decorato con affreschi, restaurati da Enzo Vicentini, raffiguranti a sinistra l'\"Adorazione dei Magi\", a destra \"San Giovanni Battista con altri Santi\" e \"San Giorgio che uccide il drago\", all'angolo con la parete occidentale \"San Cristoforo\" e nel catino absidale il \"Redentore tra la Vergine e il Battista\". Tra le opere pittoriche si trova anche un affresco strappato proveniente dalla casa Serponti raffigurante la \"Madonna con Bambino\" realizzato nel 1612 per volere di Giovanni Maria Serponti.\nSan Giovanni Battista \u00e8 raffigurato in un frammentario affresco posto sulla parete meridionale del XIV secolo. Allo stesso autore e alla stessa epoca si fanno risalire un altro frammento pittorico raffigurante San Giorgio che trafigge il drago per salvare la principessa, della quale si vedono solo parti delle vesti, e, forse, una Adorazione dei Magi sulla parete settentrionale."}
{"id": "7022128", "revid": "131145", "url": "https://it.wikipedia.org/wiki?curid=7022128", "title": "Affresco strappato", "text": ""}
{"id": "7022134", "revid": "6923", "url": "https://it.wikipedia.org/wiki?curid=7022134", "title": "EPodunk", "text": "ePodunk \u00e8 un sito web che identifica le comunit\u00e0 negli Stati Uniti, in Canada, in Irlanda e nel Regno Unito. Fornisce informazioni geocodificate che comprendono musei locali, attrazioni, parchi, college, biblioteche, cimiteri e altre caratteristiche, oltre alla storia locale e le curiosit\u00e0. Il sito contiene cartoline d'epoca che i suoi utenti possono inviare online.\nStoria.\nIl sito \u00e8 stato fondato nel 2001 da un gruppo di ex giornalisti che avevano lavorato per pubblicazioni tra cui il \"New York Times\", il \"Detroit Free Press\", l'\"Ithaca Times\" e l'\"American Demographics\". I destinatari iniziali del sito erano i viaggiatori e le persone in fase di trasferimento.\nAll'inizio, il sito elencava i profili per 28.000 comunit\u00e0 residenziali e si concentrava principalmente su piccole comunit\u00e0. Il sito \u00e8 cresciuto fino a coprire comunit\u00e0 di tutte le dimensioni e attualmente elenca profili per oltre 46.000 comunit\u00e0, incluse oltre 20.000 negli Stati Uniti. ePodunk \u00e8 stato acquisito da Internet Brands nel 2007."}
{"id": "7022160", "revid": "117320874", "url": "https://it.wikipedia.org/wiki?curid=7022160", "title": "Al-Masad", "text": "al-Masad (, \u00abLe Fibre di Palma\u00bb) \u00e8 111\u00aa S\u016bra del Corano, e si trova nel 30\u00b0ju'z (o juz\u00b0 '\u0101mma) e nel 60\u00b0 hizb, \u00e8 composta da 5 \u0100y\u0101t.\nContenuto.\nLa sura \u00e8 meccana, e significa che fu rivelata prima dell'Egira (622 d.C.).\nLa sura prevede la morte di abu lahab e il castigo che lui e la sua moglie avranno all'inferno.\n\u00c8 stata rivelata dopo Surat al fatiha."}
{"id": "7022162", "revid": "767487", "url": "https://it.wikipedia.org/wiki?curid=7022162", "title": "Un uomo da nulla", "text": "Un uomo da nulla \u00e8 un film del 1977 diretto da Renata Amato.\nTrama.\nValerio, si \u00e8 dovuto recare ad Hong Kong, per la creazione di un documentario. Ritornato dal suo viaggio, si ritrova a dover affrontare il fallimento familiare con sua moglie ed il figlio sedicenne. Valerio tenta, ma senza successo di risolvere i suoi problemi familiari."}
{"id": "7022164", "revid": "729019", "url": "https://it.wikipedia.org/wiki?curid=7022164", "title": "BT-42", "text": "Il BT-42 fu un cannone d'assalto di costruzione finlandese, in servizio con il Suomen maavoimat tra il 1942 e il 1944.\nIl mezzo, l'unico veicolo blindato di progettazione finlandese impiegato nella seconda guerra mondiale, era costituito dall'accoppiamento di due sistemi d'arma di produzione straniera: lo scafo era infatti quello di un carro leggero sovietico BT-7, catturato in gran numero dai finlandesi durante la guerra d'inverno, mentre la torretta ospitava come pezzo d'artiglieria un obice britannico Ordnance QF 4,5 in da 114\u00a0mm.\nAssemblato in appena 18 esemplari, il BT-42 non si dimostr\u00f2 particolarmente riuscito come cannone d'assalto per via delle ridotte capacit\u00e0 anticarro del suo pezzo d'artiglieria, rivelatosi incapace di perforare la corazzatura dei carri sovietici pi\u00f9 moderni. I BT-42 furono impiegati dai finlandesi nel corso dei pesanti scontri dell'offensiva Vyborg-Petrozavodsk nel giugno 1944, ma furono radiati dal servizio gi\u00e0 nel luglio seguente.\nStoria.\nSviluppo.\nBench\u00e9 conclusasi con una sconfitta per la Finlandia, la guerra d'inverno del novembre 1939-marzo 1940 contro l'Unione Sovietica aveva consentito ai finlandesi di entrare in possesso di un grosso bottino bellico: le forze sovietiche avevano riportato ingenti perdite umane e materiali nel conflitto, e i finlandesi furono capaci di recuperare dai campi di battaglia parecchio equipaggiamento militare tra cui svariate decine di mezzi corazzati. La forza blindata del Suomen maavoimat era all'epoca molto piccola, basata come era su un unico battaglione corazzato (Panssaripataljoona) equipaggiato di carri leggeri Renault FT francesi (ormai completamente obsoleti) e Vickers 6-Ton britannici, ma i materiali catturati ai sovietici consentirono un'espansione tanto quantitativa che qualitativa: dopo l'alleanza della Finlandia con la Germania nazista e l'avvio della partecipazione alle operazioni del fronte orientale della seconda guerra mondiale (per i finlandesi la cosiddetta \"guerra di continuazione\"), nel febbraio 1942 le forze corazzate finlandesi furono incrementate a due battaglioni riuniti in una brigata (Panssariprikaati).\nTra i materiali catturati ai sovietici vi era un ingente quantitativo di carri leggeri della serie BT, con cui i finlandesi contavano di equipaggiare un terzo battaglione corazzato da aggregare alla Panssariprikaati. Le valutazioni degli ufficiali finlandesi sulle prestazioni dei carri BT furono tuttavia negative: il modello pi\u00f9 avanzato della serie, il BT-7, era basato su un progetto del primo dopoguerra ormai sorpassato, con corazza e armamento troppo leggeri per affrontare i mezzi sovietici pi\u00f9 moderni. I BT-7, tuttavia, erano ancora mezzi dalle buone caratteristiche meccaniche e con un motore molto potente, e la loro disponibilit\u00e0 in gran numero spinse i progettisti finlandesi a ideare un modo per reimpiegarli. Si decise di trasformare il mezzo in un cannone d'assalto, sostituendo l'originale cannone da 45 mm installato in torretta con un pezzo di calibro pi\u00f9 elevato: la scelta cadde sull'obice Ordnance QF 4,5 in, un pezzo di fabbricazione britannica calibro 114 mm usato dall'esercito finlandese fin dal 1918 e disponibile in buon numero.\nLa conversione dei carri BT-7 in cannoni d'assalto fu curata dal Valtion Tykkitehdas, la fabbrica statale finlandese di pezzi d'artiglieria; la fabbrica, come del resto l'intero comparto industriale finlandese, non aveva alcuna specifica esperienza in merito alla progettazione e assemblaggio di mezzi corazzati. La torretta originale del BT-7 fu riprogettata e notevolmente ingrandita per poter ospitare il molto pi\u00f9 ingombrante obice da 114 mm, e dotata di nuove ottiche di puntamento; come apparato motore fu conservato l'originario Mikulin M-17T a gasolio del BT-7: bench\u00e9 il motore fosse stato criticato dagli ufficiali finlandesi per i suoi alti consumi di carburante e la scarsa durata operativa, la scelta si rivel\u00f2 obbligata in quanto l'industria finlandese non fu in grado di progettare un'alternativa migliore.\nIl nuovo mezzo, designato come \"15 tonnin rynn\u00e4kk\u00f6tykkipanssarivaunu BT-42\" (\"cannone d'assalto da 15 tonnellate BT-42\", dove \"15 tonnellate\" era il peso del mezzo e \"42\" l'anno di adozione) ma noto semplicemente come BT-42, fu consegnato per la prima volta ai reparti nel settembre 1942 per le prove di guida e mobilit\u00e0, mentre i primi impieghi dell'armamento non sembra siano stati effettuati fino all'aprile 1943. Le valutazioni sui primi modelli consegnati non furono positive e i mezzi dovettero ritornare in fabbrica per effettuare vari interventi di miglioramento; la consegna ai reparti operativi si svolse quindi tra il febbraio e il maggio 1943, per un totale di 18 veicoli assemblati.\nImpiego operativo.\nI BT-42 andarono a equipaggiare un battaglione cannoni d'assalto (Rynn\u00e4kk\u00f6tykkipataljoona) forte di tre compagnie di sei mezzi l'una; l'unit\u00e0 and\u00f2 a costituire il terzo battaglione della brigata corazzata, ora parte della neonata divisione corazzata dell'esercito finlandese (Panssaridivisioona).\nTra il giugno e il luglio 1943 la 1\u00aa Compagnia fu inviata al fronte lungo le rive del fiume Svir' in Carelia per i test in ambiente operativo. Il pezzo da 114 mm del BT-42 fu impiegato per il tiro sia diretto che indiretto contro fortificazioni campali e nidi di mitragliatrici lungo la linea di trincee tenute dai sovietici; vari bersagli furono distrutti e un unico semovente fu leggermente danneggiato dal tiro di risposta del nemico. L'esperienza al fronte rafforz\u00f2 negli ufficiali sul campo le opinioni negative circa le reali capacit\u00e0 del mezzo come cannone d'assalto vero e proprio, in particolare per quanto riguardava la sua mobilit\u00e0 (il veicolo era impacciato e reso instabile dall'alta e pesante torretta) e la sua capacit\u00e0 di fronteggiare altri carri armati (il pezzo da 114 mm era di lento caricamento e difficile da puntare sui veloci carri sovietici, mentre la sagoma alta del BT-42 costituiva un facile bersaglio per i cannonieri nemici); alla fine, anche in ragione della fornitura da parte della Germania alla Finlandia di un lotto di moderni cannoni d'assalto StuG III dalle prestazioni decisamente superiori rispetto ai BT-42, si giunse a un compromesso: i BT-42 furono ritirati dal battaglione cannoni d'assalto e riuniti in una compagnia corazzata autonoma (Erillinen Panssarikomppania) per l'appoggio diretto della fanteria e per il contrasto delle postazioni fortificate.\nLa compagnia autonoma fu impiegata in prima linea nel corso dell'offensiva Vyborg-Petrozavodsk, il grande attacco sovietico alle linee finlandesi sferrato a partire dal 10 giugno 1944. I BT-42 furono impiegati nei disperati tentativi finlandesi di arrestare le colonne corazzate sovietiche lanciate lungo l'Istmo careliano, con pessimi risultati: la sottile corazzatura dei BT-42 non consentiva loro di sopravvivere a un colpo diretto dei cannoni dei carri sovietici, mentre all'opposto i pezzi da 114 mm rivelarono le loro pi\u00f9 che mediocri capacit\u00e0 come armi controcarro, rivelandosi incapaci di perforare la corazzatura dei moderni carri sovietici T-34/85 se non a distanze pericolosamente ridotte; in un'occasione un BT-42 colp\u00ec per diciotto volte un T-34 sovietico senza riuscire a metterlo fuori combattimento. La compagnia fu impegnata in duri scontri nella zona di Viipuri tra il 17 e il 20 giugno subendo la distruzione di otto BT-42 (cinque il solo 20 giugno), anche se le perdite tra gli equipaggi furono ridotte.\nConstatata platealmente l'obsolescenza del mezzo, il 5 luglio 1944 il comando finlandese ordin\u00f2 il ritiro del BT-42 dalle operazioni di prima linea e la soppressione della Erillinen Panssarikomppania. I dieci BT-42 superstiti furono concentrati nel deposito militare di Parola e qui lasciati in stato di abbandono fino al 1951, quando nove di essi furono avviati alla demolizione; l'esemplare numero Ps. 511-8 fu invece risparmiato e conservato per scopi museali, e dal 1961 \u00e8 esposto in mostra statica al Museo dei carri armati di Parola.\nCaratteristiche tecniche.\nLo scafo del BT-42 era identico a quello del BT-7 e ne condivideva sostanzialmente le caratteristiche: la lunghezza era di 5,7 metri, la larghezza di 2,2 metri mentre l'altezza era incrementata a 3 metri per via della nuova torretta, che faceva anche aumentare il peso in ordine di combattimento a 15 tonnellate; solo poche modifiche furono apportate allo scafo originario, come l'aggiunta di schermi per l'aspirazione dell'aria e la costruzione di nuove parti frontali come parafanghi. La torretta era piuttosto alta e squadrata, con un grosso mantelletto frontale a proteggere il meccanismo di recupero della bocca di fuoco e due porte posteriori per l'accesso al suo interno; la visuale era data da quattro feritoie aperte sui lati. L'equipaggio ammontava a tre uomini: comandante/artiglierie, caricatore e pilota, i primi due alloggiati nella torretta e il terzo nella parte frontale dello scafo.\nLa corazzatura era spessa tra i 15 e i 20 mm nella parte frontale, 15 mm sui lati e 10-13 mm nella parte posteriore; la torretta aveva una blindatura frontale e laterale spessa 16 mm: la corazzatura della torretta era fissata tramite rivetti, che tendevano a proiettarsi all'interno del mezzo come pericolose schegge in caso di impatto non penetrante di un proiettile d'artiglieria.\nL'apparato motore era lo stesso del BT-7, ovvero un motore Mikulin M-17T alimentato a gasolio con una potenza di 500 hp; la velocit\u00e0 massima su strada si aggirava sui 53 km/h, mentre i serbatoi da 650 litri garantivano un'autonomia di 250 km su strada. Il motore aveva una vita operativa piuttosto bassa se paragonato a quello di veicoli simili, necessitando di una revisione ogni 150 ore di utilizzo. Le sospensioni erano del tipo Christie.\nL'unico armamento del mezzo era l'obice Ordnance QF 4,5 in da 114\u00a0mm, capace di una depressione di - 5\u00b0 e di un'elevazione di +25\u00b0 e impiegabile quindi anche nel tiro indiretto. Non vi era armamento secondario, sebbene all'interno della torretta fosse sempre presente un mitra Suomi KP-31 impiegabile dall'equipaggio."}
{"id": "7022166", "revid": "118083941", "url": "https://it.wikipedia.org/wiki?curid=7022166", "title": "Professional Scuba Schools", "text": "Professional Scuba Schools (PSS) \u00e8 una delle principali associazioni didattiche subacquee operanti su scala mondiale. \u00c8 membro del Recreational Scuba Training Council (RSTC), il cui scopo \u00e8 quello di regolamentare e sviluppare globalmente gli standard minimi di formazione dei subacquei. \nCertificazioni.\nProfessional Scuba Schools si occupa di addestramento dei subacquei. Nello specifico, le attivit\u00e0 educative afferiscono a quattro divisioni didattiche: subacquea ricreativa, free diving, subacquea tecnica e gestione delle emergenze. Ogni divisione prevede diversi livelli di addestramento che certificano l'esperienza del subacqueo e tracciano i limiti che egli \u00e8 tenuto a osservare nel rispetto della sicurezza propria e dei compagni di immersione."}
{"id": "7022167", "revid": "15756", "url": "https://it.wikipedia.org/wiki?curid=7022167", "title": "Chiese di Chieti", "text": "Numerosi sono gli edifici religiosi realizzati a Chieti a partire dal VI secolo circa dopo la caduta dell'Impero romano d'Occidente, passando poi per le grandi costruzioni del XIII secolo fino alla restaurazione barocca del XVII secolo fino a oggi.\nSostanzialmente il gruppo delle architetture religiose teatine si suddivide negli antichi ex complessi monastici nella citt\u00e0 alta (o \"Colle\") insieme con il Duomo di San Giustino, le piccole chiese rurali sparse fuori dall'antico perimetro murario, e le chiese moderne situate nel nuovo agglomerato di Chieti Scalo.\nChiese principali.\nCattedrale di San Giustino.\nLa Cattedrale di Chieti \u00e8 un organismo architettonico che si presenta oggi come un palinsesto, frutto dei numerosi e continui rimaneggiamenti succedutisi dal tempo della fondazione altomedievale (VI secolo circa). In et\u00e0 moderna, nel 1607 a causa dei dissesti che la chiesa sub\u00ec per i terremoti, si decise di dare avvio a drastici lavori di ricostruzione quasi totale, che ne cambiarono l'originario aspetto gotico. Alla met\u00e0 del XVII secolo la cripta trecentesca venne adeguata al nuovo linguaggio decorativo barocco, che previde un rivestimento in stucco con pitture, rimosso nel secondo dopoguerra ridando l'originale aspetto austero dell'ambiente.&lt;br&gt;La planimetria attuale risale al rifacimento dell'XI secolo dopo la distruzione avvenuta per mano di Pipino il Breve, anche se la ricostruzione gotica ufficiale \u00e8 testimoniata nel '300 (con lavori fatti nel 1269 per la chiesa di San Francesco), il campanile nei primi tre livelli risale al 1335, e l'ultimo con cuspide \u00e8 del 1498.Gli interventi pi\u00f9 drastici vennero realizzati nella chiesa superiore dopo i danni del terremoto aquilano del 1703, che fece crollare la cuspide rinascimentale della torre campanaria. Dal 1759 al 1770 la chiesa fu completamente rinnovata in forme barocche, progettate dall'architetto Carlo Piazzola, che rispett\u00f2 la pianta basilicale a croce latina.\nLe tre navate interne furono divise da pilastri quadrangolari in tre ariose campate ciascuna, coperte da volte a botte lunettata sul corpo centrale, e a cupolette sulle navatelle.L'elemento che caratterizza di pi\u00f9 l'interno \u00e8 il dislivello tra le navate e il presbiterio, fortemente rialzato sulla cripta sottostante. Superato il dislivello si accede al profondo transetto coperto con l'abside semicircolare a cassettoni e lo sfavillio dorato dell'altare maggiore. L'uniformit\u00e0 dello spazio interno della chiesa \u00e8 garantita da un alto cornicione modanato che corre lungo tutto il perimetro al di sotto del quale ritmano la parete lesene poco aggettanti.&lt;br&gt;Disposte ai lati della cupola si trovano la cappella di San Gaetano Thiene e quella dell'Immacolata, che custodiscono tele del pittore Ludovico de Majo e di Saverio Persico. Altre due cappelline si trovano a destra e a sinistra dell'abside: la cappella \"Mater populi Teatini\" con la preziosa stata lignea rinascimentale e altare del 1695 e la cappella di San Giustino con busto argenteo del santo, poich\u00e9 quello originale di Nicola da Guardiagrele (XIV secolo) \u00e8 stato trafugato. Nella navata sinistra si trova la cappella del Sacramento. organismo voltato a cupola in stile neorinascimentale del 1881, con tela del pittore Francesco Grandi. L'altare maggiore \u00e8 decorato da un paliotto marmoreo del 1798 di scuola napoletana; la pala maggiore raffigurante \"Incredulit\u00e0 di San Tommaso\" \u00e8 opera di Saverio Persico. Completano la decorazione parietale e l'arredo liturgico numerose altre opere d'arte come gli affreschi ottocenteschi della volta, il fonte battesimale in porfido di Verona del 1599, il coro ligneo del 1769 di Ferdinando Mosca.\nOratorio del Sacro Monte dei Morti.\nSi trova dentro la Cattedrale, accessibile dalla cripta gotica oppure dal Palazzo del Seminario Diocesano in piazzetta Zuccarini lungo via Arniense. Le vicende storiche della chiesetta sono connesse all'Arciconfraternita omonima. Le fonti della confraternita sono la \"Historia\" di Girolamo Nicolino, nella \"Storia degli uomini illustri\" del Ravizza e un opuscolo di Luigi Vicoli (1859). La confraternita \u00e8 una delle pi\u00f9 antiche, insieme a quella di Santa Maria di Costantinopoli presso la chiesa di Santa Chiara; il suo nome \u00e8 indissolubilmente legato all'organizzazione della processione del Venerd\u00ec santo. Il piccolo oratorio si svilupp\u00f2 nell'XI secolo per accogliere le reliquie di San Giustino, grazie alle donazioni del conte Drogone e del vescovo Rainolfo, istituendo delle messe quotidiane in suffragio dei morti, da celebrarsi presso l'altare del santo patrono. Nel 1578 Papa Gregorio XIII dichiar\u00f2 privilegiato l'altare suddetto, favorendo la costituzione formale del Monte che, sempre annesso alla cappella di San Giustino, fu fondato a tutti gli effetti nel 1957, presso l'altare di \"Santa Maria Succrre Miseris\", vicino a quello del Patrono, grazie al cospicuo lascito di Pietro Antonio Gigante, capitano delle milizie cittadine.Nel 1603 sotto il camerlengato di Girolamo Valignani e Giuseppe de Letto, fu eseguita la volont\u00e0 del testatore, innalzando una cappella presso la cripta trecentesca. La costruzione inizialmente era modesta, sebbene nel 1648 l'arcivescovo Stefano Sauli autorizzasse l'istituzione della Confraternita. Nel 1666 fu costruita la tomba monumentale per il Capitano Gigante. Nel 1711 furono terminati i lavori di rifacimento barocco, mostrando l'oratorio nelle sue fattezze attuali. Nel 1846 fu sistemata la scala di accesso.&lt;br&gt;L'aula rettangolare con volta lunettata e due finestre strombate, ha proporzioni armoniose grazie ai rapporti di lunghezza-larghezza; la cappella \u00e8 ricoperta da stucchi ad altorilievo, costoloni, festoni, medaglioni, riquadri, statue. La decorazione ricalca il tema della passione di Cristo seguendo le scene pi\u00f9 importanti tratte dai \"Vangeli\". La piccola pala d'altare mostra la Vergine col Bambino che soccorrono le anime del Purgatorio; l'opera \u00e8 di scuola napoletana, vicina al Solimena. Quanto agli stucchi, l'apparato decorativo fu opera di Giovan Battista Gianni: lungo i lati maggiori ci sono gli scranni del coro, realizzati in noce, come ben rilevano gli elementi ornamentali e la linea neoclassica del manufatto.\nChiesa di San Francesco d'Assisi al Corso.\nIl complesso \u00e8 la seconda chiesa pi\u00f9 importante di Chieti dopo la Cattedrale, costruita nel 1239 sulle rovine di una preesistente dedicata a San Lorenzo lungo il Corso Marrucino (anticamente via Ulpia), prima sede dei Francescani in citt\u00e0. Ultimata nel Trecento, l'edificio ha subito nel tempo nuemrosi rifacimenti e modifiche, fino al completo rinnovamento nella met\u00e0 del XVII secolo. La Relazione Innocenziana del 1650 permette di ricostruire l'aspetto originario anteriore al rifacimento barocco: presentava una pianta particolare, che risultava dalla fusione di elementi tipici dell'architettura francescana, ed era costituita da una sola navata coperta da capriate lignee, con cinque cappelle a volta per ogni lato, un transetto, un coro a pianta poligonale coperto da volta a spicchi e costoloni.La facciata era a coronamento orizzontale, chiusa da una cornice ad archetti ogivali in laterizio. Dell'insieme rimane di medievale soltanto il ricco rosone trecentesco.&lt;br&gt;L'annesso convento era solo parzialmente realizzato fino al XVII secolo, quando per volere del padre Francesco Tomei fu ampliato e completato. Alla fine del Seicento risale la cupola monumentale, mentre nei primi anni del secolo successivo fu realizzato l'apparato decorativo.\nL'intervento ispirato al modello gesuitico, comporta la riarticolazione dello spazio interno, che vede un'aula unica scandita da pilastri, che si estendono nelle nervature della volta. Un arco trionfale poggiato su pilastri concavi connette la navata allo spazio sovrastato della cupola poggiante su un luminoso tamburo.&lt;br&gt;Gli interventi sulla facciata furono molteplici, ma non completati, e di questi risulta il paramento barocco alla base, con il portale rifatto e le due nicchie con Sant'Antonino e San Tommaso d'Aquino. L'interno contiene cinque cappelle laterali, rimaneggiato nella seconda met\u00e0 del '600, ornato con pitture architettoniche e pannelli raffiguranti le scene di vita di San Francesco. La decorazione in stucco molto ricca ed estesa risale alla met\u00e0 del XVII secolo. Gli altari del transetto sono dedicati a Sant'Antonio di Padova, a San Francesco. Del 1706 \u00e8 un busto ligneo di Sant'Antonio realizzato da Giacomo Colombo. Nella quinta cappella a sinistra c'\u00e8 un dipinto a olio su tela della \"Vergine e San Marco\" del XVII secolo, attribuito al Padovanino. Il pergamo ligneo \u00e8 stato intagliato da Tommaso Salvini di Orsogna nel Settecento.\nChiesa di San Domenico degli Scolopi.\nL'attuale chiesa lungo il Corso Marrucino, affacciata su Piazzale Giambattista Vico, \u00e8 stata rinominata dopo la demolizione dell'originario convento dei domenicani dove oggi sta il Palazzo della Provincia (1913-14). La chiesa in questione era quella di Sant'Anna degli Scolopi, e risale al XII secolo, ma fu rimaneggiata nel XVII secolo quando divenne Collegio delle Scuole Pie per l'educazionedei giovani. Notevole \u00e8 la facciata in pietra su due ordini, vicina ai caratteri del barocco romano, realizzata nel 1642 per volere di padre Angelo. Al fianco il campanile in laterizio \u00e8 dello stesso stile, a pianta rettangolare. L'interno ha subito rifacimenti in linea con le tendenza dell'epoca barocca. La pianta ad aula unica con cappelle laterali, presenta ricche decorazioni architettoniche in stucco, accanto a opere originarie o provenienti dalla precedente chiesa di San Domenico, ormai distrutta.All'epoca barocca appartengono un pulpito ligneo e delle pitture distribuite nelle nicchie; nella prima cappella a sinistra c'\u00e8 un quadro di San Giuseppe Calasanzio, fondatore dell'ordine, opera di Giacinto Diano; nella seconda cappella c'\u00e8 il dipinto della Madonna del Rosario eseguito da Domenico Antonio Vaccaro (forse del 1679). Sull'altare maggiore c'\u00e8 una pala seicentesca della Madonna col Bambino, Sant'Anna con Sant'Antonio di Padova e San Francesco da Paola.&lt;br&gt;L'ex convento \u00e8 stato riconvertito nel Convitto Nazionale, o liceo classico, e in un'aula destinata al Museo Diocesano Teatino, con opere d'arte provenienti dalle chiese della citt\u00e0 e della provincia.\nChiesa di Sant'Agostino.\nLa chiesa \u00e8 nel rione Trivigliano o di Santa Maria, lungo via degli Agostiniani, \u00e8 a navata unica con pianta a croce latina, con annesso ex convento degli Agostiniani, fu eretta nel 1316. Lo storico Girolamo Nicolino parla di un'iscrizione su pietra a lato del portale d'ingresso, oggi per\u00f2 scomparsa. Della struttura originaria resta la facciata orientale in laterizio, scandita in tre campate per mezzo di lesene culminante in una cornice e archetti, sulla quale si aprono finestre ogivali.Nel 1562 un incendio distrusse la chiesa, lasciando in piedi solo la facciata, ragion per cui fu ricostruita in forme seicentesche; gli Agostiniani ottennero da Papa Pio IV un'indulgenza per i popolani che avrebbero aiutato nella ricostruzione dell'edificio. Nel Settecento gli interni furono stuccati da Girolamo Rizza (1718-47) sul modello gesuitico adottato nelle chiese francescane di Atri (TE), Citt\u00e0 Sant'Angelo (PE) e L'Aquila. L'interno presenta una grande navata coperta da due volte a vela mediante passaggi a botte, alla quale sono addossate due sole cappelle laterali per parte. L'aula \u00e8 unita allo spazio della cupola da piloni smussati, la facciata fu completata nel 1751 per opera della Confraternita della Cintura, come rivela lo stemma sul portale. La confraternita collabor\u00f2 con gli Agostiniani fino alla loro estromissione nel 1810, e poi nel 1866 con la soppressione degli ordini.&lt;br&gt;Il convento fu adibito a caserma fino al 1945 e poi usato per eventi vari. Il chiostro \u00e8 una delle poche strutture medievali conservatesi perfettamente, definito dallo storico Verlengia il pi\u00f9 antico chiostro medievale di Chieti sopravvissuto. Ha forma quadrata con loggia a terra e archi acuti retti da pilastri esagonali e loggetta superiore con archi a tutto sesto.&lt;br&gt;Gli stucchi e gli altorilievi della chiesa rappresentano scene della vita di Sant'Agostino e di altri santi agostiniani, come Santa Rita, Santa Monica e San Giovanni Buono. Del Settecento \u00e8 una tela raffigurante la \"Trasverberazione di Sant'Agostino\", presso l'abside, opera napoletana. Sugli altari laterali ci sono cappelline con dipinti a tela del XVIII secolo. Il primo altare mostra il dipinto di San Michele contro il diavolo, il secondo mostra il transito di San Giuseppe tra Maria e Ges\u00f9 (di Luca Giordano), sull'altare di sinistra si trova una tela di Donato Teodoro raffigurante la \"Madonna della Cintura\".\nChiesa della Santissima Trinit\u00e0.\nLa chiesa \u00e8 al termine del corso Marrucino, nel Piazzale Trento e Trieste, di impianto tardo cinquecentesco, con pregevoli decorazioni barocche, nasce sulle strutture dell'antico Ospedale dei Pellegrini. Ha facciata in laterizio con portalino lapideo del 1602, \u00e8 a navata unica con altari laterali racchiusi in arcate.Da notare la seconda cappella a destra, partendo dall'ingresso, dedicata a Sant'Emidio, il santo protettore dei terremoti, con la tela di Enrico Marchiani dell'800. Nel presbiterio d'\u00e8 la pala dell'altare maggiore raffigurante l' \"Incoronazione della Vergine con la Trinit\u00e0\", dell'artista Donato Teodoro; il pulpito e i confessionali sono stati intagliati dall'orsognese Fabrizio De Fabritiis nel 1770. Vi era un gruppo scultoreo molto prezioso, oggi conservato nel Museo Diocesano, rimasto per molto tempo presso la facciata della chiesa. Si tratta di una statua della Madonna della met\u00e0 XIV secolo, della scuola umbro-abruzzese, raffigurata nel tipico atteggiamento della \"vergine Regina\", dal particolare del capo che si erge con dignit\u00e0 regale e sul quale doveva esserci una corona, oggi dispersa. Il panneggio si arricchisce di plasticit\u00e0 e cura del particolare.\nChiesa di Santa Maria della Civitella (o \"in Civitellis\").\nLa chiesa \u00e8 considerata un compendio di varie stratificazioni architettoniche nel corso dei secoli, dalla sua fondazione medievale. Venne eretta sopra un tempio pagano, presso il punto pi\u00f9 alto della cittadella (l'area archeologica della Civitella), poco prima del 1295. La fondazione era dei Benedettini della branca dei Celestini, voluta dai seguaci di Pietro da Morrone specialmente dal beato Roberto da Salle. L'elemento materiale pi\u00f9 antico della chiesa \u00e8 il portale gotico trecentesco costruito da Nicola Mancino, che lavor\u00f2 anche a quello della Cattedrale di San Tommaso Apostolo a Ortona (1287 ca.), interessante la scultura fi re, forse Carlo II d'Angi\u00f2. A partire dal 1677 per volont\u00e0 dell'abate Girolamo Lasena, la chiesa sub\u00ec drastici interventi di rinnovamento, che si protrassero per un decennio.Inoltre con la soppressione papale dell'ordine celestino, la chiesa con monastero pass\u00f2 ai Carmelitani, ragion per cui \u00e8 nota anche come chiesa di Santa Maria del Carmine.\nTuttavia non fu alterata nell'impianto iconografico della parte bassa della facciata col portale, e della struttura, che venne conservato fedele ai dettami trecenteschi, con l'aula unica ad andamento longitudinale, coperta da volta a botte lunettata. L'architetto che riprogett\u00f2 la chiesa barocca riusc\u00ec a rinnovare l'edificio, movimentando con un gioco di pieni e di vuoti le pareti laterali, scavate e ritmate da nicchie e paraste.&lt;br&gt;All'interno delle nicchie vennero posti altari laterali divisi da coppie di paraste. Si tratta di altari ricchi nello stile, tipicamente barocchi, con pale ovali; tra questi si differenziano i due altari presso il presbiterio, con volte riccamente decorate. L'abside \u00e8 rettangolare, coperta da calotta a pennacchi sferici. Sugli angoli ci sono quattro statue in stucco raffiguranti i Profeti. Sul fondo dell'abside \u00e8 rappresentata in stucco l'immagine della Vergine Maria che ascende al cielo, e sulla volta la caduta di Lucifero.&lt;br&gt;Assai interessante \u00e8 il portale del Mancino, con due ordini coronati a timpano mistilineo, ripartito da quattro lesene che inquadrano la figura. Vi spicca una testa di sovrano, forse Carlo II d'Angi\u00f2.\nL'ex convento, occupato dai francesi nel 1799, poi nel 1807 e infine chiuso dai piemontesi, fu usato come scuola e colonia sportiva per esercitazioni sul piazzale dell'anfiteatro. Ospit\u00f2 anche il liceo scientifico di Chieti, negli anni 20 fu costruito l'edificio nuovo. Attualmente il convento \u00e8 gestito dalle suore Orsoline. Conserva l'impianto quadrato con un lato rivolto sul piazzale dell'anfiteatro e l'altro su via Nicoletto Vernia. Ha un chiostro quadrato porticato, che era dotato di giardino.\nChiesa di Sant'Antonio abate.\nSi trova lungo via Arniense, risalente al XIII secolo, completamente ristrutturata tra il Settecento e l'Ottocento. La facciata neoclassica mostra di rilevante soltanto il portale gotico del 1375, opera di Angelo Di Pietro: esso presenta strombature, poggiando su due colonne tortili che sostengono una ghimberga, la quale inquadra la lunetta affrescata nel Cinquecento, con il ritratto della Madonna col Bambino. Sopra le colonne due leoni accovacciati controllano l'ingresso. L'architrave neoclassica \u00e8 molto semplice e schematizzata.&lt;br&gt;L'interno barocco \u00e8 a navata unica, scandito da colonne coronate da capitelli corinzi dorati, le quali inquadrano delle nicchie con statue. Il pulpito ligneo si trova a destra, presso il presbiterio c'\u00e8 una falsa cupola che poggia su pennacchi, e la volta dell'altare \u00e8 ornata da ricami a stucco geometrici. Le statue sono recenti, cos\u00ec come le tele sono del primo Novecento, raffiguranti il Sacro Cuore e la Madonna col Bambino tra santi.&lt;br&gt;L'organo si trova sopra una cantoria che sovrasta l'ingresso, addossata alla controfacciata.\nMolto prezioso \u00e8 appunto quest'organo, realizzato nel 1892 da Pacifico Inzoli, come testimonia il cartiglio posto all'interno della secreta del somiere maestro. Lo strumento \u00e8 posto sopra la porta d'ingresso, in una cantoria in muratura sorretta da colonne, con parapetto rettilineo caratterizzato da specchiature decorate da festoni a stucco. La cassa \u00e8 in legno di color marrone con profilo piatto a unica campata, ed \u00e8 sormontata da un piccolo cartiglio bianco. Le 21 canne di facciata sono di stagno, tinte in argento, distribuite in unica campata a formare tre cuspidi.I medaglioni sono mistilinei, di semplice fattura, con capostasti integrati. La pedaliera cromatica \u00e8 piatta, costituita da 18 pedali a estensione reale. Il somiere maestro \u00e8 in noce, a tiro chiuso da due ante, e contiene all'interno 54 ventilabri a cuneo, con guide frontali e chiusura sul tirante con borsino di pelle, 12 stecche.\nChiesa di San Giovanni dei Cappuccini.\nLa chiesa si trova alla fine di via Sette Dolori, risalente al Medioevo, in qualit\u00e0 di Convento dei Cappuccini, ristrutturato nel Settecento e intitolato a San Giovanni Battista dopo la demolizione della vecchia chiesa di San Giovanni dei Cavalieri nel rione omonimo. L'attuale facciata \u00e8 il risultato degli interventi di restauro del 1941, in essa si nota di interesse solo il piccolo portale in pietra medievale, inquadrato in una cornice barocca, e sormontato da un finestrone centrale. L'interno ha navata unica, con volta a botte lunettata, e quattro cappelle laterali tra loro comunicanti, poste sul lato sinistro.L'abside \u00e8 rettangolare, completamente occupata dall'altare maggiore. Tale altare \u00e8 stato realizzato in noce con particolari in ebano e altri legni preziosi, costituendo il capolavoro dei Frati Marangoni. L'altare \u00e8 caratterizzato da finezza esecutiva, con colonne e intarsi. La cimasa racchiude l'immagine di Dio benedicente; alla base delle colonne due piccoli tempietti ornati ripropongono in miniatura il disegno dell'insieme, mentre le porta laterali che immettono nel coro sono sovrastate da due grate lignee, caratterizzate da intreccio raffinato.&lt;br&gt;Il ciborio di fine fattura \u00e8 a forma di tempio a pi\u00f9 piani, con piccola cupola su cui svetta Dio Padre. La pala di vaste proporzioni \u00e8 di scuola veneta, di fine Cinquecento, raffigurante l' \"Incoronazione della Vergine in trionfo\": la Madonna \u00e8 ritratta con Ges\u00f9 Bambino, con sotto San Giovanni, San Francesco, Sant'Antonio di Padova, Santa Chiara, Maria Maddalena e Santa Caterina. Alla base, dietro il ciborio c'\u00e8 lo stemma dei Valignani. Presso le cappelle gli altari sono stati eseguiti dai Frati Marangoni; nella prima cappella c'\u00e8 la \"Deposizione\" con San Tommaso, San Giustino, San Bonaventura e San Francesco. Nella terza cappella l'altare mostra Cristo risorto tra la Vergine, San Francesco e San Felice. Vi si trova anche il sepolcro del duca Michele Bassi Valignani d'Alanno, realizzato nel 1844. La quarta cappella mostra la gloria di San Felice con riquadri che mostrano i suoi miracoli.\nComplesso monastico di Santa Chiara d'Assisi.\nLa chiesa fu edificata nel 1644 sopra l'antico convento delle Clarisse (XIII secolo) fuori le mura, quando le monache vennero trasferite nel quartiere Terranova o Piano Sant'Angelo, oggi delimitato da via Arniense. Nel 1557 le suore furono costrette a cedere il monastero ai frati Cappuccini, ottenendo in cambio un sito in localit\u00e0 Santo Spirito per poter ricostruire la chiesa. L'intento delle suore era quello di realizzare un edificio molto pi\u00f9 imponente, tanto che per quanto si riusc\u00ec a realizzare, il nuovo monastero delle Clarisse fu uno dei pi\u00f9 importanti d'Abruzzo. I lavori strutturali durarono circa un secolo, anche se nel 1720 parte della chiesa era compiuta, come testimonia l'iscrizione di consacrazione presso il portale. La chiesa presenta la struttura conventuale abruzzese tipica del periodo a cavallo tra Seicento e Settecento.Un'aula unica con copertura a botte e due cappelle per lato sbocca in un transetto pi\u00f9 grande, una piccola cupola ovale sovrasta il presbiterio. I lavori di decorazione, consistenti negli stucchi, si volsero tra il 1680 e il 1790, e manifestano una matrice prevalentemente barocca, seppure \u00e8 possibile rintracciare elementi di gusto tardo settecentesco. Infatti \u00e8 utile distinguere due modi decorativi corrispondenti a due fasi diverse: quello plastico scultore degli altari laterali e quello tardo barocco di festoni e ghirlande. Gli autori sono di scuola lombarda, tra cui Carlo Piazzola e Alessandro Terzani.\nChiesa di Mater Domini.\nSorge lungo la strada omonima, accessibile anche da via Principessa di Piemonte. La chiesa originaria risale al XVIII secolo, secondo alcuni sarebbe addirittura longobarda, ma venne rifatta durante il tardo Medioevo, ed era molto pi\u00f9 piccola rispetto all'attuale, e sorgeva presso l'accesso di Porta Monacisca. Pare infatti che la chiesa originaria longobarda fosse dedicata a Santa Tecla, in sguito prese l'0attuale intitolazione in merito di un prezioso bassorilievo della Madonna col Bambino, in stile bizantino (XII secolo), chiamato \"Mater Domini\". Il bassorilievo si trovava appeso a porta Monacisca, poi per un fatto miracoloso, venne traslato dentro la chiesa.La chiesa venne danneggiata durante la guerra mondiale, e fu ricostruita daccapo nel 1959, accanto all'ex monastero settecentesco dei Cappuccini, ancora intatto. Esternamente la chiesa non presenta particolari attrattive artistiche, senonch\u00e9 rispetta la pianta classica delle chiese antiche. L'interno a navata unica \u00e8 arricchito da alcuni paramenti ricavati dalla vecchia chiesa. V'\u00e8 il bassorilievo trecentesco della Mater Domini, a destra, che riecheggia i caratteri statici della scultura bizantina. La lastra lapidea era incassata nelle mura, e successivamente con la loro demolizione fu traslata nella vecchia chiesa di Santa Tecla, poi di \"Materdomini\". Lo storico Girolamo Nicolino racconta che la lapide stava su Porta San Giovanni. Il culto di Tecla presso i Longobardi testimonia che la chiesa doveva essere molto antica tra gli edifici religiosi medievali della citt\u00e0.&lt;br&gt;Successivamente la chiesa conserva una statua lignea cinquecentesca raffigurante la Madonna, situata presso l'altare maggiore, opera di Gianfranco Gagliardelli, oppure secondo altri di Pietro Aquilano. La statua si trovava nell'ex chiesa di Sant'Andrea, e trasferita a Materdomini quando il monastero divenne Ospedale Militare. Vi \u00e8 in seguito un Crocifisso, riproduzione di Sergio Salucci del Crocifisso di Furelos lungo il Cammino di Santiago di Compostela.\nChiesa di Sant'Agata dei Goti.\nLa chiesa \u00e8 una delle chiese pi\u00f9 antiche di Chieti, situata nel cuore del quartiere Santa Maria (Largo Sant'Agata), costruita nel V secolo durante il governo dei Goti a Chieti, e ampliata in un monastero nel XII secolo, successivamente soppresso, di cui una parte \u00e8 stata trasformata nel Palazzo De Pasquale e nell'ex orfanotrofio Santissimo Rosario. Sulla facciata, con profilo gotico a capanna inquadrata da due paraste cuspidate, si apre un portale medievale in pietra a forma ogivale con lunetta e soprastante medaglione.Pi\u00f9 in alto si trova un rosone in pietra tinteggiato; la chiesa ha un impianto rettangolare a navata unica con loggia per la cantoria e altari laterali. La volta \u00e8 a botte lunettata. La decorazione \u00e8 in paraste con capitelli corinzi che sorreggono una doppia cornice con dentellatura, e inquadrano due altari laterali per ciascuna parete. L'altare maggiore in laterizio e stucchi ha un'edicola tra capitelli corinzi, e mostra una pala raffigurante il \"Martirio di Sant'Agata\" (1726), di Donato Teodoro.&lt;br&gt;Gli altri altari sono compresi tra paraste e il sovrastante arco che si sovrappone alla cornice anteriore, e mostrano colonne e timpano spezzato con medaglioni.\nChiesa di San Francesco di Paola.\nLa chiesa si trova appena fuori dall'originale perimetro murario, in una zona che prima degli anni '60 era solo campagna. Pare che esistesse sin dal Medioevo, era una cappella dedicata a Santa Maria \"de Contra\", ossia in contrada fuori le mura, successivamente fu ampliata quando and\u00f2 in gestione ai Padri Paolotti. La chiesa attuale risale al XVIII secolo, con ingresso su via Discesa delle Carceri, mentre il fianco settentrionale \u00e8 ancora addossato ai fabbricati delle antiche strutture conventuali sconsacrate. Nel XIX secolo il monastero fu soppresso e adibito a carcere penale. I paramenti murari esterni sono realizzati in laterizio, parzialmente intonacati, come la facciata caratterizzata da un semplice portale centrale in pietra, con fastigio e \"crismon\", soprastante finestra rettangolare e orologio. Lesene d'angolo e cornice in pietra sostengono il timpano triangolare superiore. La chiesa ha un impianto longitudinale a navata unica con altari laterali e ingressi in vari locali di servizio, situati su due lati della costruzione.&lt;br&gt;La navata unica \u00e8 coperta con volta a botte a tutto sesto lunettata, con arconi trasversali. La copertura \u00e8 realizzata con tetto a capanna con manto in coppi, su cui si erge un piccolo campanile a vela. La decorazione in stucco \u00e8 ovviamente barocca, costituita da un ordine di paraste corinzie che dividono le cappelle, su cui si imposta una trabeazione modanata. Presso la sagrestia si trova un ricco fregio romanico con motivi vegetali provenienti probabilmente dalla vecchia chiesa.\nChiese secondarie.\nL'elenco comprende sia le chiese situate nel centro storico sia nelle zone limitrofe di espansione, come nei quartieri nuovi del Borgo Marfisi, del Filippone, di Santa Maria Calvona, del Sacro Cuore e del Tricalle.\nChiesa di San Raffaele.\nLungo via Agostiniani, faceva parte di un complesso conventuale oggi trasformato in convitto musicale. La piccola chiesa fu eretta nel 1625 con il titolo di \"Santa Maria della Piet\u00e0\". Sulla facciata si fa subito notare l'originale portale in pietra, recentemente restaurato, grazie al contributo della Cassa di Risparmio della Provincia di Chieti. Esso mostra nelle estremit\u00e0 laterali due originali mascheroni.L'interno si presenta assai rimaneggiato nell'800, e conserva una pregevole statua vestita raffigurante la Madonna con in grembo il Cristo deposto, e la pala d'altare di scuola napoletana del Settecento, raffigurante la \"Deposizione\". L'insieme decorativo di stucchi \u00e8 risalente invece all'epoca del tardo barocco napoletano.\nChiesa di San Gaetano Thiene.\nFu edificata tra il 1656 e il primo '700 sopra la vecchia chiesa di santa Caterina d'Alessandria nel quartiere omonimo (lungo via Giacinto Vitocolonna), accanto a Colle San Paolo, da cui il nome del quartiere storico della citt\u00e0, vicino all'area dei tempietti romani.&lt;br&gt;San Gaetano Thiene venne proclamato compatrono di Chieti il 21 ottobre 1624 e a lui \u00e8 dedicata la chiesa, il quale fond\u00f2 l'Ordine dei Teatini, in ricordo dell'amicizia con Gian Pietro Carafa, vescovo di Chieti (nell'antica Roma nota come \"Theate\") nel 1524. La chiesa fu consacrata nel 1709 dall'arcivescovo Vincenzo Capece, restaurata una prima volta nel 1937, e poi nel 2011 dopo il terremoto del 2009. Si tratta di uno dei pochi esempi di chiesa abruzzese a pianta a croce greca, poich\u00e9 \u00e8 stato rispettato l'antico impianto medievale: la facciata \u00e8 semplice e intonacata, sul portale privo di cornice c'\u00e8 lo stemma in pietra con l'arma cittadina, segno di patronato.&lt;br&gt;Un piccolo campanile a torretta ha una cuspide cipollinea, tipico esempio di barocco napoletano. L'interno dunque \u00e8 a croce greca con cupola semisferica interamente affrescata. La balaustra della cantoria \u00e8 in legno marmorizzato,l le decorazioni sono in stucco, lavorate da maestranze lombarde del XVII secolo, con statue allusive ad allegorie cristiane. C'\u00e8 un busto ligneo di San Gaetano realizzato a spese dei fedeli per la consacrazione della chiesa, la cupola \u00e8 affrescata da Giuseppe Lamberti da Ferrara, e celebra la \"Gloria di San Gaetano\". Sul cornicione ci sono vari stemmi relativi alle famiglie committenti dei baroni Frigerj e Durini. La cappella dedicata a San Gennaro e San Giustino fu eretta a spese dei Frigerj, con una pala firmata dal Lamberti nel 1703. Ai piedi di San Gennaro si ammira un interessante panorama settecentesco di Napoli, sull'altare maggiore c'\u00e8 una pala seicentesca raffigurante San Gaetano ai piedi della Madonna, di autore ignoto, con veduta di fondo dei quartieri storici di Chieti.&lt;br&gt;La cappella dedicata a San Girolamo \u00e8 incompleta nella decorazione scultorea, ornata da una tela ritraente il santo e un palazzo seicentesco con uno stemma, quello della casa Durini.\nChiesa del Sacro Cuore di Ges\u00f9.\nLa chiesa \u00e8 stata realizzata fuori dalla citt\u00e0, lungo la strada per il borghetto Sant'Anna (via Alessandro Valignani) sul finire dell'800 da Padre G. Obletter per trovare un luogo ai Frati Osservanti Antoniani i quali erano rimasti sprovvisti di sede dal momento della soppressione del convento di Sant'Andrea (oggi ex ospedale militare); e successivamente fu ampliata negli anni '20, come nuova parrocchia fuori le mura. Prima dei rifacimenti del Ventennio la chiesa non aveva un precisato stile architettonico, e oscillava tra il neoclassico e il tardo settecentesco rurale. Conserva uno stile eclettico che concilia neoclassicismo e modernismo. La pianta \u00e8 rettangolare, con facciata scandita da cornicioni e paraste, che inquadrano il portale in stile tardo romanico, a tutto sesto, con lunetta ornata da un gruppo scultoreo di Cristo tra santi. Nel lato centrale della facciata si trova un finestrone tripartito da due colonne. L'interno a tre navate pseudo-neoclassiche con capitelli corinzi in cima alle paraste di divisione, \u00e8 semplicemente decorato da pannelli in stucco presso il soffitto rettangolare, e lungo i bracci del transetto. L'abside \u00e8 rettangolare, piatto, con un quadro monumentale che raffigura Cristo risorto.\nAntica chiesa dei SS. Pietro e Paolo (Tempio dei Dioscuri).\nChiesa dei Santissimi Pietro e Paolo\nL'area dei Tempietti sorge presso l'ex Largo Marco Vezio Marcello, cos\u00ec nominato per il patrizio romano che grazie alla moglie nel I secolo d.C. restaur\u00f2 i templi che erano stati eretti in loco nel I secolo a.C., quando il fulcro dell'antica arx italica della Civitella fu spostato pi\u00f9 a valle. Le famiglie patrizie, eredi delle famiglie romane che avevano fatto grande l'antica \"Teate\", conservavano le loro tradizioni pagane anche nei primi anni del declino dell'Impero, trascorrendo la giornata negli affari, nelle terme che si trovavano ad est della citt\u00e0, nelle assemblee della Curia del senato, alle funzioni nei templi, officiando i riti religiosi nel luogo sacro centrale, e presso il Tempio dei Dioscuri posto all'ingresso del Colle Gallo. I Cristiani stabilirono due aule di culto nella citt\u00e0, una presso l'abitazione del liberto gallo \"Segovax\", per questo volgarizzato nei documenti anche \"San Gallo\", appena fuori dall'anfiteatro, sulla strada parallela al diverticolo urbano consolare della Cludia Tiburtina Valeria, Segovax ha riservato un'ampia sala al pianterreno della sua \"insula\", decorandola con raffigurazioni e affreschi dedicati a Cristo e agli Apostoli, ancora oggi visibili all'interno del Tempio dei Dioscuri, il quale fu consacrato ai Santissimi Pietro e Paolo Apostoli. Gli affreschi sono ancora oggi visibili, e testimoniano un caso molto raro della pittura parietale cristiana abruzzese, d'ispirazione bizantina.\nLa seconda aula di culto cristiana si trova presso la villa fuori dalle mura della patrizia Licinia Lucrezia, della gens Albinia, arrivata a Teate prima dell'assedio barbato del VI secolo d.C. Il tempio sul Colle Gallo dei Dioscuri conserva presso il fregio dell'architrave ancora l'iscrizione di Marco Vezio Marcello console, il quale lo restaur\u00f2, la sua conformazione architettonica \u00e8 molto simile al tempio dei Castori di Roma; risalirebbe al 484 a.C. in opus mixtum e laterizio, e opus reticulatum, stuccato opportunamente, e decorato tra il 67 e il 90 d.C. Sopraelevato su alto podio e accessibile da una scalinata frontale, con la facciata rivolta verso la vallata dell'Aterno, visuale ostruita da varie case, tra le ultime l'orripilante Palazzo Verlengia, il retro del tempio \u00e8 addossato a un muro di recinzione; \u00e8 privo di colonnato e solo anteriormente presenta 6 enormi colonne di marmo cipollino, giunte dall'isola di Eubea.Largo circa 25 cubiti, e lungo oltre 35, poggia su terreno misto di argilla e sabbioni di arenaria, attorno una serie di domus patrizie, che avevano sfarzosi pavimenti musivi. Una di queste case era quella del pontifex teatino Lucio Cornelio Pio.\nNel V secolo la situazione dei templi era alquanto grave, solo il vescovo cristiano Donato era in possesso di una somma di denaro, quando avvenne il sacco di Roma da parte di Alarico I, il vescovo tratt\u00f2 con i consoli Marcio e Livio l'acquisto del tempio e di altri monumenti pagani in stato di degrado per farli diventare delle chiese, iniziando proprio dal Tempio dei Dioscuri, che divenne di fatto la prima basilica cristiana di Chieti. Dopo Giustino da Siponto, il quale secondo la leggenda, fond\u00f2 la diocesi Teatina (primo quarto del V secolo), Donato fu il secondo, caso particolare se si considera che nel 395 d.C., con l'editto di Teodosio, il culto pagano era proibito, ma a Teate la gente continuava ancora a praticare gli antichi riti, compresi i ludi gladiatori nell'anfiteatro. I consoli vendettero i beni al vescovo Donato, nell'area vennero realizzate le due chiese sopra i due templi, dedicate una a San Pietro e l'altra a San Paolo, quella che si \u00e8 meglio conservata nei secoli, dato che nel XIX secolo quella di San Pietro risultava gi\u00e0 inglobata nell'altra. Il terzo edificio venne consacrato a San Salvatore.\nIl tempio fa parte di un complesso di quattro edifici situati nel rione San Paolo e nell'ex zona del \"pallonetto\", che comprendeva delle case storiche, demolite negli anni '30 per la realizzazione della Biblioteca \"A. De Meis\", dell'INAIL e del Palazzo delle Poste.&lt;br&gt;I tempietti furono edificati dopo il 91 a.C., quando l'antica \"Teate\" fu conquistata. Gli antichi templi erano dedicati ad Artemide, Potnia Theron ed Ercole. Successivamente un tempio fu dedicato a Ercole, nel restauro d'epoca giulio-claudia, e uno ai Dioscuri, ossia quello maggiore, il quale ne aveva uno a fianco gemello. I templi sono stati poi usati per la costruzione di case con la riedificazione medievale di Chieti, e il tempio maggiore divenne la chiesa dei Santi Pietro e Paolo, sconsacrata negli anni '20 e recuperata nell'aspetto dell'antica struttura romana, conservando per\u00f2 all'interno gli affreschi d'et\u00e0 bizantina.&lt;br&gt;Il tempio maggiore \u00e8 costituito da pianta rettangolare rialzata in opus reticulatum, con un architrave a motivo curvilineo, e arcate murate. L'interno ha navata unica.\nChiesa di Ognissanti sede Confraternita delle Figlie di San Giuseppe.\nSi trova in via Ravizza, risalente al Medioevo, ricavata da edifici\nromani, ma rifatta daccapo nel XIX secolo. La chiesa di Tutti i Santi ospit\u00f2 dal 1887 al 1927 la Confraternita della Beata Vergine del Carmine, e dagli anni '60 \u00e8 sede dell'Istituto Figlie di San Giuseppe, con edificio moderno accanto. Il tempio ha un aspetto ottocentesco con la facciata a salienti, inquadrata da quattro paraste, terminanti con una mezzana cornice marcapiano. Il secondo settore ha una finestra centrale a ventaglio, altre quattro paraste e un architrave che termina con timpano triangolare. L'interno \u00e8 molto semplice, a navata unica, con un dipinto antico della Madonna del Carmine col Bambino, venerato dalla confraternita e dalle Figlie di San Giuseppe, che organizzano ogni anno (13-16 luglio) la festa della Vergine del Carmelo. Le pitture sono di Francesco Paolo Marchiani, maestro di Michetti.\nChiesa di Santa Maria Addolorata.\nSi trova in via Sette Dolori e risale al XVIII secolo per quanto concerne l'aspetto attuale. Faceva parte di uno dei complessi monastici principali della citt\u00e0 del rione Terranova - Porta Sant'Anna. Il convento fu successivamente soppresso e usato per vari scopi, mentre la chiesa negli anni '90 \u00e8 stata chiusa per restauri, mai completati. La facciata \u00e8 a capanna con portale decorato da architrave classica.\nChiesa di Sant'Anna del Cimitero.\nLa chiesa si trova all'ingresso del monumentale cimitero di Chieti, prima del XIX secolo situato in una zona campestre, successivamente urbanizzato nel Novecento. La chiesa forse esisteva gi\u00e0 dal XIII secolo, essendo il culto di Sant'Anna molto antico a Chieti, e come dimostra anche una statua della \"Sant'Anna Metterza\", composta da Anna che sorregge la Vergine fanciulla che a sua volta tiene il Bambino. Tale statua per motivi di sicurezza \u00e8 stata trasferita nel Museo Diocesano Teatino. Comunque sia, il complesso chiesastico \u00e8 stato completamente rimodellato nel corso dell'Ottocento, assumendo una connotazione neoclassica, fungendo inoltre da pilastro principale, insieme a una seconda cappella identica laterale, per l'accesso primario al camposanto. La facciata \u00e8 preceduta da un'edicola ad arco a tutto sesto, e nella zona laterale c'\u00e8 un portico ad arcate. La facciata \u00e8 inquadrata da una coppia di doppie paraste ioniche, ornata da una cornice marcapiano verso la sommit\u00e0, che divide il piano dall'architrave a timpano triangolare. Sulla destra si innalza il campanile turrito con concerto di 4 campane a slancio e un orologio. Come detto, la cappella laterale sulla sinistra \u00e8 identica per planimetria alla chiesa, ma senza il campanile.&lt;br&gt;L'interno \u00e8 ad aula unica, molto semplice, scandito presso le pareti da paraste a capitello.\nChiesa di San Francesco Caracciolo.\nSi trova nel quartiere moderno Tricalle, parrocchia principale della zona, affacciata su piazzale principale omonimo, accanto alla chiesetta ottagonale di Santa Maria dei Tricaglio. La chiesa \u00e8 stata realizzata nel 1962 con l'unione di pi\u00f9 corpi di fabbrica che mostrano le divisioni di spazio lungo i fianchi, fino a comporre la facciata a capanna, caratterizzata da aperture strette per permettere il passaggio della luce, e il semplice cemento. Il campanile ripropone lo stesso motivo dell'impianto, formato da pi\u00f9 lastre cementizie rettangolari, che compongono un parallelepipedo.&lt;br&gt;L'interno \u00e8 a navata unica con tre grandi vetrate policrome presso l'abside, ed \u00e8 composto da cemento, marmi e mattoni faccia vista.\nParrocchia di San Camillo de Lellis.\nChiesa moderna degli anni '80, costruita nel quartiere Filippone, situata lungo la via omonima. La parrocchia ha un impianto rettangolare con curvature presso le estremit\u00e0 per conferire pi\u00f9 slancio all'intero perimetro della facciata. Tali curvature si alternano a falsi pilastri in cemento che circondano tutto l'esterno, e che compongono anche il campanile.\nChiesa di Santa Maria Calvona.\nLa chiesa si trova in una zona di espansione moderna (viale Maiella, biforcazione con via Generale Spatocco), un tempo immersa nella periferia contadina della citt\u00e0. Il tempio fu eretto nel Settecento presso un'antica necropoli italica, dove sono stati fatti numerosi ritrovamenti negli anni '90, tra i quali il frontone di un tempio conservato nel Museo \"La Civitella\". La chiesa fu eretta ex voto, dato che la Madonna fece la grazia a una gentildonna veneta che supplic\u00f2 la sua guarigione, venne ristrutturata corposamente nell'Ottocento in uno stile tardo barocco per l'interno, e neoclassico campestre per l'esterno: ha un aspetto molto semplice, a pianta rettangolare con facciata a capanna, e classico portale di ingresso. L'interno \u00e8 stato completamente ristrutturato in stile neoclassico nella met\u00e0 dell'Ottocento, e conserva poco dello stile barocco campestre. La chiesa \u00e8 sede di una confraternita che partecipa ogni anno alla processione del Venerd\u00ec santo.\nChiesa di Santa Maria di Tricalle.\nIl tempietto \u00e8 la pi\u00f9 antica chiesa fuori dal centro di Chieti, situato in questo quartiere, davanti alla parrocchia di San Francesco Caracciolo. Deve il nome alla zona di tre colli, per cui in latino era detta \"Sancta Maria a Tribus Callis\", presso l'incrocio delle tre strade maestre. Risulta il prodotto dell'attenzione rivolta in Abruzzo ai templi a pianta centrale rinascimentale, come ad esempio anche il Duomo di San Flaviano di Giulianova. La costruzione originale risulta documentata nel 1317, sui resti di un tempio pagano dedicato a Diana \"Trivia\". Riedificata e trasformata nel XV secolo, e poi ancora in un corposo restauro del 1879, con l'aggiunta della cupola ovoidale, delle paraste angolari e della cornice ad archetti intrecciati, ovuli e palmetti.Fu usata come chiesa cimiteriale per i condannati a morte nel Settecento, e successivamente negli anni '60, con la sovrappopolazione del quartiere Tricalle, fu ingabbiata in un contesto urbano di palazzi moderni, perdendo la bellezza di chiesa di campagna, subentrando inoltre alla parrocchia della nuova chiesa di San Francesco Caracciolo, a pochi passi.&lt;br&gt;La chiesetta conserva la pianta ottagonale resti del porticato, il portale a sesto acuto gotico con lunetta decorata dall'affresco della Madonna col Bambino. L'interno \u00e8 molto semplice, con delle nicchie incorniciate da arcate rinascimentali.\nChiesa della SS. Annunziata dei Crociferi.\nPosta accanto alla piazzetta Zuccarini su via dei Crociferi, la chiesa era originalmente annessa all'ospedale dei Camilliani (da San Camillo de Lellis, l'ospedale fu poi spostato lungo il corso Marrucino, dietro la Camera di Commercio), e si presenta in forme barocche a navata unica con transetto coperto a cupolino, e due cappelle per lato; le decorazioni in stucco sono di Michele Clerici, artista di scuola lombarda attivo a Chieti nella met\u00e0 del XVIII secolo.Le due cappelle del transetto conservano pale d'altare di Ludovico de Majo, artista napoletano della scuola del Solimena: quella di sinistra raffigura San Camillo de Lellis nella scena del Miracolo della Croce, l'altra \u00e8 dedicata a San Giuseppe, specificatamente al transito in Paradiso. Il pulpito ligneo \u00e8 della bottega di Onesto Salvini, maestro di Orsogna, notevole l'organo settecentesco con cassa intagliata e dorata.\nChiesa della Madonna delle Grazie.\nLa chiesa si trova nella zona moderna del Tricalle (via dei Marsi), in origine immersa in un contesto naturale incontaminato, usata come stazione di preghiera dai viandanti e dai pastori in transumanza.&lt;br&gt;Venne eretta nel 1624 da Monsignor Maesilio Peruzzi, costruita dall'architetto Andrea Scarcia, presso il luogo di un'icona molto venerata, oggi inglobata nell'edificio barocco. L'architettura \u00e8 simile a quella delle chiese teatine della campagna, ossia una pianta rettangolare con la facciata a capanna, il cui ingresso \u00e8 preceduto da un portico a edicola con un solo fornice monumentale. Tale schema architettonico \u00e8 presente in altre chiese come quella della Madonna delle Piane, di San Salvatore e della Madonna del Freddo. La facciata \u00e8 stata ristrutturata nel primo Novecento con l'aggiunta di intonaco bianco, e decorazioni in rilievo presso il coronamento dell'architrave a timpano triangolare, riproducendo dei motivi cari al romanico toscano. Al centro della facciata si trova una nicchia con una statua della Vergine col Bambino, e sotto un oculo in asse.&lt;br&gt;La leggenda dell'edicola votiva vuole che in un giorno di pioggia, passava per quella via un carrettiere. Impantanatosi il carro, il contadino per la rabbia gett\u00f2 un sasso contro l'icona, che rimase sfregiata, iniziando a sgorgare sangue dalla zona danneggiata. Nel frattempo una voragine si apr\u00ec sotto i piedi del carrettiere, che fu inghiottito con tutto il convoglio. Il giorno viene fatto ricadere sul 2 luglio, giorno della festa della Madonna. L'icona allora venne sempre pi\u00f9 venerata dai contadini per ingraziarsi la Vergine offesa, e vennero elargite delle somme per edificare una chiesa in suo onore. Sempre la leggenda vuole che la notte del 2 luglio il fosso della terra richeggi di imprecazioni e bestemmie del carrettiere inghiottito dal terreno.\nParrocchia della Madonna degli Angeli.\nLa chiesa si trova in Piazza Monsignor Venturi, in un contesto di espansione edilizia moderna, poich\u00e9 nel primo '900 l'area era spopolata, dominata solo da alcune case contadine, e da chiese rurali. Questa chiesa in origine aveva aspetti tardo barocchi, risalendo al Settecento, era di aspetto tuttavia assai modesto, come dimostrano le fotografie, con una facciata a capanna preceduta da un portico ad archi, come le chiese della campagna teatina della Madonna del Freddo, di Sant'Anna e di San Salvatore. Quando negli anni '50 il nuovo quartiere si espanse, fu necessaria una chiesa pi\u00f9 grande anche perch\u00e9 la vecchia era rimasta danneggiata dal terremoto del 1915 e dalla guerra, e si decise di abbattere l'antica cappella per edificarla ex novo, in stile moderno. Questa chiesa rispecchia gli schemi di antiche chiese abruzzesi, come il Duomo di Guardiagrele, dotate di un campanile a torre nella zona centrale della facciata; infatti presso la facciata la torre \u00e8 ottagonale. L'insieme \u00e8 molto semplice: pianta rettangolare con abside semicircolare e interno a navata unica con delle tele recenti.\nChiesa di Santa Maria della Vittoria.\nFu edificata nella seconda met\u00e0 del '500 dai crociati francesi nel sobborgo omonimo, nella zona ovest della citt\u00e0, commilitoni di Chieti, in segno di riconoscenza verso la Madonna per la vittoria dei cristiani nella battaglia di Lepanto (1570). La chiesa fu ristrutturata nel 1744 con la realizzazione di una nicchia per accogliere la statua di Maria, e si trovava in un punto focale di traffico di viandanti e merci. Nel dopoguerra la zona collinare subentr\u00f2 alla nuova parrocchia della Madonna degli Angeli e cos\u00ec la chiesetta cadde in degrado, infine chiusa al culto. Delle voci raccontano che in quel periodo in una famiglia un bambino si ammal\u00f2 gravemente e il padre fece voto di ristrutturare la chiesa in caso il figlio fosse guarito. Il prodigio avvenne, e crescendo divenne imprenditore, che si interess\u00f2 alla causa della chiesa, ormai a rischio crollo. Tuttavia non fu consultata la Soprintendenza e la chiesa venne demolita e ricostruita daccapo, perdendo lo stile settecentesco, poich\u00e9 la nuova ricostruzione \u00e8 solo un'imitazione, che non conserva gli stucchi interni e le cornici modanate, ma \u00e8 solamente molto schematico, nell'area della navata unica. Di originale si conserva solo una tela della Madonna, del 1774.\nChiesetta di Santa Barbara.\nSi trova lungo la strada omonima nella zona est del centro (lungo la stradina omonima), appena fuori dal contesto urbano. La chiesa ha origini medievali, come dimostra l'impianto della facciata, in origine probabilmente romanica, ma il tutto \u00e8 stato rimodellato tra il Settecento e il tardo Ottocento. La chiesa ha un impianto rettangolare con l'ingresso preceduto da un ampio portico ad arcate a tutto sesto, sovrastato dalla facciata a capanna. Il campanile laterale \u00e8 una torretta con cuspide di scuola napoletana. L'interno \u00e8 molto semplice, a navata unica, scandito da paraste laterali con due nicchie e l'altare maggiore ornato da una vetrata policroma.\nChiesa di San Donato.\nSi trova lungo la strada omonima, nella periferia ovest, presso la contrada Colle Marcone. La chiesa ha origini antiche, facente parte di un piccolo sobborgo rurale situato lungo il tratturo L'Aquila-Foggia, e viene citata per la prima volta nel XVII secolo, con disegno nella mappa del Tratturo Magno diverso dall'impianto attuale. Infatti l'aspetto odierno \u00e8 dovuto a un restauro ottocentesco che ha intonacato tutto il complesso, lasciando per\u00f2 la pianta originale delle chiese teatine di campagna, ossia a pianta rettangolare con l'ingresso preceduto da un'edicola con tre archi laterali, dei quali quello principale \u00e8 pi\u00f9 grande, rivestito da una cornice di mattoni.&lt;br&gt;Il campanile nel disegno seicentesco era pi\u00f9 alto, e forse per dei crolli \u00e8 stato ribassato; l'interno ad aula unica \u00e8 molto semplice, eccezione per l'altare maggiore, composto da due nicchie minori laterali con statue (la seconda compone la Sacra Famiglia), mentre il nicchione centrale ha una cornice barocca inquadrata da due paraste con capitelli decorati in finto oro, e racchiude la statua di San Donato d'Arezzo. Probabilmente la chiesa non ha origini medievali, poich\u00e9 il culto di San Donato in Abruzzo si diffuse dal Seicento in poi.\nChiesa di Santa Maria della Misericordia o di Sant'Eufemia.\nSi trova all'imbocco di via Colonnetta da via della Misericordia, per raggiungere Chieti Scalo dalla zona del Colle. La chiesa venne edificata dopo l'epidemia del 1656. La pestilenza colp\u00ec Chieti, il camerlengo don Filippo De Letto decise di ricorrere all'aiuto divino, vista l'impossibilit\u00e0 di arginare il contagio. In Cattedrale si decise di cantare ogni giorno solennemente dopo la messa e il vespro l'antifona della Concezione. L'8 settembre 1656 il camerlengo stesso preg\u00f2 l'Immacolata affinch\u00e9 liberasse la citt\u00e0 dalla peste, e tali preghiere fecero in modo che il giorno della vigilia della Concezione il morbo abbandonasse Chieti. In segno di riconoscimento i cittadini eressero delle icone votive nel centro storico, una delle quali ancora visibile presso il corso Marrucino, e sempre alla Vergine furono intitolate molte chiese settecentesche che sorgevano nelle campagne circostanti: Madonna delle Piane, Madonna degli Angeli, Madonna delle Grazie, Madonna del Freddo. Tra queste nacque anche la chiesa di Santa Maria della Misericordia.&lt;br&gt;Nel 1943 la chiesa fu requisita dai tedeschi e adibita a macelleria, ma non danneggiata, neanche con la ritirata nazista nel '44.&lt;br&gt;La chiesa mostra un aspetto settecentesco molto semplice, con mattoni faccia vista, architrave a timpano triangolare e piccolo campanile laterale a torretta. Nell'interno si trova la statua di Sant'Eufemia, molto venerata, con tunica rossa, libro aperto e un leone accanto, simbolo del martirio. Alla santa \u00e8 dedicato anche un vicino pozzo.\nGli ex conventi e gli orti murati.\nLungo l'area di margine del centro storico, oggi delimitata dalle circonvallazioni, ma una volta spazio extramurale, si trovavano i maggiori convento della citt\u00e0. La definizione di \"orto murato\" non implica a Chieti unico spazio circondato per forza da mura, ma anche uno spalto, ossia terrazzamento aperto realizzato lungo il profilo di parapetto della cinta muraria.&lt;br&gt;L'orto degli Scolopi di Sant'Anna (presso l'attuale Convitto \"Giambattista Vico\") aveva la vista verso il mare, e maggiormente esposto a est era l'orto scomparso dei Domenicani e dei Francescani. Uno degli esempi pi\u00f9 chiari \u00e8 l'orto di Santa Maria Maddalena il quale, nonostante l'arretramento rispetto al vecchio bastione murario, conserva l'aspetto che questi spazi dovevano avere in origine, e conservare fino al XVIII secolo.&lt;br&gt;Con le espropriazioni napoleoniche e ancor pi\u00f9 con la soppressione dei monasteri nel 1867 i conventi vennero chiusi, adibiti a caserme o scuole, e persero l'antico splendore.&lt;br&gt;Analoga impressione si pu\u00f2 trarre per l'orto dei Celestini che fronteggiava uno dei punti panoramici della citt\u00e0, oggi l'arena della Civitella. Gli orti venivano riconvertiti in occasione di guerre o carestie a spazio di manovra delle artiglierie, in caso di bisogno venendo allargati o cambiati nell'impostazione plenimetrica. Cos\u00ec fu per l'orto dei Cappuccini e per quello di Santa Maria, convertito nella caserma Pierantoni. Ci\u00f2 spiega la remota funzione pubblica che a essi veniva attribuita, oscillante dall'uso al servizio delle comunit\u00e0 religiose, e dunque anche alle collettivit\u00e0 laiche che a esse facevano capo.&lt;br&gt;Ciascuno spazio per\u00f2 era anche concepito tenendo conto che esso funzionalmente andava connesso alla norma della vita monastica clausurale, ossia in certi casi prima della militarizzazione di essi, avvenuta nel periodo del XVI secolo, come per il chiostro delle Clarisse e di Santa Maria, le cui monache si trasferirono presso i Cappuccini.\nIn una mappatura del 1703 di Giovan Battista Pacichelli, gli orti dei Cappuccini, di Santa Maria, dei Celestini e di Sant'Andrea appaiono fittamente ricchi di alberi e piante. Nella veduta a volo d'uccello dell'orto dei Domenicani (1752) e in quelli dei Cappuccini (1824-1830) appare invece netta la distinzione tra orto e giardino: aiuole ben curate divise in lotti alberati e viali caratterizzano il giardino; lotti regolari sono destinati agli orti, ma in questo caso circondati pi\u00f9 che da viali da terreno destinato a frutteto, come nel caso dei Cappuccini.\nI conventi pi\u00f9 antichi sono quelli di Santa Maria Maddalena e Sant'Agata (VIII secolo), uno era dei Benedettini, \u00e8in via De Attiliis, l'altro \u00e8 l'ex istituto scolastico del Santissimo Rosario,\naccanto alla chiesa di Sant'Agata , successivamente nel XIII secolo giunsero a Chieti gli ordini mendicanti dei Cappuccini, dei Domenicani, Francescani e Agostiniani. Poich\u00e9 i campi si situavano dalla parte opposta della struttura conventuale, rivolta invece verso le porte delle mura, questi finirono per gravare sulla cinta fortificata, costituendo appunto gli orti murati.&lt;br&gt;L'affermazione degli ordini mendicanti individua il primo circuito a Chieti, composto dal chiostro-orto dei Domenicani (ossia la zona del Palazzo della Prefettura) e da quello dei Francescani (il giardino dell'ex Intendenza della Finanza, dietro la chiesa di San Francesco al Corso), circuito che con l'espansione angioina finisce per trovarsi all'interno della citt\u00e0 vecchia, mentre altre strutture si avviano a diventare urbane, come l'orto degli Agostiniani, distrutto nell'800, corrispondente all'attuale Largo Santa Maria, dietro la chiesa di Sant'Agostino; quelli delle Clarisse di Santa Maria furono realizzati e murati dentro la cinta fortificata nel XIV secolo: l'orto dei Celestini di Santa Maria della Civitella (oggi zona archeologica dell'anfiteatro), quello dei Crociferi presso la chiesa della Santissima Annunziata presso l'ex Porta Bocciaia, quello delle Clarisse su via Arniense (oggi il convento \u00e8 sede dl comando dei carabinieri), quello di San Giovanni Battista trasformato in scuola elementare, e l'ultimo del conservatorio di Santa Maria dei Sette Dolori.\nNon v'\u00e8 dubbio che anche gli Antoniani della chiesa di Sant'Antonio abate avessero avuto il loro chiostro con orto, ma and\u00f2 perduto durante l'urbanizzazione della zona (allora periferica nella met\u00e0 dell'800) di Porta Sant'Anna, oggi inquadrata da Piazza Garibaldi, con le varie strutture amministrative di Chieti alta; il convento doveva trovarsi tra via Nicola da Guardiagrele e via Arniense.\n\"Cricelle\" dell'ordine Camilliano, ha perso l'antico impianto, venendo smembrato in tre stabili a uso civile, compresi tra la fine di via Arniense e viale Silvino Olivieri, e piazza Zuccarini con l'esedra. Faceva parte della chiesa della SS. Annunziata dei Crociferi, oggi auditorium delle Crocelle.\nChiese scomparse o sconsacrate.\nDopo le soppressioni del 1867, soltanto la chiesa di San Domenico rimase in funzione, l'ex convento gi\u00e0 al tempo napoleonico era sede della Prefettura d'Abruzzo Citeriore, e poi della Provincia, finch\u00e9 a Chieti non incominci\u00f2 a farsi sentire la necessit\u00e0 di edificazione di nuove e pi\u00f9 funzionali strutture amministrative, nonch\u00e9 necessit\u00f2 l'ampliamento del corso, che sibrestringeva notrvolmente all'altezza della chiesa. Nelle trasformazioni urbanistiche iniziate dal primo '900 e protrattesi negli anni '30-'40, ci fu la demolizione della barocca chiesa di San Domenico (1913-14), dove al suo posto fu eretta la Provincia, per riconsacrare la vicina chiesa di Sant'Anna degli Scolopi con la nuova intitolazione, detta anche \"San Domenico Nuovo\" o \"San Domenico al Corso\", dato che vi si trasferirono i Domenicani.&lt;br&gt;Fotografie storiche mostrano l'importanza della chiesa, con la sua facciata monumentale seicentesca, ornata da nicchie con statue marmoree settecentesche in pietra della Majella, raffiguranti San Domenico con il cane, San Pio V (queste due conservate all'ingresso della cripta della cattedrale), la Madonna del Rosario (conservata nella chiesa di Sant'Agata, l'istituto), e le altre due raffiguranti San Tommaso d'Aquino e Sant'Antonino, situate nella facciata della chiesa di San Francesco d'Assisi.&lt;br&gt;La chiesa aveva una pianta rettangolare con cupola circolare posta sul presbiterio, ed \u00e8 stata demolita nel 1913 per lasciare spazio alla costruzione del Palazzo della Provincia. Alcuni affreschi quattrocenteschi della vita\ndi San Domenico, staccati dalle pareti della chiesa, sono esposti nel vicino Museo Barbella nel Palazzo Martinetti Bianchi, precedentemente pinacoteca comunale; erano stati staccati prima della demolizione dal soprintendente Francesco Verlengia."}
{"id": "7022177", "revid": "73843", "url": "https://it.wikipedia.org/wiki?curid=7022177", "title": "Giuntini", "text": ""}
{"id": "7022181", "revid": "1149807", "url": "https://it.wikipedia.org/wiki?curid=7022181", "title": "Episodi di Action Man (serie animata 1995)", "text": "Questa voce contiene un elenco degli episodi della serie animata Action Man."}
{"id": "7022205", "revid": "767487", "url": "https://it.wikipedia.org/wiki?curid=7022205", "title": "Nato a Casal di Principe", "text": "Nato a Casal di Principe \u00e8 un film del 2017 diretto da Bruno Oliviero con protagonisti Alessio Lapice, Massimiliano Gallo, Donatella Finocchiaro, Lucia Sardo, Paolo Marco Caterino.\nDistribuzione.\nLa pellicola \u00e8 stata presentata in anteprima nella sezione \"Cinema nel Giardino\" nel corso della 74\u00aa Mostra internazionale d'arte cinematografica di Venezia e distribuita nelle sale cinematografiche italiane a partire dal 25 aprile 2018."}
{"id": "7022224", "revid": "71433", "url": "https://it.wikipedia.org/wiki?curid=7022224", "title": "YouTopia", "text": ""}
{"id": "7022229", "revid": "767487", "url": "https://it.wikipedia.org/wiki?curid=7022229", "title": "Jolalpan", "text": "Jolalpan \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 omonima.\nConta 12.662 abitanti (2010) e ha una estensione di 600,15\u00a0km\u00b2. \nIl nome della localit\u00e0 in lingua nahuatl significa \"luogo di un calore ardente\"."}
{"id": "7022231", "revid": "1565034", "url": "https://it.wikipedia.org/wiki?curid=7022231", "title": "J\u00e1nos Brenner", "text": "Ucciso a R\u00e1bakethely, in Ungheria, durante le persecuzioni antireligiose del regime comunista, \u00e8 riconosciuto come martire dalla Chiesa cattolica.\nIl 1\u00ba maggio 2018 \u00e8 stato proclamato beato dalla Chiesa cattolica.\nBiografia.\nJ\u00e1nos Brenner, nato a Szombathely in Ungheria il 27 dicembre 1931, studi\u00f2 a P\u00e9cs nel ginnasio dei Cistercensi e, dal 1946, nel liceo tenuto dai Premostratensi nella sua citt\u00e0. Dopo il diploma, fu ammesso come novizio presso di loro, con il nome di fra Anastasio. \nTuttavia, lo scioglimento imposto agli ordini religiosi comport\u00f2 che il giovane terminasse gli studi teologici dapprima come studente civile, poi come seminarista della diocesi di Szombathely. Ordinato sacerdote il 19 giugno 1955, fu vicario parrocchiale a R\u00e1bakethely, dedicandosi particolarmente ai giovani. \nDopo la rivolta del 1956, la Chiesa cattolica fu vista ancora di pi\u00f9 come nemica da parte del governo comunista.\nLe autorit\u00e0 del regime ebbero dei sospetti su di lui, credendolo un oppositore, anche se inizialmente non gli imputeranno condanne significative.\nTuttavia l\u2019azione pastorale di don J\u00e1nos, divent\u00f2 ben presto un vero e proprio ostacolo. Il suo vescovo, allora, gli prospett\u00f2 un trasferimento per ragioni di sicurezza, ma lui rispose di fidarsi pienamente di Dio.\nLa notte del 15 settembre 1957 fu chiamato d\u2019urgenza per portare gli ultimi Sacramenti a un moribondo: mentre attraversava il sentiero che separava il suo villaggio da quello di Zsida, fu aggredito e ucciso a coltellate. Fu trovato morto con 32 ferite; nella mano sinistra, teneva stretta la teca con l\u2019Eucaristia.\nCulto.\nNel 2001 ebbe inizio il processo di beatificazione.\nL'8 novembre 2017, papa Francesco ne ha riconosciuto il martirio, aprendo, di fatto, la strada alla beatificazione, che \u00e8 stata celebrata il 1\u00ba maggio 2018, a Szombathely."}
{"id": "7022232", "revid": "709565", "url": "https://it.wikipedia.org/wiki?curid=7022232", "title": "Adrian Gonzalez", "text": ""}
{"id": "7022239", "revid": "1586042", "url": "https://it.wikipedia.org/wiki?curid=7022239", "title": "Iveco 370", "text": ""}
{"id": "7022251", "revid": "731511", "url": "https://it.wikipedia.org/wiki?curid=7022251", "title": "Adri\u00e1n Sabin Gonz\u00e1lez", "text": ""}
{"id": "7022258", "revid": "106908", "url": "https://it.wikipedia.org/wiki?curid=7022258", "title": "Spurio", "text": "Origine e diffusione.\nContinua il \"praenomen\" romano \"Spurius\", tratto dall'omonimo aggettivo latino avente il significato di \"illegittimo\", \"bastardo\", \"figlio naturale\". Per via del suo significato, palese e negativo in italiano moderno, il nome gode di scarsissima diffusione in Italia.\nOnomastico.\nNessun santo ha mai portato questo nome, che quindi \u00e8 adespota; l'onomastico ricorre il 1\u00ba novembre, festa di Ognissanti."}
{"id": "7022259", "revid": "47767", "url": "https://it.wikipedia.org/wiki?curid=7022259", "title": "Spurius", "text": ""}
{"id": "7022260", "revid": "47767", "url": "https://it.wikipedia.org/wiki?curid=7022260", "title": "Spuria", "text": ""}
{"id": "7022261", "revid": "594829", "url": "https://it.wikipedia.org/wiki?curid=7022261", "title": "Episodi di Great News (seconda stagione)", "text": "La seconda ed ultima stagione della serie televisiva Great News \u00e8 stata trasmessa in prima visione negli Stati Uniti sul canale NBC dal 28 settembre 2017 al 25 gennaio 2018.\nIn Italia la serie \u00e8 andata in onda dal 6 aprile al 18 maggio 2018 sul canale Joi della piattaforma Mediaset Premium.\nAria di cambiamenti.\nTrama.\nLa prestigiosa produttrice esecutiva Diana St. Tropez diventa il nuovo capo del notiziario. Katie chiede a Diana di farle da guida; Diana rifiuta, ma consiglia a Katie solo di congelare i suoi ovuli per poter fare della propria carriera una priorit\u00e0 assoluta. Sentendosi minacciata dall\u2019ammirazione di Katie per Diana, Carol attacca fisicamente Diana, ma arriva alla conclusione che alcune delle sue idee siano buone. Katie e Greg concordano di non iniziare una relazione. Greg dice a Katie che sarebbe un\u2019ottima pupilla, spingendola in questo modo ad affrontare Diana, che decide di diventare sua mentore in quanto colpita dal fatto che Katie sia riuscita ad ottenere alcuni successi nonostante sia stata cresciuta da Carol. Diana introduce una rubrica che raggiunge degli ascolti record, ma Chuck non \u00e8 in grado di prendere parte alla discussione tra gli opinionisti, che non fanno altro che gridare. Portia inizialmente vuole lasciar correre e far s\u00ec che Chuck fallisca, ma, successivamente, avendo piet\u00e0 di lui, lancia una discussione adatta anche a Chuck: \u201cperch\u00e9 il cambiamento \u00e8 negativo\u201d.\nLotta tra fan.\nTrama.\nDiana incoraggia Katie a lottare sempre per se stessa; quando Katie chiede di scegliere l\u2019argomento per una sua nuova storia, Greg la sfida a sostituirla come produttore esecutivo per un intero episodio. Nonostante la sfida inaspettata, Katie ottiene buoni risultati; Diana allora promuove Katie affidandole il lavoro di Greg, ma Katie rifiuta, spiegando che il suo obiettivo non \u00e8 quello di diventare produttore esecutivo; Katie vuole invece seguire le storie che davvero le interessano, quindi Greg accetta di lasciarle pi\u00f9 libert\u00e0. Dopo che Katie racconta a Carol di aver quasi baciato Greg, Carol cerca ossessivamente di farli mettere insieme; incoraggiata dal consiglio di Diana, Katie fa ammettere a Carol di poter scegliere da sola ci\u00f2 che \u00e8 meglio per s\u00e9. Durante una conferenza a cui partecipano sia Diana che Portia, Diana insulta Portia, causando una faida tra le due. Portia riesce ad attirare a s\u00e9 Gerald, il capo dello staff di Diana, e per ripicca, Diana utilizza le sue conoscenze per togliere tutti i follower dal profilo di Portia su un social network. Per assurdo, Portia escogita una soluzione: entrambe riusciranno a guadagnare denaro dalla loro lotta; Diana riconosce cos\u00ec le capacit\u00e0 di Portia.\nPromozioni.\nTrama.\nDiana viene promossa a direttore generale della societ\u00e0 madre di MMN, costringendola cos\u00ec a trasferirsi oltreoceano, e decide di promuovere Katie ad assistente produttore. Diana inizia improvvisamente a fare delle bizzarre molestie sessuali nei confronti dello staff. Katie non crede alle parole dei suoi colleghi maschi, finch\u00e9 Carol non rivela di esser stata nominata capo stagista solo dopo essersi sottomessa a un\u2019umiliante richiesta di Diana. Quando tutto lo staff cerca di filmare le azioni di Diana come prova, lei ammette di averlo fatto semplicemente nel tentativo di porre fine alla sua carriera di successo e ricevere denaro dalla compagnia in cambio del suo licenziamento, come generalmente succede ai dirigenti maschi che si comportano in modo inappropriato. Alla fine, per\u00f2, sceglie di andare avanti con il suo successo professionale. Carol ottiene il rispetto degli stagisti pi\u00f9 giovani, avendo recuperato un palloncino dal soffitto dopo tantissimi tentativi di altre persone, risultati fallimentari.\nIl premio.\nTrama.\n\"The Breakdown\" viene nominato per un premio giornalistico come miglior telegiornale, e cos\u00ec Katie per la sua indagine su Biscuit Blitz. Carol \u00e8 molto felice, ma Katie crede che la madre possa arrivare ancora a fare una scenata durante la cerimonia; per evitare definitivamente che Carol vi partecipi (visto che gi\u00e0 gli stagisti non erano invitati), Katie convince Greg a non permettere a nessuno di invitare una persona alla cerimonia. Tuttavia, Carol paga per partecipare come \u201criempiposto\u201d. Alla cerimonia, l\u2019attraente Jeremy, giornalista per il New York Times sminuisce i telegiornali mentre parla con Katie. Chuck scarica i suoi attuali colleghi per sedersi con i suoi ex-colleghi, che non hanno mai abbandonato la loro posizione da conduttori per le rispettive reti televisive. Allo staff del \"Breakdown\" viene assegnato un tavolo nella posizione peggiore di tutta la sala. Chuck scopre che l\u2019inflessibilit\u00e0 dei suoi amici conduttori li ha portati a diventare irrilevanti, e che quindi le sue condizioni sono migliori. Katie non vince il premio e capisce che la gioia di Carol era invece per aver contribuito alla nomination del loro telegiornale. Quando scoprono che nemmeno il loro notiziario ha vinto il premio, sia Katie che Chuck irrompono sul palco per lodare il loro lavoro e i loro colleghi. Jeremy accetta Katie come membro del gruppo di giornalisti e si scambiano i biglietti da visita.\nHalloween.\nTrama.\nKatie si sente inferiore rispetto a Jessica, una sua amica ai tempi del liceo, la quale, da quando si \u00e8 trasferita fuori citt\u00e0 ed \u00e8 diventata madre, continua a vantarsi della sua nuova vita sui social network. Katie quindi spende tutti i suoi soldi per partecipare a delle feste esclusive con Portia, cos\u00ec da poter pubblicare delle foto scattate durante le serate; il suo nuovo stile di vita arriva al culmine nel momento in cui fallisce completamente nel tentativo di dimostrare d\u2019aver partecipato a una festa di Halloween esclusiva, venendo cacciata e distruggendo un costume comprato dopo aver venduto un importante cimelio di famiglia. Quando Jessica si presenta nell\u2019ufficio di Katie con aria altezzosa, Portia esamina il profilo Instagram di Jessica dimostrando che le sue foto sono in realt\u00e0 pesantemente ritoccate; Jessica ammette allora che il suo stile di vita \u00e8 avvilente. Nel frattempo, Carol \u00e8 terrorizzata da Halloween, essendo una fervente cattolica. Quando le viene richiesto di insegnare a Chuck a usare un nuovo schermo touch-screen interattivo, che lui odia, Chuck ingaggia Justin per sabotare il dispositivo cos\u00ec da far credere a Carol che sia posseduto dal demonio. Chuck viene per\u00f2 assalito dai sensi di colpa e impara a utilizzare lo schermo in modo di porgere le sue scuse a Carol.\nSpettacolo acquatico.\nTrama.\nChuck diventa amico di Carvell, un giocatore di football sospeso dal campionato per aver riempito i palloni con l\u2019elio, e fidanzato di Portia, ma la loro nuova amicizia porta a dissapori tra Portia e Chuck e tra Portia e Carvell. Nel tentativo di aiutare Portia a ritrovare il sentimento per Carvell, Chuck le mostra dei video girati da lui in cui d\u00e0 alcuni consigli sulle relazioni sentimentali. Questo, per\u00f2, spinge Portia a decidere di rompere con Carvell, ma quando Carvell scopre dell\u2019esistenza di quei video e che Chuck li aveva fatti vedere a Portia, la coppia si riappacifica. Nel frattempo, Carol spinge Greg ad aiutarla a spiare Katie e Jeremy durante la notte, i quali si sono appostati in una zona industriale per una notizia che Jeremy sta seguendo. Carol \u00e8 felice di vedere Greg infastidito dal fatto che Katie e Jeremy passino del tempo insieme. A loro insaputa, Katie e Jeremy vengono aiutati da Greg a non essere scoperti e quando i due si baciano per festeggiare il loro successo, Greg viene confortato da Carol.\nUn Natale perfetto.\nTrama.\nQuando l\u2019eccessivo spirito natalizio di Carol e la sua ostinazione nel chiedere ai colleghi di aiutarla a decorare l\u2019ufficio per il Natale causano frustrazione in tutto lo staff, e soprattutto in Katie, Carol cade sbattendo la testa e si risveglia in un sogno simile al racconto \"Il Canto di Natale\", in cui riceve la visita da parte di tre spiriti natalizi (il Natale del passato, del presente e del futuro). Impara cos\u00ec ad attenuare il suo entusiasmo per il Natale, ma ormai i suoi colleghi si sono adoperati per decorare l\u2019ufficio nel modo in cui lei desiderava, risentiti di come inizialmente avevano risposto alle sue richieste. Nel frattempo, Petey, il figlio che Chuck ha avuto prima del divorzio, visita il padre, ma i due non hanno un buon rapporto; Katie riceve allora il compito di fargli da baby-sitter. I suoi tentativi di farli riconciliare portano Chuck a pubblicizzare in diretta un prodotto venduto da Petey, il quale per\u00f2 si lamenta sostenendo che il padre non avesse fatto una buona pubblicit\u00e0. Petey provoca Chuck con violenza fisica, ma alla fine i due si abbracciano e fanno finalmente pace.\nSeminario sulla sensibilit\u00e0.\nTrama.\nChuck e Carol, obbligati a frequentare un seminario sulla sensibilit\u00e0 (a cui Chuck aveva gi\u00e0 dovuto partecipare diverse volte in precedenza), decidono di affrontare quei colleghi da loro ritenuti eccessivamente sensibili, facendo cos\u00ec frequentare a tutti il seminario; ci\u00f2, per\u00f2, fa capire loro di aver sempre agito in maniera poco corretta. Nel frattempo, l\u2019attrazione tra Katie e Greg cresce, ma non decolla a causa della relazione di Katie con Jeremy. Quando Portia sospetta che Katie sia solo l\u2019amante di Jeremy, Katie tenta di dimostrare a Portia che si sbaglia. Scopre cos\u00ec che Jeremy \u00e8 semplicemente troppo preso dal lavoro, e quando lui vede le stesse sue tendenze in Katie, i due si lasciano.\nUna nuova vita.\nTrama.\nI Wendelson devono affrontare un doppio problema di cuore: Katie ha appena lasciato Jeremy ed \u00e8 convinta che il vero amore non esista, mentre Carol scopre che i suoi genitori, nonostante un matrimonio di 70 anni, hanno deciso di lasciarsi. Ostinata nel convincere Katie che l\u2019amore esista e che non basti avere delle storielle occasionali, Carol fa tutto il possibile per riunire i genitori. Nonostante il fallimento del piano di Carol, sua madre alla fine si avvicina a un compagno del liceo, di cui aveva perso le tracce. Ci\u00f2 \u00e8 sufficiente per convincere sia Katie che Carol che l\u2019amore non muore mai. Nel frattempo, Chuck scopre che il motivo della prorompente e inaspettata felicit\u00e0 di Justin \u00e8 dovuta a una barista di un bar che frequenta. Con il rischio di rovinare la sua amicizia con Justin, Chuck entra in competizione con lui nella conquista della ragazza. Questo causa una lite tra i due, ma alla fine si riconciliano riconoscendo che la ragazza non \u00e8 quella giusta per loro, e che la loro amicizia \u00e8 pi\u00f9 importante.\nCat contro Katie.\nTrama.\nFrustrata dal vedere che, nonostante l\u2019affinit\u00e0, la relazione tra Katie e Greg non decolli, Carol prende in mano la situazione invitando la fidanzata di Greg in ufficio per organizzargli una sorpresa di compleanno, nonostante le sue richieste di non preparargli nulla. Il piano di Carol si incrina nel momento in cui Cat le dimostra come lei e Greg siano davvero fatti l\u2019uno per l\u2019altra, tanto che Carol, bench\u00e9 tifi sempre per Katie, arriva a preferire la coppia formata da Cat e Greg. Ci\u00f2 fa crescere la gelosia in Katie, portandola ad ammettere di essere attratta da Greg. Si staglia allora un raggio di speranza quando Katie regala a Greg ci\u00f2 che lui davvero desiderava, rendendolo felice del fatto che tra di loro ci sia affinit\u00e0.\nLa causa.\nTrama.\nCarol, dopo aver capito che la sua carriera non sta davvero decollando (dal momento in cui \u00e8 stagista per MMN da oltre un anno, il che non \u00e8 un buon presagio per il suo desiderio di fare carriera), chiede a Greg di assumerla ufficialmente, ma Greg \u00e8 costretto a rifiutare. Carol riesce allora a ottenere un\u2019offerta di lavoro da un\u2019altra trasmissione, \"Morning Wined Up\", nella speranza di ricevere una controfferta da parte di Greg; i fondi a disposizione sono per\u00f2 limitati, da quando un milionario ha fatto causa a \"The Breakdown\". Nel tentativo di risolvere la questione, Diana St. Tropez ordina a Katie e Greg di ricontrollare la loro storia sul milionario che ha avviato la causa contro il notiziario. Chuck scopre che la persona dietro quest\u2019azione legale \u00e8 il milionario Fenton Pelt, il quale ha una questione in sospeso con lui ed \u00e8 in cerca di vendetta. Contro gli ordini di Diana, Chuck cerca di scendere a patti con Fenton, il quale prima impone a Chuck di porgere in diretta delle scuse umilianti e poi di dimettersi per sempre dal notiziario. Di fronte a quest\u2019impasse, Diana sospende Chuck. Nel frattempo, Katie, preoccupata di dover passare del tempo da sola con Greg e determinata dal non fare alcuna mossa, chiede a Carol di fare in modo che non rimangano mai da soli. Quando per\u00f2 rimangono soli, l\u2019attrazione cresce, e Katie beve apposta un bicchiere di latte, sapendo di essere intollerante al lattosio. Cos\u00ec, Katie si sente male, ma Greg le fa compagnia per aiutarla, il che li porta a baciarsi. Quando Carol d\u00e0 a Greg un ultimatum, per cui deve decidersi tra Katie e Cat, Katie se la prende con Carol per essersi messa in mezzo. La loro lite porta Carol ad accettare l\u2019offerta di \"Morning Wined Up\".\nCaccia al successo.\nTrama.\nKatie, arrabbiata dopo la lite con la madre e con Greg per la sua incapacit\u00e0 di prendere una decisione dopo l\u2019ultimatum di Carol, cerca invano di convincere i suoi colleghi a combattere contro Fenton Pelt. Riesce a convincere solamente Chuck, il quale, rimanendo nascosto nell\u2019ufficio di Katie, accetta di collaborare con lei nonostante il divieto di Greg di investigare su Fenton. Chuck scopre per\u00f2 che le sue doti investigative non sono buone come un tempo. Nel frattempo, Carol \u00e8 delusa dopo aver scoperto che il suo nuovo impiego non comporta tante responsabilit\u00e0 quante invece avrebbe desiderato. Quando Katie scopre che le conduttrici del programma in realt\u00e0 sfruttano Carol prendendola in giro per divertimento, riesce a far tornare la madre da MMN. Carol decide comunque di andarsene, credendo che ormai i suoi sogni e le sue ambizioni non verranno presi sul serio da nessuna parte.\nPensionamento anticipato.\nTrama.\nDiana St. Tropez rivela che Fenton Pelt ha accettato di annullare la causa a condizione che Chuck si scusi in diretta e abbandoni la vita pubblica per sempre. Chuck, sentendosi sconfitto, accetta, finch\u00e9 Portia non gli ricorda il motivo per cui era entrato nel mondo del giornalismo. Katie convince Carol a tornare per un ultimo incarico prima del suo pensionamento anticipato; grazie alla rete di conoscenze di Carol nel New Jersey, riescono a trovare Anthony Lion, ex-socio di Fenton Pelt, sopravvissuto dopo esser stato sparato da Fenton, che potrebbe confessare contro Pelt e salvare il notiziario. Avvalendosi di una clausola contrattuale, Chuck parla senza alcun limite di tutto ci\u00f2 che vuole durante la sua ultima puntata; in questo modo, riesce a prender tempo, finch\u00e9 Carol, motivata da Katie a non mollare, convince Anthony a confessare in diretta. Con la confessione di Anthony, \"The Breakdown\" accusa Fenton con successo, costringendolo ad annullare la causa. Nel frattempo, Cat rompe con Greg, ma Katie non \u00e8 contenta, dal momento in cui avrebbe preferito che fosse stato Greg a lasciare Cat per lei. Alla fine, Carol ottiene un impiego pagato presso il notiziario grazie alla sua rilevanza nel far annullare la causa e grazie all\u2019insistenza segreta di Greg, e Greg e Katie si baciano."}
{"id": "7022269", "revid": "119051203", "url": "https://it.wikipedia.org/wiki?curid=7022269", "title": "Claes Lagergren", "text": "Biografia.\nIl Lagergren si convert\u00ec al cattolicesimo nel 1880 e fu nominato nel 1884 Cameriere Segreto di Spada e Cappa di Sua Santit\u00e0, prestando servizio come ciambellano dei papi Leone XIII, Pio X, Benedetto XV e Pio XI.\nClaes Lagergren (gi\u00e0 nobile dai discendenti della famiglia Wasa) ottenne nel 1889 da papa Leone XIII il titolo nobiliare di marchese con diritto di trasmissione ereditaria in primogenitura. I suoi figli pi\u00f9 giovani, Johan e Carl, ricevettero entrambi il 3 giugno 1904 la nobilt\u00e0 col titolo di conte. Dal momento che il titolo di \"marchese\" \u00e8 un grado di nobilt\u00e0 non concesso dai re svedesi, Lagergren pu\u00f2 dirsi ad oggi l'unico svedese ad aver ricevuto tale titolo.\nNel 1892 acquist\u00f2 una residenza a Tyres\u00f6, che copriva quasi l'area dell'attuale municipalit\u00e0. Il castello di Tyres\u00f6 divenne la residenza privata della famiglia e, grazie all'operato dell'architetto Isaac Gustaf Clason, pot\u00e9 ricostruire il castello con uno stile romantico nazionale. Parti della tenuta divennero in seguito l'area cittadina di Brevik con ville estive destinate ad accogliere i ricchi aristocratici di Stoccolma. Dopo la sua morte e in accordo con la sua volont\u00e0, l'area del castello e del castello fu donata al Museo Nordico mentre il resto delle propriet\u00e0 vennero stralciate per realizzare nuove costruzioni.\nMatrimonio e figli.\nClaes Lagergren spos\u00f2 Caroline Alice Maria Beatrice Claudia Russell (1854-1919) il 6 maggio 1891 a Roma. La coppia ebbe tre figli:"}
{"id": "7022300", "revid": "15756", "url": "https://it.wikipedia.org/wiki?curid=7022300", "title": "Chiesa di San Tirso (Sahag\u00fan)", "text": "La chiesa di San Tirso \u00e8 una chiesa medievale che si trova nella citt\u00e0 spagnola di Sahag\u00fan, nella provincia di Le\u00f3n. Essa \u00e8 una degli imponenti edifici religiosi in stile \"mud\u00e9jar\" e si trova a soli circa 300\u00a0metri a nord-ovest da un ponte medievale in pietra che attraversa il fiume Cea e che era percorso regolarmente da pellegrini diretti a Santiago di Compostela.\nStoria.\nSul o sui committenti o costruttori (architetti e capomastri) della chiesa non si sa nulla. Non sono disponibili neppure documenti sulla storia dell'edificio. Le ricerche datano il coro verso la fine del XII secolo, all'inizio dell'edificazione di chiese in architettura \"mud\u00e9jar\" nella citt\u00e0; l'erezione della navata della chiesa segu\u00ec poco appresso.\nLa chiesa utilizz\u00f2 in gran misura le offerte dei pellegrini sulla via di Santiago di Compostela. Verso la fine del medioevo il flusso dei pellegrini si arrest\u00f2 quasi a causa della guerra dei cent'anni tra Francia e Inghilterra e della riforma protestante.\nIl fabbricato della chiesa stava visibilmente andando in rovina e fu in gran parte restaurato nel XX secolo.\nArchitettura.\nMateriale utilizzato.\nMentre la maggior parte dei fabbricati di abitazione in una regione povera di materiale naturale da costruzione come la valle del Duero erano eretti in terra battuta o con tecniche di graticcio, molti edifici religiosi nei dintorni venivano costruiti in mattoni (ad es. Zamora e Toro). Le tecniche di produzione e di lavorazione dominavano soprattutto le moresche \"mud\u00e9jar\", cio\u00e8 le costruzioni cristiane da queste apprese.\nA parte lo zoccolo della zona centrale dell'abside e qualche piccola colonnina nella crociera, i muri della chiesa sono fabbricati in mattoni.\nAtrio.\nNel XIX secolo fu costruito sul lato nord della chiesa un portico (o \"galer\u00eda porticada\"), attraverso il quale si accede all'interno della chiesa.\nAbsidi.\nLe tre navate terminano ciascuna con una loro abside, delle quali quella centrale \u00e8 chiaramente delle tre la maggiore. A causa dello zoccolo dell'abside centrale \u00e8 da supporre, che si tent\u00f2 per prima cosa di costruire l'edificio in pietra, il che per\u00f2 si rivel\u00f2 fin dall'inizio impegnativo e, anche a causa del costo del trasporto, troppo costoso. La costruzione fu quindi realizzata in mattoni, con i quali furono erette anche le arcate cieche decorative a due piani delle tre absidi.\nLe alte arcate cieche furono contornate ciascuna da cornici ad angolo retto, mentre le pi\u00f9 piccole terminano in doppio arco. Ogni abside prende luce da una piccola finestra a est.\nTorre della crociera.\nCiascuno dei tre piani della torre della crociera, che fungeva anche da campanile, \u00e8 ampiamente aperto attraverso finestre, che rimpiccioliscono man mano che si estendono verso l'alto: la torre funge quindi come fonte di luce. Le colonnine in pietra inserite nelle arcate dei due piani inferiori, fungono da motivo diversivo per l'occhio.\nInterno.\nLa navata laterale sud e l'interno della chiesa coperto da una piattaforma in legno \u00e8 stato attrezzato a piccolo museo, ove si trovano modelli in legno delle chiese di Sahag\u00fan, ecc. Probabilmente al tempo dell'erezione della chiesa non si era in condizioni di costruire un'ampia volta in mattoni; oltre a ci\u00f2 gli artigiani e architetti mori non avevano molta familiarit\u00e0 con la tecnica di costruzione delle volte.\nI pilastri del coro e parte delle pareti esterne sono intonacati: non \u00e8 chiaro fino a che punto ci\u00f2 corrisponda allo stato originale. I grandi archi nella zona della crociera e delle absidi laterali sono costruiti a ferro di cavallo; in alto si trovano modelli decorativi con pietre sistemate verticalmente o inclinate. Al posto dei normali capitelli in pietra si trovano soltanto piedritti.\nArredamento.\nNel centro dello sviluppo degli stalli del coro provenienti dalla \"Iglesia de la Pelegrina\" vi \u00e8 un sarcofago in pietra, che originariamente stava nel cimitero di Sahag\u00fan. Esso \u00e8 datato al XIII secolo e mostra la figura giacente di un nobile. Ai lati si trovano coppie di monaci in lutto e altre persone. Inoltre nella chiesa si vedono molte figure barocche, che per\u00f2 peggiorano in modo irrilevante l'atmosfera dello spazio interno della chiesa."}
{"id": "7022311", "revid": "2091899", "url": "https://it.wikipedia.org/wiki?curid=7022311", "title": "Nordicom", "text": "Il Nordiskt informationscenter f\u00f6r medie- och kommunikationsforskning (\"Centro di informazione nordico per la ricerca sui media e la comunicazione\", Nordicom) \u00e8 un centro di conoscenza, senza scopo di lucro e con sede presso l'Universit\u00e0 di G\u00f6teborg, in Svezia, che lavora per raccogliere e diffondere la ricerca e i dati sui media e la comunicazione ottenuti nei paesi nordici. Lo scopo del lavoro di Nordicom \u00e8 quello di sviluppare conoscenza riguardo al ruolo dei media nella societ\u00e0. Questo obiettivo viene raggiunto attraverso le seguenti azioni:\nNordicom \u00e8 finanziato dal Consiglio nordico dei ministri, dal Ministero della cultura svedese e dall'Universit\u00e0 di G\u00f6teborg."}
{"id": "7022316", "revid": "1123126", "url": "https://it.wikipedia.org/wiki?curid=7022316", "title": "J\u00e1n Eugen Ko\u010di\u0161", "text": "Biografia.\nJ\u00e1n Eugen Ko\u010di\u0161 nacque a Pozdi\u0161ovce il 25 giugno 1926. Era uno degli otto figli di Juraj. Crebbe a Trebi\u0161ov.\nFormazione e ministero sacerdotale.\nDopo la laurea in educazione scolastica, complet\u00f2 gli studi per diventare insegnante nel Collegio pedagogico di Michalovce dal 1942 al 1946. Lavor\u00f2 per un anno come insegnante a Mal\u00e1 T\u0155\u0148a.\nNel 1947 entr\u00f2 nel seminario teologico di Pre\u0161ov dove studi\u00f2 fino alla soppressione della Chiesa greco-cattolica in Cecoslovacchia avvenuta nel 1950 ad opera del regime comunista e allo scoppio delle persecuzioni religiose.\nIl 1\u00ba gennaio 1951 fu ordinato presbitero per l'eparchia di Pre\u0161ov in segreto da monsignor Robert Pobo\u017en\u00fd, amministratore apostolico di Ro\u017e\u0148ava. Dal 1951 al 1953 fu costretto a prestare servizio obbligatorio nei campi militari per lavori forzati. In seguito continu\u00f2 a operare come sacerdote clandestino anche se ufficialmente lavorava come fornaio a Vranov nad Top\u013eou, conducente di escavatore e operaio. Nel 1958 fu arrestato e condannato a quattro anni di carcere. Al rilascio gli fu proibito di vivere in Slovacchia e rimase quindi nella Repubblica Ceca. Trov\u00f2 lavoro come conducente di escavatore in un cantiere per la realizzazione di un gasdotto. Qualche tempo dopo, il 3 dicembre 1967, Felix Maria Dav\u00eddek lo consacr\u00f2 vescovo in segreto.\nCon la Primavera di Praga del 1968 e l'avvento di un periodo di liberalizzazione politica in Cecoslovacchia, pot\u00e9 tornare ad un servizio pastorale attivo come stretto collaboratore di monsignor J\u00e1n Hirka, amministratore apostolico di Pre\u0161ov. Nello stesso tempo fu sacerdote cooperatore a \u010eur\u010fo\u0161. Dal 1991 al 1993 fu parroco della stessa parrocchia. Nel 1992 la Congregazione per la dottrina della fede dichiar\u00f2 nulla la sua ordinazione episcopale. Nel gennaio del 1993 venne nominato vicario per i fedeli greco-cattolici nella Repubblica Ceca con residenza a Praga. Nel 1996, con la creazione dell'esarcato apostolico della Repubblica Ceca, ne divenne protosincello. Nel marzo del 2002 papa Giovanni Paolo II gli concesse il titolo di prelato d'onore di Sua Santit\u00e0 per i suoi meriti e il lavoro per la Chiesa greco-cattolica. Nel 2003 monsignor Ladislav Hu\u010dko, il nuovo esarca, lo conferm\u00f2 nell'incarico di protosincello.\nMinistero episcopale.\nIl 24 aprile 2004 papa Giovanni Paolo II lo nomin\u00f2 vescovo ausiliare dell'esarcato apostolico della Repubblica Ceca e titolare di Abritto. Ricevette l'ordinazione episcopale il 15 maggio successivo nella cattedrale di San Clemente a Praga dall'esarca apostolico di Serbia e Montenegro \u0110ura D\u017eud\u017ear, co-consacranti l'eparca di Pre\u0161ov J\u00e1n Babjak e l'esarca apostolico della Repubblica Ceca Ladislav Hu\u010dko.\nIl 7 ottobre 2006 papa Benedetto XVI accett\u00f2 la sua rinuncia all'incarico per raggiunti limiti di et\u00e0. Nell'estate del 2010 si trasfer\u00ec a vivere nell'episcopio di Pre\u0161ov. Il 17 dicembre 2012 fu ammesso nella casa \"Santi Cosma e Damiano\" della stessa citt\u00e0. Negli ultimi anni fu costretto su una sedia a rotelle, ma conserv\u00f2 una grande lucidit\u00e0.\nContribu\u00ec a fondare l'Associazione dei Santi Cirillo e Metodio, un'associazione religiosa e culturale dei greco-cattolici slovacchi.\nMor\u00ec nella casa \"Santi Cosma e Damiano\" di Pre\u0161ov poco dopo la mezzanotte del 4 dicembre 2019 all'et\u00e0 di 93 anni. La divina liturgia di esequie si tenne il 9 dicembre alle ore 11 nella cattedrale di San Giovanni Battista a Pre\u0161ov. Al termine del rito fu sepolto nella cripta dello stesso edificio.\nGenealogia episcopale.\nLa genealogia episcopale \u00e8:"}
{"id": "7022328", "revid": "1354930", "url": "https://it.wikipedia.org/wiki?curid=7022328", "title": "Giro dell'Appennino 1936", "text": "Il Giro dell'Appennino 1936, terza edizione della corsa, si svolse il 16 settembre 1936, su un percorso di 140\u00a0km. La vittoria fu appannaggio dell'italiano Settimio Simonini, che complet\u00f2 il percorso in 4h17'00\", precedendo i connazionali Augusto Como e Luigi Ferrando (giunti secondi ex \u00e6quo).\nI corridori che partirono furono 73, mentre coloro che tagliarono il traguardo di Pontedecimo furono 36. "}
{"id": "7022329", "revid": "767487", "url": "https://it.wikipedia.org/wiki?curid=7022329", "title": "La raccolta delle olive", "text": "La raccolta delle olive (\"The Olive Harvest\") \u00e8 un film del 2003, scritto e diretto dal regista statunitense palestinese Hanna Elias.\nSinossi.\nDopo quindici anni trascorsi in una prigione per avere bruciato una costruzione israeliana, Mazen torna finalmente a casa, nel suo amato paese di campagna, dove viene accolto da tutti, specialmente dal fratello minore Taher. In poco tempo, Mazen si innamora della sua amica d'infanzia Raeda. La ragazza \u00e8 gi\u00e0 fidanzata con Taher, ma per regola sociale Taher non pu\u00f2 sposarsi prima di Mazen, il figlio maschio primogenito. Mazen cerca quindi di conquistare Raeda allontanandosi da suo fratello. Con le sue poesie, l'amore per gli ulivi e l'attaccamento alla sua terra, Mazen condivide con Raeda la volont\u00e0 di vivere in campagna. Al contrario, Taher, animato da sentimenti di resistenza, desidera trasferirsi in citt\u00e0 e unirsi al Consiglio legislativo palestinese.\nProduzione.\nEsordio alla regia di Hanna Elias, il film \u00e8 una co-produzione palestinese, israeliana e statunitense. Il cast \u00e8 costituito da attori palestinesi mentre i membri della troupe sono israeliani. Il film \u00e8 stato finanziato da Kamran Elahian, un attivista iraniano statunitense fondatore di alcuni enti di beneficenza in Palestina.\nRiconoscimenti.\nIl film vinse il premio come miglior film arabo al Cairo International Film Festival nel 2003. Fu selezionato per concorrere ai Premi Oscar 2005 senza tuttavia ricevere la candidatura."}
{"id": "7022337", "revid": "384917", "url": "https://it.wikipedia.org/wiki?curid=7022337", "title": "Cascata del Reichenbach", "text": ""}
{"id": "7022342", "revid": "149485", "url": "https://it.wikipedia.org/wiki?curid=7022342", "title": "Campionati africani di judo 2018", "text": "I Campionati africani di judo 2018 sono stati la 27\u00aa edizione della competizione organizzata dalla African Judo Union.Si sono svolti ad Tunisi, in Tunisia, dal 12 al 15 aprile 2018.\nPartecipanti.\nHanno partecipato ai campionati 176 judoka in rappresentanza di 25 federazioni affiliate all'African Judo Union."}
{"id": "7022364", "revid": "981511", "url": "https://it.wikipedia.org/wiki?curid=7022364", "title": "Diego Piacentini", "text": "Ha ricoperto dal 2016 al 2018 il ruolo di Commissario Straordinario per l'attuazione dell'Agenda Digitale per il Governo Italiano.\nBiografia.\nSi \u00e8 laureato in Economia e Commercio presso l\u2019Universit\u00e0 Bocconi di Milano.\nNel 1987 entra in Apple e nel 1997 viene nominato General Manager e Vice President della divisione europea dell'azienda a Parigi.\nNel 2000 viene nominato Senior Vice President of the International Consumer Business di Amazon.com, carica che mantiene fino all'agosto 2016.\nNel 2016 accetta la nomina, da parte del Governo Renzi, di Commissario straordinario del Governo per l\u2019attuazione dell\u2019Agenda digitale (DPCM 16 settembre 2016 - fino a ottobre 2018), svolgendo tutta la sua attivit\u00e0 \"pro bono\".\nNel gennaio 2019 \u00e8 stato nominato direttore non esecutivo del Consiglio d\u2019Amministrazione e membro del Comitato Esecutivo dell'Universit\u00e0 Bocconi.\nNel giugno 2019 \u00e8 diventato advisor del fondatore e CEO di Convoy.\nNel settembre 2019 entra in KKR come senior advisor\nNel novembre 2019 \u00e8 stato nominato direttore non-esecutivo del Consiglio di Amministrazione dell\u2019Economist Group e si \u00e8 unito al Board of Directors di OODA Health.\nNel marzo 2020 \u00e8 diventato membro del Board of Directors di Apolitical.\nNel settembre 2020 \u00e8 entrato a far parte del board dell\u2019Institute for Health Metrics and Evaluation (IHME).\nNel settembre 2021 \u00e8 nominato advisor di Exor e presidente di Exor Seeds."}
{"id": "7022365", "revid": "767487", "url": "https://it.wikipedia.org/wiki?curid=7022365", "title": "Manovra di Zavanelli", "text": "La manovra di Zavanelli \u00e8 una manovra ostetrica che consiste nel respingere la testa fetale consegnata nel canale del parto in previsione dell'esecuzione di un taglio cesareo in caso di distocia della spalla.\nLa manovra di Zavanelli viene eseguita solo dopo che altre manovre hanno fallito, poich\u00e9 \u00e8 associato ad alto rischio sia per la madre che per il feto. Una revisione pubblicata nel 1985 ha rilevato che 84 di 92 casi di manovra di Zavanelli hanno avuto successo nel far ritornare la testa del feto nell'utero. I rischi della manovra verso la madre includono danni ai tessuti molli e sepsi."}
{"id": "7022372", "revid": "96233281", "url": "https://it.wikipedia.org/wiki?curid=7022372", "title": "Biblioteca degli Alberi", "text": ""}
{"id": "7022374", "revid": "2015336", "url": "https://it.wikipedia.org/wiki?curid=7022374", "title": "Numerio (nome)", "text": "Origine e diffusione.\nContinua il \"praenomen\" latino \"Numerius\" (\"Numeria\" al femminile), tipico della \"gens Fabia\" ma portato anche da altre. Esso \u00e8 tratto dal latino \"numerus\", che vuol dire \"numero\", \"abbondanza\", \"armonia\".\nDa Numerio deriva, in forma patronimica, il nome Numeriano (portato da un imperatore romano).\nOnomastico.\nL'onomastico si pu\u00f2 festeggiare il 26 novembre in memoria di san Numerio, martire a Nicomedia sotto Costanzo II."}
{"id": "7022375", "revid": "1870933", "url": "https://it.wikipedia.org/wiki?curid=7022375", "title": "Zsolt Bal\u00e1zs", "text": "Caratteristiche tecniche.\nPunta centrale di notevole duttilit\u00e0 pu\u00f2 essere impiegato anche come ala sinistra.\nCarriera.\nClub.\nCresce calcisticamente con lo Zalaegerszeg squadra della sua citt\u00e0 natale, esordisce all'et\u00e0 di diciannove anni nel massimo campionato sul finire della stagione 2006-07 segnando i suoi primi gol da professionista all'ultima giornata facendo una doppietta al Tatabanya. Dopo due stagioni giocate tra prima e seconda squadra diventa un leader dell'attacco restando nella squadra bianco blu per sei stagioni. Nell'estate del 2012 firma per il Kecskem\u00e9t restando sempre nella massima serie. Dopo due stagioni e mezza giocate seppur non tutte da titolare ma comunque a buoni livelli con 52 presenze e 9 reti il 5 febbraio 2015 si accasa al Paks.\nNazionale.\nNel 2008 viene convocato con l'Under-20 dove \u00e8 sceso in campo in un'occasione, mentre dal 2009 al 2010 ha fatto parte della Nazionale Under-21 giocando 4 incontri senza mai segnare. \nStatistiche.\nPresenze e reti nei club.\n\"Statistiche aggiornate al 23 settembre 2020\"."}
{"id": "7022376", "revid": "767487", "url": "https://it.wikipedia.org/wiki?curid=7022376", "title": "Abderrahmane Benamadi", "text": "Nel 2016 ha partecipato ai Giochi olimpici di Rio de Janeiro perdendo al primo turno contro l'uzbeko Sherali Juraev."}
{"id": "7022385", "revid": "287204", "url": "https://it.wikipedia.org/wiki?curid=7022385", "title": "Bo Ralph", "text": " \u00c8 professore di lingue nordiche presso il dipartimento di lingua svedese dell'Universit\u00e0 di Gothenburg. \n\u00c8 stato eletto membro dell'Accademia svedese il 15 aprile 1999 e ammesso il 20 dicembre 1999. \u00c8 succeduto nel Seggio numero 2 al filosofo e sociologo .\n\u00c8 membro della dell'Accademia Norvegese di Scienza e Lettere.\nOpere.\nHa pubblicato le seguenti opere."}
{"id": "7022387", "revid": "729019", "url": "https://it.wikipedia.org/wiki?curid=7022387", "title": "Aura Muzzo", "text": "Biografia.\nCresciuta nella ginnastica artistica, disciplina praticata per quattordici anni, Aura Muzzo pass\u00f2 al rugby venendo tesserata per il Pordenone e mettendosi in luce a livello internazionale nella disciplina a sette.\nNel 2017, insieme al passaggio alla formazione di serie A del , giunse anche la convocazione, da esordiente assoluta, nella nazionale italiana in occasione della Coppa del Mondo in Irlanda, anche se in corso di torneo non fu mai schierata.\nIl debutto in nazionale avvenne il 19 novembre successivo a Biella in un \"test match\" contro la perso 21-41, e a seguire \u00e8 giunta la conferma internazionale con quattro incontri nel Sei Nazioni 2018."}
{"id": "7022392", "revid": "599013", "url": "https://it.wikipedia.org/wiki?curid=7022392", "title": "Oussama Mahmoud Snoussi", "text": ""}
{"id": "7022401", "revid": "1354930", "url": "https://it.wikipedia.org/wiki?curid=7022401", "title": "Giro delle due Provincie-Marciana di Cascina", "text": ""}
{"id": "7022403", "revid": "124123", "url": "https://it.wikipedia.org/wiki?curid=7022403", "title": "Ali Hazem", "text": ""}
{"id": "7022406", "revid": "124123", "url": "https://it.wikipedia.org/wiki?curid=7022406", "title": "Eyale Le Beau", "text": ""}
{"id": "7022409", "revid": "767487", "url": "https://it.wikipedia.org/wiki?curid=7022409", "title": "Teziutl\u00e1n", "text": "Teziutl\u00e1n \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 omonima.\nConta 92.246 abitanti (2010) e ha una estensione di 92,64\u00a0km\u00b2. \nIl nome della localit\u00e0 in lingua nahuatl significa \"collina piena di grandine\"."}
{"id": "7022416", "revid": "287204", "url": "https://it.wikipedia.org/wiki?curid=7022416", "title": "Lotta Lotass", "text": " Ha debuttato nella scrittura nel 2000 con la pubblicazione di \"Kallk\u00e4llan\". Nel 2002 ha pubblicato una tesi di dottorato dedicata allo scrittore svedere Stig Dagerman. \n\u00c8 stata eletta all'Accademia svedese il 6 marzo 2009 e ammessa il 20 dicembre 2009. \u00c8 succeduta nel Seggio numero 1 all'avvocato Sten Rudholm.\nOpere.\nHa pubblicato le seguenti opere."}
{"id": "7022443", "revid": "767487", "url": "https://it.wikipedia.org/wiki?curid=7022443", "title": "Hot Summer Nights", "text": "Hot Summer Nights \u00e8 un film del 2017 scritto e diretto da Elijah Bynum, al suo debutto cinematografico, con protagonista Timoth\u00e9e Chalamet.\nTrama.\nDaniel \u00e8 un giovane ragazzo che ha perso il padre. La madre non riuscendo pi\u00f9 a gestire il figlio lo manda un\u2019estate da una zia e qui Daniel incontrer\u00e0 Hunter, con il quale inizier\u00e0 a spacciare droga per conto di un noto spacciatore, Dex. Nel frattempo inizia una relazione nascosta con la sorella di Hunter.\nCerca di spacciare cocaina, tradendo Dex, e questi inizia a dargli la caccia. Nel frattempo Hunter e sua sorella scoprono che Daniel conosce entrambi. Dex uccide Hunter, sua sorella lascia la citt\u00e0 dopo aver trovato il suo cadavere e Daniel fa lo stesso.\nProduzione.\nIl 26 marzo 2015 viene annunciato il debutto di Elijah Bynum con la sua sceneggiatura \"Hot Summer Nights\", ambientata nel 1991 a Capo Cod, finita nella Black List del 2013 delle migliori sceneggiature mai prodotte.\nPromozione.\nIl primo trailer del film viene diffuso il 12 aprile 2018.\nDistribuzione.\nIl film \u00e8 stato presentato in anteprima mondiale al South by Southwest il 13 marzo 2017 e distribuito nelle sale cinematografiche statunitensi a partire dal 27 luglio 2018."}
{"id": "7022448", "revid": "183694", "url": "https://it.wikipedia.org/wiki?curid=7022448", "title": "G\u00f6ran Malmqvist", "text": "Biografia.\nSi laure\u00f2 in linguistica cinese con Bernhard Karlgren all'Universit\u00e0 di Stoccolma, dopodich\u00e9 si perfezion\u00f2 in Cina. Torn\u00f2 quindi in Svezia, dove vinse il dottorato di ricerca. Insegn\u00f2 per sette anni nell'Universit\u00e0 Nazionale Australiana, poi nell'Universit\u00e0 di Stoccolma. Pubblic\u00f2 numerosi lavori sull'evoluzione linguistica del cinese mandarino e traduzioni di importanti scrittori cinesi.\nFu eletto all'Accademia svedese l'11 aprile 1985 succedendo nel Seggio numero 5 a Henry Olsson."}
{"id": "7022453", "revid": "337298", "url": "https://it.wikipedia.org/wiki?curid=7022453", "title": "Girolamo Marchesi", "text": "Biografia.\nDipinti di Girolamo Marchesi, detto \"Il Cotignola\" dal luogo di nascita, sono presenti in chiese e musei. Sue note biografiche sono state raccolte a met\u00e0 Ottocento da Cammillo Laderchi.\nGirolamo Marchesi lavor\u00f2 da giovane a Bologna, nella bottega di Francesco Francia e a Roma ebbe contatti con Raffaello Sanzio. A Napoli trov\u00f2 un mecenate nel ricco mercante Tommaso Cambi. Giorgio Vasari, che possedeva disegni di Girolamo Marchesi, annotava che aveva sposato una donna napoletana.\nNell'Abbazia di Santa Maria del Monte, a Cesena, si trova un \"Deposizione\", in tondo, di Girolamo Marchesi. Nella chiesa della Madonna degli Angeli, a Cannuzzo (Cervia), la \"Madonna con il Bambino e due angeli\" - affresco staccato e messo su tela - \u00e8 a lui attribuibile.\nA Ferrara egli ha dipinto una \"Adorazione dei Re Magi\" e due figure di \"Santi\", per la Chiesa di Santa Maria in Vado (1518). A Bologna ha collaborato con Biagio Pappini, per la realizzazione di dipinti, nella Chiesa di San Michele in Bosco . A Rimini si sa che dipinse con Benedetto Coda e con Lattanzio della Marca, ma non \u00e8 noto quali opere essi abbiano realizzato in collaborazione.\nAlla Pinacoteca nazionale di Bologna sono esposti una \"Madonna col Bambino, san Giovannino e i santi Francesco e Bernardino\", in cui sono evidenti influssi dall'opera di Raffaello, e una grande pala con lo \"Sposalizio della Vergine\", che ha la sua predella, con \"Sogno di San Giuseppe\", \"Nativit\u00e0 di Cristo\" e \"Fuga in Egitto\"."}
{"id": "7022455", "revid": "1310927", "url": "https://it.wikipedia.org/wiki?curid=7022455", "title": "To\u00f1o Ram\u00edrez", "text": ""}
{"id": "7022463", "revid": "1573940", "url": "https://it.wikipedia.org/wiki?curid=7022463", "title": "Conopophaga cearae", "text": "Il mangiamoscerini del Cear\u00e1 o moschiniere della caatinga (Conopophaga cearae ) \u00e8 un uccello passeriforme della famiglia Conopophagidae.\nDescrizione.\nDimensioni.\nMisura 11,5-14 cm di lunghezza.\nAspetto.\nSi tratta di uccelletti dall'aspetto massiccio e paffuto, muniti di grossa testa appiattita che sembra incassata direttamente nel torso, becco conico piuttosto corto e appuntito, ali corte e arrotondate, coda corta e squadrata e forti zampe allungate: nel complesso, il moschiniere della caatinga ricorda molto il moschiniere rossiccio, dal quale si differenzia per la coda pi\u00f9 corta, la colorazione pi\u00f9 vivida e chiara di area ventrale (dove manca l'area chiara fra gola e petto, tipica della specie rossiccia) e vertice, oltre che della banda nucale, soprattutto nelle femmine.\nIl piumaggio \u00e8 di color bruno-ruggine su fronte, vertice e nuca, albicocca sul resto della faccia, i lati del collo e il petto, digradando nel bruno sui fianchi: anche dorso, ali e coda sono bruni, con tendenza a scurirsi sulle estremit\u00e0 di queste ultime due parti, mentre il sottocoda e la parte centrale del ventre sono di colore bianco. Dalla parte posteriore dell'occhio parte una banda biancastra che raggiunge la nuca, mentre fra i lati del becco e la parte anteriore dell'occhio \u00e8 presente una sottile mascherina di colore bruno.nerastro.\nIl dimorfismo sessuale \u00e8 evidente, con femmine dalla colorazione pi\u00f9 spenta, soprattutto nell'area ventrale (che \u00e8 bruna-\"beige\" anzich\u00e9 tendente all'arancio): anche la banda nucale \u00e8 pi\u00f9 sottile e tendente al grigiastro piuttosto che al bianco.\nIn ambedue i sessi il becco \u00e8 di colore nero-bluastro superiormente, mentre inferiormente esso conserva questa colorazione solo sulla punta, essendo per il resto di color grigio-perla: le zampe sono anch'esse di colore nero-bluastro, mentre gli occhi sono di colore bruno scuro.\nBiologia.\nSi tratta di uccelli diurni, che vivono da soli o in coppie, passando gran parte del proprio tempo nei pressi del suolo, appollaiati su rami molto bassi dei cespugli in attesa del passaggio di potenziali prede, sulle quali si avventano velocemente in volo, per poi far ritorno al proprio posatoio e rimettersi in attesa.\nAlimentazione.\nSebbene manchino dati sull'alimentazione di questi uccelli, si presume che essa (similmente agli altri moschinieri) si componga perlopi\u00f9 di piccoli invertebrati e sporadicamente di bacche e piccoli frutti.\nRiproduzione.\nTrattandosi di una specie istituita solo recentemente e pertanto ancora non studiata nel dettaglio, mancano informazioni sulla riproduzione del mangiamoscerini del Cear\u00e1, la quale tuttavia molto verosimilmente segue gli stessi \"pattern\" osservabili nelle specie congeneri.\nDistribuzione e habitat.\nCome intuibile dal nome comune, il mangiamoscerini del Cear\u00e1 \u00e8 endemico del Brasile, del quale tuttavia non occupa il solo Cear\u00e1 (ad est dell'area di Caturit\u00e9, nel Norte Cearense), ma \u00e8 localmente diffuso nelle enclave di foresta pluviale della Caatinga fino all'Alagoas.\nL\"'habitat\" di questi uccelli \u00e8 rappresentato dalla \"caatinga\", e pi\u00f9 specificatamente dalla sua variante collinare sempreverde (nota in portoghese brasiliano col nome di \"brejo\").\nTassonomia.\nFino a tempi recenti il mangiamoscerini del Cear\u00e1 \u00e8 stato considerato una sottospecie del moschiniere rossiccio, col nome di \"C. lineata cearae\": sebbene le due popolazioni non differiscano moltissimo nell'aspetto e nella livrea, e praticamente per nulla nei richiami, fra le due \u00e8 presente una certa distanza a livello genetico (la presente specie sarebbe un \"sister taxon\" di \"C. peruviana\"), sufficiente a decretarne la divisione in specie a s\u00e9 stante di \"C. cearae\"."}
{"id": "7022467", "revid": "508036", "url": "https://it.wikipedia.org/wiki?curid=7022467", "title": "Ami (trilogia)", "text": "Ami \u00e8 una serie di romanzi di fantascienza scritta dall\u2019autore cileno Enrique Barrios. Racconta la storia di Pierre, un bambino di nove anni (tredici nelle ultime edizioni), che una notte d\u2019estate, mentre trascorre le vacanze sulla costa, riceve la visita di un extraterrestre chiamato Ami. Lungo la trilogia si raccontano i viaggi che Ami e Pierre fanno a diversi pianeti della galassia. Alla fine di ogni viaggio, Pierre ha la missione di scrivere un libro che racconti le sue avventure e le conoscenze acquisite grazie agli insegnamenti di Ami. La trilogia \u00e8 composta dai romanzi \"Ami, un amico dalle stelle\", \"\" ed \"Ami e le citt\u00e0 segrete\" (in spagnolo Ami, el ni\u00f1o de las estrellas, Ami regresa y Ami 3: Civilizaciones internas). A seguito del successo di Ami, un amico dalle stelle, Enrique Barrios ha deciso di scrivere il libro \"Ami e Perlita\", la cui storia \u00e8 indipendente dalla trilogia ed \u00e8 destinata ai bambini. Secondo l\u2019editoriale spagnola Sirio, \u201c\"quando Enrique Barrios si \u00e8 reso conto che la sua opera Ami, un amico dalle stelle, forse per il suo titolo, chiss\u00e0 per la sua copertina infantile, attraeva i bambini, che dopo scoprivano la spiacevole sorpresa di poter comprendere soltanto una piccola parte dell\u2019opera \u2014perch\u00e9 Ami non \u00e8 un libro totalmente infantile\u2014, l\u2019autore si \u00e8 sentito in debito con i bambini ed ha desiderato poter scrivere qualcosa per loro\"\u201d.\nI libri, fortemente ispirati alle convinzioni del movimento \"New age\", cercano di diffondere valori come l\u2019amore, la pace e la fratellanza, trattando tematiche quali la vita extraterrestre, la reincarnazione e l\u2019unione interplanetaria. Per questo motivo, la trilogia (in particolare il primo libro) \u00e8 spesso inclusa nei programmi di studio di alcuni paesi latinoamericani, sia nella scuola primaria, sia nella secondaria.\nLa trilogia, cos\u00ec come altre opere di Enrique Barrios, ha ricevuto diversi premi e riconoscimenti, come la benedizione di Papa Giovanni Paolo II nel 1987 e nel 1988 per \"Ami, un amico dalle stelle\" ed \"Ami ritorna: una promessa dalle stelle\", che anche sono stati dichiarati Materiale Didattico dal Ministero dell\u2019Istruzione del Cile con \"Ami e Perlita\". Anche, il libro \"Il meraviglioso universo della magia\" ha ricevuto un premio dall\u2019APA (Associazione Psicoanalitica Argentina) nel 1990.\nPersonaggi principali.\nPierre: (in spagnolo Pedro) \u00e8 un bambino latinoamericano di nove anni (nel primo libro) e protagonista della saga. Vive con sua nonna, con la quale affitta una casa sulla spiaggia quasi ogni estate.\nAmi: \u00e8 un extraterrestre dal pianeta \u201cBambola Galattica\u201d (in spagnolo: Mu\u00f1eca Gal\u00e1ctica), che ha il compito di contribuire allo sviluppo evolutivo di diversi pianeti mediante il \u201cPiano di Aiuto\u201d. Nei libri \u00e8 descritto come basso, con la faccia di un bambino, grandi occhi e un accento strano. Sebbene non sembra di avere pi\u00f9 di otto anni, nel primo capitolo di \"Ami, un amico dalle stelle\", dice che in fatto ha molti pi\u00f9 anni da quelli che Pierre potrebbe credere. Nella sua prima apparizione, Ami indossa un abito bianco di un materiale impermeabile, un paio di stivaletti bianchi con la suola spessa, e un cinturone dorato che ha su ogni lato degli strumenti simili a radioline portatili e al centro una grande fibbia. Sul petto ha un simbolo anche dorato composto da un cuore alato all'interno di un cerchio.\nTrama.\n\"Ami, un amico dalle stelle\".\nIl primo libro della trilogia racconta la storia di Pierre, un bambino di nove anni che, una notte sulla spiaggia, vede una luce rossa che scende dal cielo e cade in mare. Da l\u00ec sorge un bambino che si siede accanto a lui e comincia a parlargli. Presto si rivela che in fatto non si tratta di un bambino, ma di un extraterrestre chiamato Ami, che ha il compito di portare Pierre in diversi pianeti e trasmettergli conoscenze, insegnamenti e valori necessari perch\u00e9 il pianeta Terra possa entrare nella Fratellanza Interplanetaria. Il principale di questi insegnamenti \u00e8 il Principio Fondamentale dell\u2019Universo, secondo cui si regge tutto il cosmo. Alla fine della notte, il viaggio di Pierre volge al termine, e lui deve ritornare a casa con la missione di scrivere un libro che racconti le avventure che ha vissuto con Ami e le conoscenze che ha imparato grazie a lui, per aiutare l'umanit\u00e0 con il suo sviluppo evolutivo.\n\"Ami ritorna: una promessa dalle stelle\".\nNel secondo libro della saga, Pierre, che non ha potuto andare in spiaggia in vacanza nell\u2019estate dopo gli eventi del primo libro, decide di andare in campeggio in spiaggia con suo cugino Victor. L\u00ec si ritrova con Ami sulla stessa roccia dell'anno precedente, e comincia cos\u00ec il suo secondo viaggio. Ma in questa occasione ad accompagnarlo c'\u00e8 Vinka, una ragazzina della stessa et\u00e0 di Pierre, proveniente da un mondo non evoluto chiamato Kia. Sebbene la sua relazione con Pierre ha un brutto inizio, rapidamente cominciano a conoscersi meglio e finiscono per apprezzarsi. Durante la notte, Pierre e Vinka ricevono nuovi insegnamenti da Ami e viaggiano a diversi pianeti, tra di loro Kia, dove incontrano Krato, un montanaro che d\u00e0 loro una pergamena che dettaglia il modo di ottenere l'amore. Alla fine del loro viaggio Pierre e Vinka devono ritornare a casa e scrivere un secondo libro come un servizio dentro il \u201cPiano di Aiuto\u201d e come condizione per vedere di nuovo Ami l'anno seguente.\nIniziative.\nAttraverso il suo sito web personale e quello della fondazione Fundami (entrambi attualmente cancellati) Enrique Barrios ed i suoi lettori si sono dedicati alla diffusione dei messaggi espressi nella trilogia. Anche hanno promosso l\u2019iniziativa \u201cAmi viaggiatore\u201d (in spagnolo \"Ami viajero\"), che consisteva di lasciare il primo libro della saga (\"Ami, un amico dalle stelle\") in vari spazi pubblici come piazze, caffetterie, sedili della metropolitana, ecc., perch\u00e9 le persone che lo trovassero, potessero leggerlo e lasciarlo di nuovo in un altro spazio pubblico, continuando cos\u00ec con il ciclo di divulgazione. Anche, durante l'anno 2008 \u00e8 stata fatta la campagna \u201cDoni Ami\u201d (in spagnolo \u201cDone Ami\u201d) in cui, grazie alla collaborazione dei lettori, sono state inviate 1613 copie di \"Ami, un amico dalle stelle\" a diversi scuole, carceri e riformatori del mondo ispanico, con lo scopo di \u201c\"cambiare il destino dei ragazzi e delle ragazze fuorviati che, invece di andare per il cammino della droga o della delinquenza, oppure se gi\u00e0 sono in prigione, potrebbero diventare brave persone, aiutati da Ami, da Lei e da noi\"\u201d.\nPolemiche.\nAlcune organizzazioni e gruppi di genitori hanno espresso la loro preoccupazione per i contenuti dei libri ed hanno criticato il loro forte carico tematico legato al movimento \"New age\". Il dottore in filosofia Luis Eduardo Cantero, nel suo articolo accademico \"La nuova era: Il paradigma della \u201cnuova spiritualit\u00e0\u201d. Un'analisi del fenomeno dalle scienze sociali e teologiche\" fa menzione di Enrique Barrios e dei suoi libri, specialmente di \"Ami, un amico dalle stelle\". In detto articolo, afferma che l\u2019autore \u201c\"cerca di ottenere una svalutazione della famiglia e degli adulti, accusandoli di essere colpevoli di tutto ci\u00f2 che \u00e8 sbagliato nel mondo e di essere i nemici dei bambini\"\u201d. A sua volta, sostiene che \u201c\"Barrios completa questo pensiero New age incitando i bambini a non pensare n\u00e9 a ragionare\"\u201d."}
{"id": "7022487", "revid": "729019", "url": "https://it.wikipedia.org/wiki?curid=7022487", "title": "FliK 41J", "text": "Il Flik 41J (nome ufficiale Jagdfliegerkompanie 41) era una delle unit\u00e0 aeree pi\u00f9 famose dell'Impero austro-ungarico durante la Prima guerra mondiale. Fu la prima formazione di piloti di caccia dopo la specializzazione del 1917 della k.u.k. Luftfahrtruppen e fu schierata sul fronte italiano.\nStoria.\nPrima guerra mondiale.\nL'unit\u00e0 fu fondata il 21 febbraio 1917 ancora come FliK 41. La J aggiuntiva al reparto di piloti da caccia arriva il 28 febbraio 1917.\nNel marzo dello stesso anno Godwin Brumowski fu nominato comandante dell'unit\u00e0, dopo essere stato trasferito al fronte occidentale tedesco ed assegnato alla squadriglia da caccia tedesca Jasta 24, per studiare le esperienze fatte l\u00ec in combattimento aereo. Ha quindi introdotto questa conoscenza nella Flik 41J.\nIl 27 marzo 1917, la FliK 41J di stanza a Sesana vicino a Trieste fu assegnata alla 5. Armee (\u00d6sterreich-Ungarn). L'unit\u00e0 originale era progettata per avere 18 velivoli, numero che non fu mai raggiunto e fin\u00ec con soli sei aerei e due aerei di riserva. \nNel maggio-giugno 1917 \u00e8 a Sesana con 7 Hansa-Brandenburg D.I.\nIl 10 maggio il Capitano Francesco Baracca della 91\u00aa Squadriglia abbatte l'Hansa-Brandenburg D.I del Zugsf\u00fchrer Rudolf St\u00f6hr vicino a Vertoiba. \nAl 18 agosto 1917 era sempre a Sesana nell'Isonzo Armee al comando dell'Hptm Brumowski con 4 Brandenburg D I ed al 24 ottobre successivo la Flik 41/J era sempre a Sesana nell'Isonzo Armee al comando dell'Hptm Brumowski quando prende parte alla Battaglia di Caporetto.\nNel novembre 1917 fu raggiunta dal 1. Armee (\u00d6sterreich-Ungarn) e nel gennaio 1918 dalla 6. Armee (\u00d6sterreich-Ungarn). \nIl 17 aprile 1918 l'asso William George Barker del No. 66 Squadron RAF ha abbattuto l'Oblt. Gassner-Norden sull'Albatros D.III (Oef) ad est di Vittorio Veneto.\nFino alla fine della guerra, era ancora di stanza nei seguenti campo volo: Aeroporto di Udine-Campoformido, Aiello del Friuli, Feltre, Torresella (vicino a Fossalta di Portogruaro) e Portobuffol\u00e9.\nDalla sua fondazione fino al novembre 1918, fu utilizzata anche nel corso delle battaglie sul Piave e sul Montello.\nLa Flik 41J aveva la reputazione di essere la migliore unit\u00e0 dell'aviazione. Nell'unit\u00e0 hanno prestato servizio molti dei migliori piloti da caccia austro-ungarici come Frank Linke-Crawford, Kurt Gruber (aviatore), K\u00e1roly Kaszala, Miroslav Navratil, Rudolf Szepessy-Sokoll, Josef Novak e temporaneamente anche Julius Arigi e Benno Fiala von Fernbrugg.\nLe squadriglie aeree erano numerate in numeri arabi. Il livello obiettivo di aeromobili di una squadriglia aerea ammontava a sei aerei e due aerei di riserva. Aveva una decina di ufficiali, tra cui quattro ufficiali osservatori e 100 sottufficiali e truppa. Come \"copertura\" (personale addetto alla sicurezza) sono stati assegnati al massimo una mezza compagnia di 60 uomini. Le compagnie aeree erano molto mobili e trasferibili in breve tempo, se necessario. Non esisteva una connessione radio con l'aereo."}
{"id": "7022496", "revid": "1305772", "url": "https://it.wikipedia.org/wiki?curid=7022496", "title": "Hot Summer Night", "text": ""}
{"id": "7022498", "revid": "149485", "url": "https://it.wikipedia.org/wiki?curid=7022498", "title": "Nils G\u00f6ran David Malmqvist", "text": ""}
{"id": "7022500", "revid": "76963", "url": "https://it.wikipedia.org/wiki?curid=7022500", "title": "Valerie Gaunt", "text": ""}
{"id": "7022501", "revid": "188116", "url": "https://it.wikipedia.org/wiki?curid=7022501", "title": "Unit\u00e0 Navale Polifunzionale ad Alta Velocit\u00e0", "text": "L'Unit\u00e0 Navale Polifunzionale ad Alta Velocit\u00e0 (UNPAV) \u00e8 la classe di due navi militari della Marina Militare italiana caratterizzata da notevole flessibilit\u00e0 d\u2019impiego, con dimensioni ridotte, elevata velocit\u00e0 e grande autonomia, utilizzabili in diversi ruoli. I due mezzi sono stati assegnati alle forze speciali della marina.\nProgetto.\nQuesta nave fa parte del progetto di rinnovamento della MMI e prevede la costruzione di due pattugliatori leggeri per servizi speciali della Marina.\nCostruite a Messina dai cantieri Intermarine, hanno un equipaggio di 9 unit\u00e0, pi\u00f9 i posti per altre 20 persone. Con 9 membri ha un'autonomia fino a 10 giorni, ridotti a 3 con 27. Lo scafo \u00e8 progettato per ridurre visibilit\u00e0 radar, infrarossi e acustica. L'armamento prevede una mitragliatrice Oto Melara a canne rotanti da 12,7\u00a0mm, due da 7,62\u00a0mm pi\u00f9 la predisposizione NATO per altre 12 armi. La plancia ha una protezione balistica e una visibilit\u00e0 a 360\u00b0. La suite di navigazione, comando, controllo e comunicazione dovrebbe essere la stessa di fregate pi\u00f9 grandi, riadattata per questa nave. La navigazione \u00e8 facilitata dagli idrogetti che ne aumentano la manovrabilit\u00e0 e offrono una elevata stabilit\u00e0.\nCompiti.\nIl loro compito \u00e8 fornire supporto alle operazioni anfibie delle Forze speciali della M.M. (Gruppo Operativo Incursori), sia durante la fase di addestramento che nella effettiva conduzione delle operazioni. A tale scopo l'unit\u00e0 permette l\u2019imbarco di un RHIB (Rigid Hull Inflatable Boat) Zodiac Hurricane 733 ed ha una zona dedicata alle attrezzature degli incursori.\nInoltre \u00e8 utilizzata dal Gruppo Operativo Subacquei del COMSUBIN per l\u2019imbarco e il trasporto di specifici equipaggiamenti e il supporto alle operazioni di immersione.\nAccanto a questo compito principale, queste unit\u00e0 concorreranno al controllo dei traffici marittimi, al contrasto dei traffici illeciti, alla sicurezza in ambienti con presenza di minaccia asimmetrica e alla rapida evacuazione di personale da aree di crisi."}
{"id": "7022509", "revid": "287204", "url": "https://it.wikipedia.org/wiki?curid=7022509", "title": "Srpska Liga 2009-2010", "text": "La Srpska Liga 2009-2010 \u00e8 stata la 18\u00aa edizione della terza divisione di calcio per squadre della Serbia.\n\u00c8 la settima edizione divisa in 4 gironi: Vojvodina, Belgrado, Ovest ed Est; ed \u00e8 la quarta dalla separazione fra Serbia e Montenegro.\nVojvodina.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2010-2011\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nBelgrado.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2010-2011\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nOvest.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2010-2011\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nEst.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2010-2011\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta."}
{"id": "7022519", "revid": "124123", "url": "https://it.wikipedia.org/wiki?curid=7022519", "title": "Angelo Ferri", "text": "Biografia.\nNato a Grosseto, si laure\u00f2 in giurisprudenza all'universit\u00e0 di Siena ed esercit\u00f2 la professione di notaio nella sua citt\u00e0 natale. Nel 1849 venne eletto presidente della Cassa di Risparmio Grossetana ed entr\u00f2 a fare parte del comitato di salute pubblica che guid\u00f2 il Governo toscano di Francesco Domenico Guerrazzi fino alla restaurazione lorenese.\nImpegnato in politica, fu rappresentante di Poppi all'Assemblea toscana del 1859. Dal 1860 al 1864 fu gonfaloniere del comune di Grosseto; successivamente fu sindaco di Grosseto nell'anno 1870 e fu anche presidente del consiglio provinciale. Tra i numerosi incarichi cittadini, si ricordano i suoi ruoli di presidente della Banca del Popolo, del Consorzio agrario e del Teatro degli Industri, e di membro del consiglio della Banca Nazionale.\nAlle elezioni per la X legislatura del Regno d'Italia nel 1867, fu eletto nel collegio di Grosseto con 726 voti alla prima votazione del 10 marzo e con 828 voti al ballottaggio del 17 marzo, battendo il candidato Edoardo De Montel.\nRipresentatosi alle elezioni del 1870 per l'XI legislatura, ricevette solo 65 voti, che non gli permisero di superare la prima votazione; al ballottaggio trionf\u00f2 il suo concittadino Giovanni Morandini.\nMor\u00ec a Strada in Casentino il 12 ottobre 1874."}
{"id": "7022565", "revid": "16758", "url": "https://it.wikipedia.org/wiki?curid=7022565", "title": "EBEL 2017-2018", "text": ""}
{"id": "7022585", "revid": "767487", "url": "https://it.wikipedia.org/wiki?curid=7022585", "title": "Rocco Prestia", "text": "Divenne noto soprattutto per la sua militanza come bassista nella famosa band Tower of Power.\nBiografia.\nItalo-americano nato a Sonora, California, Prestia inizi\u00f2 a suonare la chitarra elettrica da adolescente. Quando fece l'audizione per la band di Emilio Castillo, Tower of Power, Castillo lo convinse a passare al basso elettrico.\nPrestia rimase nella band per tre decenni, prima di ammalarsi gravemente nel 2001. I suoi fan e amici crearono una fondazione per aiutare a pagare le spese mediche dell'artista. Il 5 dicembre 2014, fu sottoposto con successo a un intervento di trapianto di fegato.\nTecnica.\nPrestia era considerato un maestro del \"fingerstyle funk\", una tecnica in cui lavorando leggermente sulle corde con la mano sinistra per ottenere un suono percussivo, riusciva a mantenere l'intonazione chiara e precisa. Questo suono caratteristico, in combinazione con un approccio altamente ritmico alle linee di basso, rese inconfondibile il suono di Prestia."}
{"id": "7022591", "revid": "1632387", "url": "https://it.wikipedia.org/wiki?curid=7022591", "title": "Alpha Noir/Omega White", "text": "Alpha Noir/Omega White \u00e8 il nono album in studio del gruppo musicale gothic metal portoghese Moonspell, pubblicato nel 2012 dalla Napalm Records.\nIl disco.\nIn realt\u00e0, il disco da considerare sarebbe solo il primo (\"Alpha Noir\") perch\u00e9, \"Omega White\" \u00e8 stato aggiunto come disco bonus. Il motivo \u00e8 stato spiegato dicendo che, trattasi delle due facce della band: quella aggressiva e quella melodica, rappresentata dal secondo."}
{"id": "7022606", "revid": "767487", "url": "https://it.wikipedia.org/wiki?curid=7022606", "title": "Alba di sangue", "text": "Alba di sangue (\"Crimson Romance\") \u00e8 un film statunitense del 1934, diretto da David Howard, con Erich von Stroheim.\nTrama.\nBob e Fred sono amici di lunga data, e lavorano, nel 1916, come piloti collaudatori per una fabbrica aeronautica americana. Fred, nato in Germania, perde il lavoro e non riesce a trovarne, a causa del pregiudizio antitedesco che serpeggia poco prima dell\u2019entrata in guerra statunitense contro la Germania. Decide quindi, dopo aver detto addio alla madre affranta, dalla quale i due amici si trovano a cena, di trasferirsi nel paese natale, dove combatter\u00e0 per la propria patria. Inaspettatamente Bob parte con lui, in cerca d\u2019avventura, ed entrambi si arruolano nell\u2019aviazione tedesca.\nIn Germania, incontrano la crocerossina Alida, dalla quale sia l\u2019estroverso e donnaiolo Bob che il timido Fred sono attratti. Alla fine Alida sceglie l\u2019americano, e questo causa i primi dissapori fra i due amici. Bob tuttavia rinuncia ad Alida per amicizia verso Fred.\nGiunge poi la notizia che gli Stati Uniti hanno dichiarato guerra alla Germania, e l\u2019arcigno capitano Wolters (Erich von Stroheim), superiore militare dei due amici, malfidente, ordina a Fred di condurre l\u2019americano Bob agli arresti. Fred tuttavia non impedisce a Bob di fuggire, e quest\u2019ultimo raggiunge in aereo le linee inglesi, e acconsente a far da guida ai bombardieri inglesi verso un importante deposito tedesco di munizioni.\nIl capitano Wolters, che sospetta Fred di aver lasciato fuggire intenzionalmente Bob, venuto a sapere dell\u2019avanzata aerea nemica, e immaginando che alla guida di essa ci sia Bob, dice a Fred che non lo deferir\u00e0 alla corte marziale solo se, una volta alzatisi in volo con la pattuglia, l\u2019avr\u00e0 visto abbattere l\u2019aereo dell\u2019americano.\nI due, nella battaglia aerea che segue, e nella quale gli inglesi riescono a far saltare il deposito di munizioni tedesco, si riconoscono, e non osano colpirsi. Anzi, Fred stesso, sacrificando la propria vita per l\u2019amico, si getta col proprio aereo sull\u2019aereo di Wolters, ed entrambi precipitano.\nDopo l\u2019armistizio, Bob e Alida, riuniti, visitano la madre di Fred, che augura loro di avere figli che crescano in un periodo non funestato da guerre."}
{"id": "7022612", "revid": "729019", "url": "https://it.wikipedia.org/wiki?curid=7022612", "title": "Smith &amp; Wesson Model 317 kit gun", "text": "Smith &amp; Wesson Model 317 kit gun \u00e8 un revolver di piccolo calibro munito di cartucce .22 LR prodotto dalla Smith &amp; Wesson.\nIl miro \u00e8 caratterizzato da un mirino con puntini in fibra ottica verde. L'impugnatura \u00e8 in plastica, con il tamburo e il telaio sono in lega di alluminio, mentre la canna \u00e8 in acciaio inox; tutta l'arma \u00e8 di colore argento."}
{"id": "7022619", "revid": "182193", "url": "https://it.wikipedia.org/wiki?curid=7022619", "title": "Stadio Aldo Gastaldi", "text": ""}
{"id": "7022620", "revid": "182193", "url": "https://it.wikipedia.org/wiki?curid=7022620", "title": "Stadio comunale Aldo Gastaldi", "text": ""}
{"id": "7022639", "revid": "287204", "url": "https://it.wikipedia.org/wiki?curid=7022639", "title": "Tomas Riad", "text": " \u00c8 professore di lingue scandinave presso l'Universit\u00e0 di Stoccolma. \n\u00c8 stato eletto membro dell'Accademia svedese il 29 settembre 2011 e ammesso il 20 dicembre 2011. E' succeduto nel Seggio numero 6 alla scrittrice Birgitta Trotzig.\nOpere.\nHa pubblicato le seguenti opere"}
{"id": "7022650", "revid": "706090", "url": "https://it.wikipedia.org/wiki?curid=7022650", "title": "Episodi di The Expanse (terza stagione)", "text": "La terza stagione della serie televisiva The Expanse, composta da 13 episodi, \u00e8 stata trasmessa in prima visione sul canale statunitense Syfy dall'11 aprile al 27 giugno 2018.\nIn Italia, la stagione \u00e8 stata pubblicata sulla piattaforma di streaming on demand Prime Video l'8 febbraio 2019.\nDurante questa stagione esce dal cast principale Shawn Doyle. Thomas Jane e Florence Faivre ricompaiono come guest star.\n\"Lottare o fuggire\".\nTrama.\nMarte accusa la Terra dell'omicidio del ministro della difesa e su Ganimede scoppia un altro scontro armato. Errinwright convince il segretario della Nazioni Unite a dichiarare guerra alla repubblica marziana e incastra Avasarala facendola passare per una traditrice che ha cospirato con Mao. Intanto Naomi cambia il nome del transponder della Rocinante per farli passare inosservati chiamandola, su suggerimento di Meng, \"Pinus contorta\" e propone di rifugiarsi sulla stazione Thyco. Il resto dell'equipaggio \u00e8 arrabbiato con lei per avere mentito e preso decisioni sulla protomolecola alle spalle degli altri, ma concorda che sia l'idea migliore. Pi\u00f9 tardi per\u00f2 Holden si accorge che quando hanno distrutto la creatura ibrido c'\u00e8 stato un picco di energia sulla luna gioviana di Io e convince gli altri, eccetto Naomi, a dirigersi l\u00ec per salvare la figlia di Meng. Nel frattempo, sulla nave di Mao, Avasarala, Draper e Ghazi si fanno strada con l'aiuto di un tecnico convinto a collaborare verso la capsula di salvataggio. Quando vi arrivano scoprono che \u00e8 solo per due persone e l'accesso \u00e8 bloccato; Draper passa dall'esterno e sblocca manualmente l'accesso alla capsula, su cui fugge con Avasarala. Ghazi e il tecnico fuggono invece con la navetta da sbarco, mentre la nave di Mao viene distrutta da una nave delle Nazioni Unite sotto gli ordini di Errinwright.\n\"IFF\".\nTrama.\nIl segretario delle Nazioni Unite Sorrento-Gillis convince Anna Volovodov, un ministro di culto sua vecchia amica che gestisce un ospedale per rifugiati, a collaborare come suo portavoce nel tempo di guerra promettendo in cambio di fornire medicine all'ospedale; Anna, ascoltando i discorsi politici nell'entourage del segretario, rimane scioccata dalle azioni al limite dei crimini di guerra. Mao intanto raggiunge il laboratorio di Io con l'intenzione di chiudere il progetto ibridi poich\u00e9 incontrollabili, ma il dottor Strickland gli rivela che le nuove sperimentazioni su bambini affetti da una rara immunodeficienza tra cui la figlia di Meng stanno dando buoni risultati. Nel frattempo Avasarala e Draper perdono di vista la navetta da sbarco con Ghazi e fuggono inseguite dalla nave delle Nazioni Unite; Draper invia un messaggio di aiuto alle navi marziane nei dintorni che viene ricevuto dalla Rocinante, dove si dibatte se intervenire deviando dalla missione. Avasarala ben presto non resiste alla spinta gravitazionale del motore e Draper \u00e8 costretta a rallentare, venendo agganciati dai missili della nave delle Nazioni Unite. Le due donne vengono salvate dalla Rocinante che interviene distruggendo i missili e, con un'abile strategia di combattimento, danneggia i motori della nave delle Nazioni Unite, ponendo fine all'inseguimento e caricando a bordo Avasarala e Draper.\n\"Distruzione assicurata\".\nTrama.\nAvasarala viene curata sulla Rocinante e quando si riprende i due gruppi condividono tutte le informazioni che hanno sulla protomolecola, concordando le azioni da intraprendere su Io. Naomi \u00e8 insofferente per gli interessi dei cinturiani che vengono lasciati da parte e viene criticata anche da Avasarala per avere dato la protomolecola all'APE. Intanto la nave con a bordo Ghazi viene recuperata dall'ammiraglia della flotta di Giove, la Aghata King, capitanata dall'ammiraglio Souther. Ghazi uccide il tecnico per assicurarsi che ci sia solo la sua versione e viene tenuto sotto custodia in infermeria per gli ordini dell'ammiraglio di flotta Nguy\u1ec5n, che arriva sulla nave. Quest'ultimo e Souther lo interrogano, ma Ghazi afferma che Avasarala \u00e8 morta. Souther intuisce che qualcosa non torni e simula un guasto elettrico nell'infermeria per parlare in privato con Ghazi: questi, sapendo che \u00e8 un uomo d'onore, gli rivela tutta la verit\u00e0 e che il traditore \u00e8 in realt\u00e0 Errinwright. Nguy\u1ec5n si accorge del malfunzionamento e, sospettando di Souther, prende il comando della nave facendo rotta verso Io. Sulla luna di Giove intanto Mao fa la conoscenza di Mei, la figlia di Meng, e rimane turbato dagli esperimenti che fanno sui bambini, ordinando a Strickland di interrompere il progetto, poich\u00e9 comunque lontanissimi dal comprendere in pieno la protomolecola. Nel frattempo il segretario Sorrento-Gillis, influenzato da Anna, decide di non procedere ad un attacco preventivo contro cinque piattaforme di lancio marziane con missili nucleari. Errinwright critica successivamente il segretario sostenendo che se non far\u00e0 qualcosa sar\u00e0 dimenticato, e questi decide allora di procedere all'attacco. Le piattaforme vengono distrutte, ma un missile colpisce la Terra causando quasi due milioni di morti; Anna osserva sgomenta le notizie dell'attacco ed Errinwright la sobilla dicendo che la causa \u00e8 stata l'indecisione del segretario.\n\"Ricaricare\".\nTrama.\nUna flotta di navi cinturiane, su ordine di Fred Johnson, recupera la gigantesca nave dei mormoni \"Nauvoo\" alla deriva per modificarla. Intanto, il segretario Sorrento-Gillis si rivolge all'assemblea delle Nazioni Unite distorcendo il discorso preparato da Anna e incitando la folla alla guerra contro Marte; Anna \u00e8 furibonda e accusa il segretario di essere un burattino di Errinwright, intendendo interrompere la collaborazione. Nel frattempo, la Rocinante, a corto di munizioni, esplora un relitto marziano frutto di una battaglia spaziale e trova tre sopravvissuti. I tre soldati si rendono conto ben presto di essere sulla Tachi e riconoscono James Holden, quindi prendono in ostaggio Alex e cercano di occupare la nave: grazie all'intervento di Draper, Holden e gli altri riescono a farli ragionare e a deporre le armi. Avasarala, che ha visto la trasmissione del discorso del segretario, convince Holden ad inviare il messaggio incriminante di Errinwright alle persone giuste per mostrare che la guerra si fonda su una bugia. Tramite un segnale di rimbalzo fanno avere ad Anna il messaggio, inoltre affidano ai tre soldati marziani lo stesso messaggio per farlo avere al loro comandante che dovr\u00e0 farlo avere a sua volta all'ammiraglio Souther. Rimesso in funzione il relitto, liberano i tre soldati per farli tornare alla propria flotta e consegnare il messaggio. Intanto su Io, Strickland e Mao osservano uno stadio avanzato di un bambino ibrido: Mao intuisce che egli sta parlando a tutta la protomolecola e che quindi \u00e8 la chiave per tutto.\n\"Punto triplo\".\nTrama.\nI tre soldati marziani consegnano al capitano Kirino della MCRN Hammurabi il messaggio e questi decide di inviarlo all'ammiraglio Souther. Kirino scopre che la flotta terrestre si sta dirigendo inspiegabilmente verso Io e decide di muovere anche la flotta marziana in quella direzione. Souther intanto riceve il messaggio dall'Hammurabi e ha conferma della sua autenticit\u00e0 dalle parole di Ghazi, ma viene richiamato sul ponte dall'ammiraglio Nguy\u1ec5n che si chiede perch\u00e9 la Hammurabi non abbia ancora aperto il fuoco. Intanto Avasarala confessa a Holden che vuole che anche la Terra abbia un campione di protomolecola, mentre Naomi gli rivela che lotta per la cintura perch\u00e9 ha avuto un figlio che gli \u00e8 stato portato via dal precedente compagno, un attivista dell'APE. Su Io intanto Mao e Strickland interrogano l'ibrido e vengono a sapere che la protomolecola ha quasi ultimato il suo progetto, ma la creatura diventa troppo instabile e sono costretti a sedarla. Per avere maggiori informazioni, Mao autorizza la procedura su Mei per trasformare anch'essa in un ibrido. Nel frattempo Nguy\u1ec5n d\u00e0 ordine di attaccare la Hammurabi, ma Souther e un paio di ufficiali fedeli si ammutinano e prendono il controllo della nave. Souther apre le comunicazioni alla flotta terrestre e marziana denunciando la cospirazione, ma prima che possa trasmettere le prove Nguy\u1ec5n e i suoi riprendono il controllo e uccidono Souther. Alcune navi si ammutinano ugualmente insieme a parte del ponte di comando della Aghata King: l'ammiraglio Nguy\u1ec5n fa fuoco su una motosilurante ribelle distruggendola, ma a quel punto le navi della flotta terrestre iniziano a sparasi a vicenda, mentre la Hammurabi ordina alla flotta marziana di non intervenire e prestare soccorso a chi si dichiarer\u00e0 pacifico. La Rocinante intanto atterr\u00e0 su Io e Holden e gli altri cercano di assaltare il laboratorio: mentre cercano di sbloccare il portellone d'ingresso, assistono per\u00f2 alla partenza delle capsule con gli ibridi lanciati dal laboratorio ad opera dell'ammiraglio Nguy\u1ec5n.\n\"Immolarsi\".\nTrama.\nLa Rocinante e le flotte in orbita cercano di distruggere le capsule degli ibridi, ma molte riescono a dileguarsi usando la tecnologia mimetica e dirigendosi, secondo Avasarala, su Marte. Intanto sulla Terra mentre si assiste impotenti all'arrivo delle notizie dall'orbita di Io, Anna mostra al segretario Sorrento-Gillis il video di Errinwright, ma quest'ultimo davanti ai fatti rivendica l'operato in nome della Terra, venendo arrestato per tradimento. Su Io intanto il gruppo di Holden s'imbatte nell'ibrido, sguinzagliato da Strickland: Draper attira la sua attenzione e lo fa allontanare, riuscendo infine a ucciderlo con molta fatica. Nel frattempo Holden intercetta Mao e lo cattura, mentre Meng e Amos raggiungono i bambini salvandoli da Strickland, che viene ucciso da Amos perch\u00e9 Meng non si sporchi le mani. Intanto Alex e Naomi raggiungono con una navetta il ponte di comando dell'Aghata King, che nel frattempo \u00e8 stata colpita da una capsula e infettata, nel tentativo di fermare o dirottare le capsule degli ibridi, seppure l'ammiraglio Nguy\u1ec5n dica loro che \u00e8 troppo tardi. Prima che possano terminare il lavoro, Ghazi invia un messaggio dicendo di avere messo in sovraccarico il reattore dell'Aghata King per distruggere la protomolecola; dopo avere riattivato i transponder delle capsule, Alex e Naomi quindi si ritirano e quest'ultima, con il consenso di tutti, invia la loro posizione a Fred Johnson perch\u00e9 li distrugga con le testate nucleari sottratte alla Terra, ottenendo dall'azione la gratitudine di Marte e Terra. Mentre la Rocinante si allontana da Io con tutti a bordo, giungono notizie da Venere secondo cui una struttura \u00e8 emersa dalla superficie entrando in orbita.\n\"Delta-V\".\nTrama.\nSono passati alcuni mesi dall'emersione della protomolecola da Venere, che ora ha assunto la forma di un anello nell'orbita oltre Urano, e flotte di Marte, Terra e della cintura si stanno dirigendo l\u00ec per studiarne la natura. Mao \u00e8 stato arrestato, Avasarala \u00e8 stata nominata segretario generale delle Nazioni Unite dopo le dimissioni di Sorrento-Gillis, mentre Draper \u00e8 stata riabilitata nei marine ed \u00e8 diretta all'Anello, cos\u00ec come Anna \u00e8 nella delegazione terrestre. Intanto la \"Nauvoo\" \u00e8 stata trasformata nella Behemoth, l'ammiraglia della cintura, capitanata da Drummer e con Naomi diventata capo ingegnere, anch'essi diretti all'Anello. Dopo un incidente causato dal traffico di stupefacenti a bordo, Drummer vuole gettare nello spazio lo spacciatore, ma Klaes Ashford, primo ufficiale inviato da Anderson Dawes, la convince a mostrare clemenza abbandonando le leggi barbariche della cintura per dimostrare che non sono dei selvaggi. Intanto su una nave della flotta terrestre, Melba, un nuovo tecnico, piazza una bomba sulla nave mentre fa manutenzione ed \u00e8 costretta ad uccidere un collega quando viene scoperta. Nel frattempo, un cinturiano che passa il tempo cercando di battere i record di percorrenza rotte utilizzando la fionda gravitazionale, per passare alla storia cerca di attraversare l'Anello, ma la nave s'infrange contro una barriera e rimane ucciso. Intanto Holden, Alex e Amos viaggiano sulla Rocinante diretti anche loro all'Anello, mentre una giornalista registra un documentario a bordo facendo loro domande, in cambio del pagamento delle spese legali per la causa che Marte ha intentato contro di loro per il furto della Tachi. Pressato dalle domande della giornalista, Holden si ritira nella sua cabina, dove ha un'allucinazione di Miller.\n\"Contatti\".\nTrama.\nHolden ha ripetute allucinazioni di Miller che sembra parlare di fatti sconnessi, quindi si fa analizzare ripetutamente dal sistema medico automatico della nave temendo di essere infettato dalla protomolecola. I risultati sono tutti negativi, ma viene notato dai compagni di bordo che sono preoccupati per lui. Intanto il cameraman presente sulla nave la sabota di nascosto, mentre Holden si accorge che la prima allucinazione \u00e8 comparsa quando il cinturiano si \u00e8 schiantato sull'Anello, attivandolo. Intuisce dalle criptiche parole di Miller che sia una proiezione dell'Anello inviato per dirgli qualcosa, ma prima che possa scoprirlo viene richiamato sul ponte. Melba, che nel frattempo \u00e8 tornata sull'ammiraglia delle Nazioni Unite, fa esplodere la bomba distruggendo una nave terrestre, mentre Alex si accorge che le comunicazioni della Rocinante sono bloccate e un messaggio parte diretto a tutte le flotte: in esso, Holden afferma di avere distrutto la nave terrestre per rivendicare l'Anello per l'APE. Drummer contatta la flotta terrestre dissociandosi dalle parole di Holden e, per dimostrare ci\u00f2, spara un missile contro la Rocinante nonostante le proteste di Naomi. Holden nel frattempo chiede un minuto da solo ai compagni sicuro di trovare il modo di salvarsi: Miller gli riappare e Holden pensa di avere compreso il suo criptico messaggio, quindi ordina ad Alex di fare rotta verso l'Anello, ma rallentando subito prima dell'ingresso. La Rocinante entra dell'Anello e la decelerazione fa perdere i sensi all'equipaggio: quando si riprendono, il missile sembra essersi fermato davanti a loro.\n\"Intransigenza\".\nTrama.\nSulla Rocinante si rendono conto che il missile si sta muovendo ancora ma \u00e8 attirato verso il centro della strana bolla in cui sono entrati. Amos intuisce che il cameraman ha sabotato la nave e lo costringe a parlare: egli confessa di essere stato pagato per farlo, ma non conosceva le conseguenze n\u00e9 sa come ripararla. Intanto una nave marziana entra nell'Anello seguendo la rotta della Rocinante e fa delle prove con delle sonde verificando che \u00e8 possibile uscire come si \u00e8 entrati, ma oltre una certa velocit\u00e0 gli oggetti vengono attirati verso il centro, mentre la sonda che tocca i bordi della bolla scompare nel nulla. La nave manda un messaggio alle altre flotte consigliando di non avvicinarsi e sostenendo che cattureranno la Rocinante. Amos intanto costringe la giornalista e il cameraman a lasciare la nave con delle tute per farsi raccogliere dalla nave marziana e potere raccontare l'accaduto, mentre Holden, non riuscendo pi\u00f9 a parlare con Miller, propone di arrendersi alla nave marziana non avendo pi\u00f9 alternative. Nel frattempo Avasarala ordina a tutti i civili di lasciare le navi della flotta terrestre, ma Anna riesce con degli agganci a rimanere a bordo e conosce Melba, che in realt\u00e0 \u00e8 figlia di Jules-Pierre Mao e vuole vendicare il padre uccidendo Holden. Nel frattempo anche la flotta della cintura attraversa l'Anello; Naomi cerca di lasciare la Behemot per tornare sulla Rocinante venendo sorpresa da Drummer, che tuttavia la lascia andare. Intanto Holden ha un'altra apparizione di Miller che lo esorta a raggiungere il centro: indossata una tuta spaziale, lascia quindi la nave per raggiungerlo.\n\"Dente di leone\".\nTrama.\nLa nave marziana lancia una navetta con a bordo anche Draper che contatta Holden per cercare di convincerlo ad arrendersi. Questi per\u00f2 non cede e arriva alla sfera al centro della bolla, entrando nel tunnel che si apre e seguito dai marziani. Intanto la nave terrestre attraversa l'anello e Melba, ovvero Clarissa Mao, viene riconosciuta da Tilly, una sua vecchia conoscenza a bordo, che si propone di aiutarla, tuttavia Clarissa l'aggredisce. Nel frattempo all'interno della sfera Holden viene istruito dalla proiezione di Miller a collegarsi alla struttura: inizialmente rimane scettico temendo che possa causare danni al genere umano, ma poi si manifesta la vera coscienza di Miller che lo convince che la protomolecola non voglia fare loro del male. Draper e gli altri marine raggiungono Holden e gli sparano quando non si arrende, tuttavia i proiettili vengono bloccati e attivano la struttura: il superiore di Draper allarmato lancia una granata che fa s\u00ec che la promolecola lo disintegri per riparare i danni causati. Holden approfitta della confusione e si collega alla protomolecola ricevendo una visione dove sembra vedere a ritroso la storia di essa e numerosi altri portali oltre i quali dei pianeti esplodono, poi sviene.\n\"Il mondo in rovina\".\nTrama.\nDraper con la sua squadra porta Holden sulla navetta, scoprendo che la velocit\u00e0 massima all'interno della bolla si \u00e8 drasticamente abbassata, causando una brusca decelerazione a tutte le navi che sono ora attirate verso il centro. La decelerazione improvvisa ha inoltre causato numerosi morti e altrettanti feriti, molti dei quali condannati a morire perch\u00e9 a gravit\u00e0 zero le emorragie interne sono letali. Anna, rimasta incolume, trova Tilly moribonda che le rivela l'identit\u00e0 e le intenzioni di Clarissa Mao. Anna rintraccia quest'ultima che tuttavia fugge attraverso un portello con una tuta per raggiungere la Rocinante. Intanto Naomi raggiunge la Rocinante e presta soccorso ad Alex e Amos, rimasti feriti; poco dopo viene aggredita da Clarissa, determinata a scoprire dov'\u00e8 Holden, ma quest'ultima viene tramortita da Anna che l'aveva seguita. Nel frattempo Ashford e Drummer rimangono schiacciati fra due mezzi nella stiva della Behemoth: dopo avere atteso invano i soccorsi, Drummer si fa schiacciare ulteriormente per permettere ad Ashford di liberarsi. Questi chiama i soccorsi e prende il comando della nave, ordinando di attivare la sua peculiarit\u00e0: la nave comincia a ruotare su s\u00e9 stessa creando una gravit\u00e0 artificiale, cos\u00ec Ashford contatta tutte le altre navi offrendo loro di accogliere i feriti per usufruire della gravit\u00e0 per guarirli. Nel frattempo Holden si riprende e con aria trasognata rivela a Draper di avere avuto una visione apocalittica.\n\"Congregazione\".\nTrama.\nHolden viene portato sulla Behemoth e messo in cella, interrogato sia dai marziani che da Ashford, che lo ritengono pazzo per quanto dice. Naomi, Alex, Amos e Anna raggiungono anch'essi la Behemoth con Clarissa, facendola rinchiudere in cella ironicamente proprio vicino a Holden. Venendo per\u00f2 loro negato di vedere il loro capitano, Naomi trova Drummer in infermeria aiutandola a costruirsi dei sostegni meccanici per permetterle di camminare dopo l'incidente. Le due raggiungono Holden che \u00e8 tormentato poich\u00e9 pensa di essere responsabile di tutto e non trova il modo di risolvere le cose; Clarissa, origliando nella cella vicina, rimane colpita dalle sue parole. Intanto uno scienziato terrestre convince Ashford e gli altri comandanti a provocare una reazione nella sfera, facendo detonare una navetta. La sfera reagisce, ma Ashford si rende conto che sta caricando energia come un cannone: ricordandosi delle parole di Holden teme che voglia distruggere tutto il sistema solare facendo fuoco oltre l'Anello. Egli convince quindi il comandante terrestre e quello marziano nel distruggere l'Anello per impedirlo, a costo di sacrificare la via di fuga per tutti loro che sono all'interno.\n\"La porta dell'abisso\".\nTrama.\nHolden, lasciato solo, riesce a contattare nuovamente Miller che gli spiega come salvare tutti: la sfera pensa che i reattori delle navi siano armi, quindi la soluzione \u00e8 spegnerli tutti. Drummer, Naomi e Holden, trovando l'opposizione di Ashford al piano, raggiungono il reattore per spegnerlo manualmente. Intanto Alex, Amos e Anna, avvisati dai compagni, rintracciano la giornalista Monica per inviare un messaggio a tutti dicendo loro che devono spegnere tutti i reattori o moriranno. Il messaggio viene da molti ascoltato, ma crea panico sulla nave e Draper viene inviata insieme ai compagni per fermare la trasmissione: quando scopre che ci sono dietro Alex e Amos, depone le armi ed \u00e8 costretta a combattere i suoi compagni. Le altre navi cominciano a spegnere i reattori, ma Ashford rimane della sua idea e arruola sul ponte anche Clarissa in quanto tecnico per attuare il piano. Nel frattempo Holden, Naomi e Drummer sono costretti a ritirarsi dal reattore poich\u00e9 attaccati dagli uomini mandati da Ashford; attraverso il condotto di un ascensore, raggiungono il ponte di comando e si arrendono cercando di convincere Ashford a dare il comando di spegnere il reattore. Egli ordina invece di ucciderli, ma Clarissa si fa largo con la forza e spegne il reattore della Behemoth. Come detto da Holden, la sfera si quieta e rilascia tutte le navi, aprendo altri 1300 portali verso altrettanti sistemi. Tutte le navi escono dall'Anello e tornano alle loro basi, mentre Holden ringrazia Miller chiedendosi cosa ha annientato la civilt\u00e0 che ha creato la protomolecola."}
{"id": "7022652", "revid": "292162", "url": "https://it.wikipedia.org/wiki?curid=7022652", "title": "Fedor Chalov", "text": ""}
{"id": "7022656", "revid": "547034", "url": "https://it.wikipedia.org/wiki?curid=7022656", "title": "One-north", "text": "One-north \u00e8 una subzona e un parco industriale situato a Queenstown, Singapore. Il parco \u00e8 stato sviluppato da JTC Corporation per il cluster di ricerca e sviluppo e alta tecnologia, comprendente scienze biomediche, tecnologia infocomm (ICT) e industrie dei media. Sebbene lo sviluppo sia stato prima concettualizzato nel National Technology Plan 1991, \u00e8 stato lanciato ufficialmente solo nel 2001 dall'ex vice primo ministro Tony Tan Keng Yam con la base per la creazione di un \"polo globale di talenti\" e di un'economia basata sulla conoscenza.\nChiamata anche One North Singapore o One North Masterplan, che \u00e8 stato progettato da Zaha Hadid, \u00e8 situato vicino a istituti di istruzione e ricerca come l'Universit\u00e0 Nazionale di Singapore (NUS), l'INSEAD, il Singapore Institute of Technology (SIT) e il Singapore Science Parks. Nel 2012, ESSEC Business School ha anche creato il suo campus asiatico, per un investimento totale di $ 40 milioni. \nOltre ad essere un \"hub scienza\", un altro obiettivo della zona \u00e8 quello di creare una comunit\u00e0 dove residenziale. In quanto tale, il one north non sar\u00e0 solo un progetto di governo, ma anche uno settori in cui privati contribuire a fornire i servizi sociali e ricreative per le persone che lavorano e che vivono l\u00ec."}
{"id": "7022681", "revid": "92723", "url": "https://it.wikipedia.org/wiki?curid=7022681", "title": "Vladimir Tukmakov", "text": ""}
{"id": "7022706", "revid": "287204", "url": "https://it.wikipedia.org/wiki?curid=7022706", "title": "Prima Lega 1968-1969 (calcio)", "text": "La Prima Lega 1968-1969, campionato svizzero di terza serie, si concluse con la vittoria del \"Martigny-Sports\".\nRegolamento.\nScopo del torneo \u00e8 quello di ottenere due promozioni e sei retrocessioni.\nTorneo svolto in due fasi: la prima fase vede le 39 squadre partecipanti suddivise, con criterio regionale, in tre gironi composti da 13 squadre ciascuno, in cui le prime due classificate di ogni girone, si affrontano nella fase finale, in un minitorneo a sei, per stabilire le due squadre promosse in Lega Nazionale B. Le ultime due squadre di ciascun girone vengono retrocesse direttamente in Seconda Lega. La fase finale vede incontri ad eliminazione diretta.\nGirone ovest.\nClassifica finale.\nLegenda:\n\u00a0\u00a0\u00a0\u00a0\u00a0 Ammessa alla fase finale per la promozione in Lega Nazionale B 1969-1970.\n\u00a0\u00a0\u00a0\u00a0\u00a0 Retrocessa in Seconda Lega 1969-1970.\nNote:\nGirone centrale.\nClassifica finale.\nLegenda:\n\u00a0\u00a0\u00a0\u00a0\u00a0 Ammessa alla fase finale per la promozione in Lega Nazionale B 1969-1970.\n\u00a0\u00a0\u00a0\u00a0\u00a0 Retrocessa in Seconda Lega 1969-1970.\nNote:\nGirone est.\nClassifica finale.\nLegenda:\n\u00a0\u00a0\u00a0\u00a0\u00a0 Ammessa alla fase finale per la promozione in Lega Nazionale B 1969-1970.\n\u00a0\u00a0\u00a0\u00a0\u00a0 Retrocessa in Seconda Lega 1969-1970.\nNote:\nFase Finale.\nLa fase finale stabilisce le due squadre promosse in Lega Nazionale B.\nPrimo turno.\n8 e 15 giugno 1969\nSecondo turno.\n22 e 29 giugno 1969"}
{"id": "7022707", "revid": "1573940", "url": "https://it.wikipedia.org/wiki?curid=7022707", "title": "Conopophaga ardesiaca", "text": "Il mangiamoscerini ardesia o moschiniere ardesia (Conopophaga ardesiaca ) \u00e8 un uccello passeriforme della famiglia Conopophagidae.\nDescrizione.\nDimensioni.\nMisura 12,5-14 cm di lunghezza, per 26,3 g di peso.\nAspetto.\nSi tratta di uccelletti dall'aspetto massiccio e paffuto, muniti di grossa testa appiattita che sembra incassata direttamente nel torso, becco conico piuttosto corto e appuntito, ali corte e arrotondate, coda corta e squadrata e forti zampe allungate.\nIl piumaggio si presenta di colore grigio-nerastro (come del resto intuibile sia dal nome comune che dal nome scientifico) su fronte, faccia, guance, lati del collo e petto, mentre sul vertice tale colore sfuma nel bruno, colore che ricopre anche nuca, dorso, ali, coda, fianchi e ventre (anche qui si ha la degradazione nel grigio del petto): dietro l'occhio parte una banda di penne bianche leggermente pi\u00f9 lunghe delle altre, che forma la \"tonsura\" tipica dei mangiamoscerini.\nIl dimorfismo sessuale \u00e8 ben evidente, con le femmine che presentano area grigia cefalotoracica meno estesa e pi\u00f9 chiara, tendente al grigio cenere piuttosto che al grigio ardesia, mentre la banda bianca cefalica \u00e8 quasi assente e tendente anch'essa al grigiastro: l'area dorsale delle femmine si presenta con tre morfi differenti di colorazione.\nIn ambedue i sessi becco e zampe sono di colore nerastro, mentre gli occhi sono di colore bruno scuro.\nBiologia.\nIl moschiniere ardesia \u00e8 un uccelletto dalle abitudini diurne, che vive da solo o in coppie e passa la maggior parte della giornata appollaiato a pochissima distanza dal suolo, sul ramo basso di un cespuglio, tenendo d'occhio i dintorni in attesa del passaggio di eventuali prede potenziali, sulle quali si avventa in volo, per poi fare ritorno al proprio posatoio.\nIl verso di questi uccelli \u00e8 rappresentato da un corto e acuto squittio bitonale, ripetuto a distanza di alcuni secondi.\nAlimentazione.\nLa dieta di questi uccelli \u00e8 insettivora, componendosi quasi esclusivamente di piccoli insetti ed altri invertebrati terricoli rinvenuti al suolo o fra i cespugli.\nRiproduzione.\nLa stagione riproduttiva (in base alle osservazioni sul campo) va da giugno a novembre: si tratta di uccelli monogami, nei quali i due sessi collaborano sia nella cova delle 2-3 uova che nell'allevamento della prole, mentre verosimilmente la costruzione del nido (una coppa di rametti ed epifite intrecciati grossolanamente alla base di un cespuglio) \u00e8 a carico della sola femmina.\nDistribuzione e habitat.\nIl moschiniere ardesia \u00e8 endemico del Sudamerica, del quale popolano le pendici orientali andine del Per\u00f9 sud-orientale (a sud del distretto di Marcapata) all'estremo sud della Bolivia (dipartimento di Tarija).\nL\"'habitat\" di questi uccelli \u00e8 rappresentato dalle aree di foresta pluviale umida pedemontane (le cosiddette \"yungas\"), con predilezione per le aree di densa riscrescita secondaria, come radure, campi da taglio e zone attorno a grossi alberi caduti.\nTassonomia.\nSe ne riconoscono due sottospecie:\nLa popolazione dell'area di Santa Cruz, piuttosto distintiva a livello di oclorazione (soprattutto le femmine), rappresenta secondo alcuni un \"taxon\" a s\u00e9 stante e richiede ulteriori approfondimenti."}
{"id": "7022709", "revid": "124123", "url": "https://it.wikipedia.org/wiki?curid=7022709", "title": "L\u00e9on Buysse", "text": "Vinse il Kampioenschap van Vlaanderen 1911 (corsa nella quale sal\u00ec sul podio anche nelle edizioni del 1910 e del 1912) e fu secondo al Giro delle Fiandre 1919."}
{"id": "7022710", "revid": "125879273", "url": "https://it.wikipedia.org/wiki?curid=7022710", "title": "Elisa Siragusa", "text": "Biografia.\nElezione a deputato.\nAlle elezioni politiche del 2018 viene eletta deputata della XVIII legislatura della Repubblica Italiana nella circoscrizione Estero / Europa per il Movimento 5 Stelle. Laureata in Statistica, al momento dell'elezione era residente a Londra.\n\u00c8 componente dei seguenti organi parlamentari: III Commissione Affari esteri e comunitari dal 27 luglio 2018, in sostituzione del Sottosegretario di Stato per gli Affari esteri e la cooperazione internazionale Manlio Di Stefano; XI Commissione Lavoro pubblico e privato dal 21 giugno 2018; Giunta delle Elezioni dal 17 luglio 2018.\nNel novembre 2018 \u00e8 tra i 19 deputati 5 stelle a firmare una lettera indirizata al proprio capogruppo Francesco D'Uva, dove si chiede le modifiche al testo del Dl \"Sicurezza\", fortemente voluto dal ministro dell\u2019Interno e vicepremier Matteo Salvini.\nTramite Facebook, annuncia che si schiera per il \u00abno\u00bb al referendum costituzionale del 20 e 21 settembre 2020, spiegando le sue ragioni, sempre sul social network, e ricordando le ragioni per cui il Movimento 5 stelle si \u00e8 schierato per il \u00abno\u00bb al referendum costituzionale del 4 dicembre 2016 sulla riforma Renzi-Boschi.\nIl 23 novembre 2020 annuncia la sua uscita dal Movimento 5 Stelle e il suo passaggio al Gruppo misto. Dal 26 novembre fa parte della Componente del Misto Centro Democratico - Italiani in Europa.\nIl 23 gennaio 2022 si iscrive ad Europa Verde entrando a far parte dell\u2019omonima componente il 10 febbraio."}
{"id": "7022713", "revid": "121100311", "url": "https://it.wikipedia.org/wiki?curid=7022713", "title": "Claro Open Colsanitas 2018 - Singolare", "text": "Francesca Schiavone era la detentrice del torneo, ma si \u00e8 ritirata prima dell'inizio del torneo.\nAnna Karol\u00edna Schmiedlov\u00e1 ha vinto il torneo battendo in finale Lara Arruabarrena con il punteggio di 6-2, 6-4."}
{"id": "7022716", "revid": "712828", "url": "https://it.wikipedia.org/wiki?curid=7022716", "title": "L'ultima canzone di Bilbo", "text": "L'ultima canzone di Bilbo \u00e8 un'opera in versi dello scrittore britannico J. R. R. Tolkien pubblicata per la prima volta nel 1974, meno di un anno dopo la morte del suo autore, sotto forma di poster con illustrazioni realizzate da Pauline Baynes. Negli anni seguenti il poema \u00e8 stato poi pubblicato sia in forma di libro che in diversi adattamenti musicali. \nNell'opera, lo hobbit Bilbo Baggins descrive la sua partenza dai Porti Grigi, e quindi dalla Terra di Mezzo, a bordo in una nave elfica, episodio che corrisponde alla fine del romanzo \"Il Signore degli Anelli\", di cui quest'opera \u00e8 quindi spesso considerata come un epilogo sebbene non sia mai stata inclusa in esso.\nStesura.\nSecondo Christina Scull e Wayne G. Hammond, Tolkien ha scritto una prima versione di quello che sarebbe poi diventato \"L'ultima canzone di Bilbo\" nel corso degli anni venti o degli anni trenta: un poema in lingua norrena intitolato \"Vestr um haf\", ossia \"l'ovest al di l\u00e0 del mare\". Diversi decenni pi\u00f9 tardi, nell'ottobre del 1968, Tolkien revision\u00f2 poi quella prima versione, dandole la forma e il titolo definitivi. Pi\u00f9 o meno nello stesso periodo, Tolkien si ruppe una gamba durante l'inizio del suo soggiorno a Bournemouth e, per approntare il suo ufficio e la sua biblioteca, chiese aiuto a Joy Hill, una segretaria di Allen &amp; Unwin e amica della famiglia Tolkien. Stando a quanto riferito dalla donna, tra il 14 e il 18 ottobre 1968, mentre stava mettendo a posto una pila di libri, essa trov\u00f2, tra due copertine, il manoscritto de \"L'ultima canzone di Bilbo\", che lo stesso Tolkien non esit\u00f2 a recitarle ad alta voce.\nIl 3 settembre 1970, come segno di riconoscenza per il suo aiuto, Tolkien don\u00f2 il manoscritto a Joy Hill, cedendole anche i diritti d'autore del poema a patto che attendesse che egli fosse morto prima di considerare un'eventuale pubblicazione del poema o la vendita dei suddetti diritti. L'anno successivo, il 28 ottobre 1971, tale donazione fu poi ufficializzata per lettera dall'autore. Nel 1991, alla morte di Joy Hill, i diritti d'autore del testo sono stati lasciati in eredit\u00e0 all'Ordine del Santo Paracleto, una comunit\u00e0 religiosa anglicana, mentre nel 2008 i diritti d'autore delle illustrazioni di Paulines Baynes sono stati lasciati in eredit\u00e0 da quest'ultima al Williams College di Oxford, che possiede l'intera biblioteca dell'artista.\nPubblicazione e traduzione.\nNell'aprile 1974, la casa editrice statunitense Houghton Mifflin pubblic\u00f2 il poema sotto forma di poster, con sullo sfondo la fotografia di un fiume realizzata da Robert Strindberg. Nel settembre dello stesso anno, anche la Allen &amp; Unwin pubblic\u00f2 il testo sotto forma di poster ma con una diversa illustrazione: realizzata da Pauline Baynes, l'opera rappresentava Sam, Merry e Pipino che osservano, dalle alture sopra ai Porti Grigi, l'ultima nave elfica nell'atto di lasciare la Terra di Mezzo.\nNel 1990, il poema \u00e8 stato ristampato come libro con nuove illustrazioni di Pauline Baynes, a cui ne sono state aggiunte altre in due nuove ristampe del libro lanciate sul mercato nel 2002 e nel 2012 dalla casa editrice Red Fox.\nNegli anni il poema \u00e8 stato poi tradotto in diverse lingue tra cui l'olandese, il finlandese, il francese, il tedesco, l'italiano, il russo e il giapponese. La traduzione olandese, in particolare, apparve alla fine del 1973, quindi prima della pubblicazione in inglese.\nAdattamenti.\nNel 1973, Joy Hill sottopose il poema a Donald Swann, il quale lo mise in musica e lo integr\u00f2 nella seconda edizione dell'opera di Tolkien \"The Road Goes Ever On\", pubblicata nel 1978. Come da alcuni asserito, l'impostazione musicale dell'opera \u00e8 basata sua \"una canzone dell'Isola di Man, mescolata con una melodia greca\". Sebbene la canzone sembra sia pi\u00f9 adatta a un duetto che a un solista, la prima versione \u00e8 stata registrata dal solo Swann.\nNel 1981, Brian Sibley e Michael Bakewell incorporarono il poema nel loro adattamento radiofonico de \"Il Signore degli Anelli\" trasmesso dalla BBC Radio 4, bench\u00e9, come gi\u00e0 detto, esso non facesse parte della versione originale del romanzo. In questa versione, con musiche di Stephen Oliver, la prima strofa \u00e8 cantata da Bilbo (interpretato da John Le Mesurier), la seconda \u00e8 omessa e la terza \u00e8 cantata da un giovane soprano.\nNon ci sono riferimenti diretti alla canzone nell'adattamento cinematografico di Peter Jackson de \"\". Il distributore del film, la New Line Cinema, non fu infatti autorizzato ad utilizzare il poema in quanto opera separata da \"Il Signore degli Anelli\", e Christopher Tolkien, figlio dell'autore e suo esecutore letterario, rifiut\u00f2 di concederne l'utilizzo cos\u00ec come rifiut\u00f2 fermamente di avere niente a che fare con i film di Jackson. I titolo di coda del film sono invece accompagnati dalla canzone originale \"Into the West\", cantata di Annie Lennox, con lo scopo di avere un qual certo rimando a \"L'ultima canzone di Bilbo\". Inoltre, il compositore Howard Shore cre\u00f2 un'opera per coro e orchestra intitolata \"Bilbo's Song\", che pu\u00f2 essere ascoltata nell'edizione estesa del DVD.\nNel 2001, il poema \u00e8 stato cantato alle esequie del navigatore neozelandese Peter Blake, ucciso dai pirati durante un viaggio esplorativo a fini ambientali nel Rio delle Amazzoni.\nCritica.\nCome osservato da Christina Scull e Wayne G. Hammond, in occasione della sua pubblicazione sotto forma di poster, il poema pass\u00f2 relativamente inosservato ma ricevette invece un'accoglienza favorevole una volta pubblicato come libro \"principalmente per le sue illustrazioni\". Alcuni critici hanno avuto per\u00f2 commenti piuttosto negativi nei confronti del poema, ne \u00e8 un esempio Brian Rosebury, che ha giudicato il testo banale, con distici \"tecnicamente sbagliati\". Secondo il critico, il titolo \"L'ultima canzone di Bilbo\" si adatterebbe meglio al poema che Bilbo recita a Gran Burrone ne \"La Compagnia dell'Anello\".\nSecondo Tom Shippey, invece, \"L'ultima canzone di Bilbo\" \"porta avanti l'atmosfera elegiaca degli ultimi anni di Tolkien\". Egli propone di considerare il poema come il testamento poetico del suo autore, l'equivalente in versi del racconto \"Il fabbro di Wootton Major\": fuori dal contesto, le parole di Bilbo \"potrebbero essere considerate come le parole di un uomo morente, ma una persona morente soddisfatta della propria esistenza e di ci\u00f2 che fatto, e certa dell'esistenza di un mondo e di un destino al di l\u00e0 della Terra di Mezzo\".\nHammond e Scull non sono invece d'accordo con questa affermazione e ricordano che il poema risale agli anni venti o trenta, mettendo in parallelo lo stile dell'opera tolkeniana con quello di \"Crossing the Bar\", un'opera del 1889 di Alfred Tennyson.."}
{"id": "7022726", "revid": "767487", "url": "https://it.wikipedia.org/wiki?curid=7022726", "title": "Mare Nostrum (film)", "text": "Mare Nostrum \u00e8 un cortometraggio franco-siriano del 2016 scritto e diretto da Rana Kazkaz e Anas Khalaf. Il film, quasi completamente muto, affronta il tema della emigrazione vista dagli occhi di un padre siriano.\nTrama.\nSulle sponde del Mediterraneo, un padre siriano prende una decisione che potrebbe mettere la sua bambina in pericolo di vita. La piccola deve imparare a nuotare e a trovare il coraggio di risalire in superficie. L\u2019uomo decide di non insegnarglielo dolcemente e la lancia ripetutamente in mare.\nProduzione.\nI registi Rana Kazkaz e Anas Khalaf sono un marito e una moglie siriani con cittadinanza francese, che dopo lo scoppio della guerra civile siriana furono costretti a lasciare Damasco. Prima di questo film, avevano realizzato cinque cortometraggi. L'attrice che interpreta la bambina \u00e8 la figlia dei registi. Inizialmente, la parte era stata data ad un'altra attrice, ma quando Ziad Bakri, che aveva gi\u00e0 ottenuto la parte, fu invitato a cena a casa dei registi, questi si accorsero che l'attore andava molto d'accordo con la loro bambina e che avrebbero potuto interpretare perfettamente la parte del padre e della figlia. Il film \u00e8 stato girato ad Aqaba, in Giordania, attuale paese di residenza dei registi.\n\"Mare Nostrum\", denominazione con la quale gli Antichi Romani indicarono il Mediterraneo, si riferisce anche all'Operazione Mare nostrum della Marina Militare Italiana, un'operazione di salvataggio nata per dare soccorso ai migranti in mare.\nRiconoscimenti.\nLista parziale dei premi e candidature:"}
{"id": "7022728", "revid": "1571097", "url": "https://it.wikipedia.org/wiki?curid=7022728", "title": "Eco di sirene (album)", "text": "Eco di sirene \u00e8 il terzo album dal vivo della cantautrice italiana Carmen Consoli, pubblicato il 13 aprile 2018.\nDescrizione.\nL'album \u00e8 stato pubblicato a pi\u00f9 di tre anni di distanza dal precedente, \"L'abitudine di tornare\" (2015, Universal).\nIl disco \u00e8 una compilation di alcuni tra i brani di maggiore successo della cantante, portati da lei in tourn\u00e9e nell\"'Eco di sirene Tour\" tra il febbraio e l'aprile del 2017 e poi nelle tappe estive. La cantautrice afferma che il \"laboratorio\" dell'album \u00e8 stato la serie web \"Noi due (e gli altri)\", che affronta il tema dei rapporti umani e \"di come sia difficile essere tolleranti con chi ti sta a fianco\".\nLe canzoni sono state registrate in presa diretta con nuovi arrangiamenti e orchestrazioni, e con il solo ausilio di una chitarra acustica (suonata dalla stessa Consoli), di un violino e di un violoncello, presso il \"Forum Village\" di Roma, studio di registrazione di importanti colonne sonore del cinema negli anni Sessanta:\nOltre ai brani gi\u00e0 noti, la raccolta contiene due inediti - \"Uomini topo\" e \"Tano\" - che sono stati definiti dalla cantautrice \"spiazzanti\" e \"provocatori\".\n\"Uomini topo\" - riadattato dalla sigla di \"Noi due (e gli altri)\" - \u00e8 anche il singolo di lancio dell'album, in rotazione radiofonica dal 6 aprile 2018 ma gi\u00e0 pubblicato su Spotify il 3 aprile. La canzone, incentrata sul racconto di un fantastico esperimento di manipolazione genetica per il rafforzamento della razza umana, affronta il tema della \"mancanza di empatia tra le persone\" e della difficile convivenza tra gli uomini.\nIl secondo inedito, \"Tano\", cantato in dialetto catanese, riprende invece il filone folk della cantautrice. La storia \u00e8 narrata dalla moglie di Tano, che aspetta il marito \"dopo tre giorni di caccia e di tradimenti\"; nelle strofe finali si scopre che Tano ha comprato lepri e quaglie al mercato e in realt\u00e0 l'uscita di caccia era solo un pretesto. Il testo mette in rilievo gli stati d'animo della donna, oppressa dal marito, che desidererebbe volare \"senza catene e camicie da stirare\", e difatti la cantante specifica che la canzone \u00e8 anche una critica contro il sistema patriarcale e contro \"chi subisce senza far nulla\", affermando che uno dei problemi del Sud \u00e8 \"l'eccesso di lamento e il non prendere iniziativa\".\nLa canzone da cui prende nome la compilation (e l'omonima tourn\u00e9e), \"Eco di sirene\", gi\u00e0 edita nel 1998 con l'album \"Mediamente isterica\", \u00e8 ispirata alla guerra in Afghanistan. Nel 2017, a proposito del titolo, la cantante ha affermato:\nAccoglienza.\nL'album esordisce direttamente al secondo posto della classifica FIMI.\nIn seguito all'uscita del disco \"il Giornale.it\" definisce Carmen Consoli \"l'araba fenice della nostra musica d'autore\", che \"rinasce sempre con un abito nuovo\", \"alternativa\" e \"controversa\", \"per scelta lontana dalle mode\"; descrive inoltre i brani come \"quasi punk nell'anima, intrisi di Sicilia e siciliani visti con i filtri di Pirandello o Emma Dante, insomma dolorosamente veri e scherzosamente visionari\" e indica in particolare il singolo \"Tano\" come \"la fotografia di un tempo di prevaricazioni e vessazioni che oggi si sta essiccando sotto la luce del presente\".\nLa rivista online \"Rockol.it\" - che assegna 3,5/5 stelle all'album - esalta l'anima acustica del disco, minimale e ricca di sfumature, evidenziando come la cantautrice abbia una particolare attrazione per questo genere di musica e individuando nel suono \"preciso, pulito e vibrante\" della chitarra \"una delle cose pi\u00f9 belle\" della compilation. La stessa rivista definisce le registrazioni in presa diretta come \"la dimostrazione della maturit\u00e0 artistica di una delle migliori cantautrici italiane\", \"un'operazione coerente\" con la sua carriera ma anche \"un passo avanti\" che permette all'album di non essere \"il classico disco dal vivo\". Oltre agli inediti \"Uomini topo\" e \"Tano\", \"Rockol.it\" segnala anche \"Amore di plastica\", \"notevole\" in versione acustica.\nLa redazione di \"Newsic.it\" d\u00e0 invece 6.8 punti su 10 all'album, elogiato in quanto \"non \u00e8 un vero e proprio disco live, tanto meno \u00e8 una compilation dei suoi successi, piuttosto \u00e8 una sorta di ragionamento sonoro in versione \"acustica\" e orchestrale\". I due inediti dal tema sociale sono definiti \"accuse liriche\" e vengono segnalati come tre brani \"essenziali\" \"Pioggia d'aprile\", \"Fiori d'arancio\" e \"In bianco e nero\"."}
{"id": "7022730", "revid": "599013", "url": "https://it.wikipedia.org/wiki?curid=7022730", "title": "Cristi\u00e1n G\u00f3mez", "text": ""}
{"id": "7022731", "revid": "599013", "url": "https://it.wikipedia.org/wiki?curid=7022731", "title": "Stazione di La Plata", "text": "La stazione di La Plata (in spagnolo: \"Estaci\u00f3n La Plata (Roca)\") \u00e8 una stazione ferroviaria della citt\u00e0 argentina di La Plata, capitale della provincia di Buenos Aires.\nStoria e descrizione.\nFu inaugurata il 1\u00ba ottobre 1906 e sostitu\u00ec la precedente stazione ferroviaria cittadina oggi Pasaje Dardo Rocha. Fu progettata dallo statunitense Louis Newbery Thomas e dall'inglese Paul Bell Chambers. Nel 2008 l'edificio fu restaurato e ammodernato dal concessionario della linea, la UGOFE. Il 18 ottobre 2017 giunse nella stazione il primo treno a trazione elettrica.\n\u00c8 il capolinea della linea Roca che dalla stazione di Constituci\u00f3n di Buenos Aires giunge appunto sino a La Plata. Dalla stazione di La Plata parte anche il treno universitario cittadino che termina la sua corsa presso la stazione di Policl\u00ednico."}
{"id": "7022737", "revid": "729019", "url": "https://it.wikipedia.org/wiki?curid=7022737", "title": "Victor Doms", "text": "Corse per quattro stagioni prima dello scoppio della Prima guerra mondiale vincendo tre corse in linea in Belgio e sal\u00ec sul podio della prima storica edizione del Giro delle Fiandre.\nCarriera.\nInizi\u00f2 la carriera come individuale nel 1911, partecip\u00f2 al Giro del Belgio classificandosi terzo nella speciale categoria degli indipendenti e vinse due gare in linea.\nNel biennio 1913-1914 fece parte di un'importante formazione dell'epoca, l'Automoto, e in quelle due annate prese parte a corse molto importanti, ottenendo ottimi risultati; nel 1913 fu terzo alla prima storica edizione del Giro delle Fiandre, decimo alla Parigi-Tours e secondo alla Bruxelles-Oupeye. Prese parte anche al Tour de France ritirandosi per\u00f2 dopo tre tappe.\nNel 1914 vinse l'Etoile Carolor\u00e9gienne e fu terzo ai Campionati belgi di Ciclocross, partecip\u00f2 inoltre alla Milano-Sanremo che concluse."}
{"id": "7022795", "revid": "1851848", "url": "https://it.wikipedia.org/wiki?curid=7022795", "title": "Pierre Van De Velde", "text": "Vinse il Kampioenschap van Vlaanderen 1921 e la Sei giorni di Londra 1923; nel 1914 fu terzo al Giro delle Fiandre e settimo alla Parigi-Roubaix."}
{"id": "7022802", "revid": "92723", "url": "https://it.wikipedia.org/wiki?curid=7022802", "title": "TT241", "text": "TT241 (Theban Tomb 241) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT241 era la tomba di:\nBiografia.\nUnica notizia ricavabile, il nome della moglie, Ahmosi.\nLa tomba.\nLa sala trasversale della TT241, unico locale censito, presenta dipinti parietali: (1 in planimetria) in due scene il defunto esegue ispezioni ai granai e al raccolto; preti in offertorio al defunto e alla moglie; scene di aratura e semina. Sul lato corto (2), il defunto e la moglie in adorazione di Osiride; poco oltre (3) un uomo in offertorio al defunto e alla moglie (con un'oca sotto la sedia), mentre si esibiscono cantanti, nonch\u00e9 suonatori maschi di liuto e arpisti, e suonatrici di nacchere e cantanti con tamburelli e flauti. Su altra parete (4), in due scene, preti in offertorio al defunto e alla moglie e altri preti che compiono atti di purificazione sul defunto e la moglie. Sul lato corto (5) i resti di scene di caccia del defunto e della moglie appiedati. Seguono scene del defunto della moglie intenti alla caccia e alla pesca, con uomini che procedono alla pulitura del pescato e della cacciagione."}
{"id": "7022816", "revid": "879070", "url": "https://it.wikipedia.org/wiki?curid=7022816", "title": "Parco nazionale del basso Zambesi", "text": "Il parco nazionale del basso Zambesi (in lingua inglese \"Lower Zambezi National Park\") \u00e8 un'area protetta dello Zambia che copre una superficie di 4092 km\u00b2 lungo le sponde nord-occidentali dello Zambesi.\nGeografia.\nSi tratta di uno dei parchi principali del paese, con una magnifica pianura alluvionale che si estende lungo il fiume, punteggiata da acacie (\"Acacia albida\") e altri alberi di grandi dimensioni, e fiancheggiata da una ripida scarpata sul lato nord ricoperta da una fitta boscaglia di miombo. All'interno del parco scorrono diversi fiumi pi\u00f9 piccoli, e vi sono inoltre alcune aree paludose.\nDalle acque dello Zambesi emergono parecchie isole. Alcune sono grandi affioramenti rocciosi ricoperti da antichi alberi, citati negli scritti di esploratori quali Livingstone e Selous. Altre non sono nient'altro che banchi di sabbia temporanei con erba e arbusti bassi. Lungo le rive del fiume crescono gli alberi pi\u00f9 grandi - ebani africani, mogani e acacie. Sulla riva opposta, nello Zimbabwe, si estende il parco nazionale di Mana Pools, che insieme al parco nazionale del basso Zambesi forma una delle aree faunistiche pi\u00f9 interessanti di tutta l'Africa.\nLa parte orientale del parco ha caratteristiche morfologiche differenti: qui le colline si ergono pi\u00f9 vicine allo Zambesi e in pratica non esiste la pianura alluvionale. Il margine orientale dell'area \u00e8 occupato dalla spettacolare Mpata Gorge, nella quale i ripidi pendii delle colline scendono a strapiombo nel fiume e l'unica via di accesso \u00e8 di tipo fluviale.\nFauna.\nPer quanto riguarda la fauna del parco, la popolazione degli elefanti fu decimata dal bracconaggio fino ai primi anni '90, ma ora sta conoscendo un forte incremento grazie alla circostante Game Management Area (GMA), una riserva di caccia controllata dove il numero degli elefanti \u00e8 particolarmente elevato. Tra gli altri mammiferi presenti nel parco figurano puku, impala, zebre, bufali, tragelafi striati, leoni e ghepardi. Le specie di uccelli registrati sono oltre 400, tra cui l'insolito becco a forbice africano e il trogone narina; sulle isole di canne si contano inoltre numerosi uccelli acquatici, come pivieri e garzette."}
{"id": "7022831", "revid": "599013", "url": "https://it.wikipedia.org/wiki?curid=7022831", "title": "Nikola Vasiljevi\u0107 (calciatore 1991)", "text": ""}
{"id": "7022836", "revid": "92723", "url": "https://it.wikipedia.org/wiki?curid=7022836", "title": "TT242", "text": "TT242 (Theban Tomb 242) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT242 era la tomba di:\nBiografia.\nPedeamunnai fu suo padre, Mutardais sua madre e Tadepanehep fu sua moglie. Psammethek, a sua volta Ciambellano della moglie del Dio, e Pedehorresnet (detto anche Harpemai) furono suoi figli.\nLa tomba.\nLa recinzione (oggi quasi completamente scomparsa) del complesso che comprende anche le tombe TT33 e TT388 copriva un'area di circa 9.900 m\u00b2 e la sola parte sotterranea \u00e8 iscrivibile in un quadrato di 68 x 45 m per una superficie percorribile calcolata in 1.062 m\u00b2; lo sviluppo dei corridoi supera i 320 m e le pareti decorate, gran parte delle quali molto danneggiate, coprono un'area di oltre 2.600 m\u00b2.\nSebbene la TT33 fosse gi\u00e0 nota a Richard Pococke nel corso della sua visita alla Necropoli tebana del 1737, questa venne pi\u00f9 compiutamente scavata e studiata a partire solo dal 1881 da Johannes D\u00fcmichen dell'Universit\u00e0 di Strasburgo.\nDa un primo cortile esterno si accede a un secondo cortile con pilastri in cui si aprono gli accessi alle tombe TT33 e TT388. L'ingresso a TT242 si trova a sud e la sepoltura si sviluppa planimetricamente come un lungo corridoio che, per un buon tratto, corre parallelo al secondo cortile con andamento ovest-est e si conclude con una camera funeraria. Scarsi sono i resti pittorici parietali: nel corridoio di accesso (1 in planimetria) i figli del defunto, Psammethek e Pedehorresnet (detto anche Harpemai), offrono fiori al defunto e alla madre; sulla parete che fronteggia l'ingresso (2) una falsa porta recante, in alto, il defunto (?) in adorazione del cartiglio di Osiride tra Harsiesi e Anubi a loro volta adoranti; pi\u00f9 in basso, un falco ad ali spiegate, Osiride e Nephtys, nonch\u00e9 due colonne di testo dedicatorio."}
{"id": "7022860", "revid": "767487", "url": "https://it.wikipedia.org/wiki?curid=7022860", "title": "Luis Ardente", "text": "Carriera.\n\u00c8 cresciuto nelle giovanili del .\nCon la maglia del ha realizzato 7 reti su calcio di rigore."}
{"id": "7022861", "revid": "767487", "url": "https://it.wikipedia.org/wiki?curid=7022861", "title": "Francisco Mattia", "text": "Caratteristiche tecniche.\n\u00c8 un difensore centrale.\nCarriera.\n\u00c8 cresciuto nelle giovanili del ."}
{"id": "7022862", "revid": "767487", "url": "https://it.wikipedia.org/wiki?curid=7022862", "title": "Dami\u00e1n Schmidt", "text": "Caratteristiche tecniche.\n\u00c8 un difensore centrale.\nCarriera.\nCresciuto nelle giovanili del , ha esordito il 4 agosto 2013 in occasione del match perso 1-0 contro il .\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7022864", "revid": "1100311", "url": "https://it.wikipedia.org/wiki?curid=7022864", "title": "Mat\u00edas Escudero", "text": "Caratteristiche tecniche.\n\u00c8 un difensore centrale.\nCarriera.\n\u00c8 cresciuto nelle giovanili del ."}
{"id": "7022865", "revid": "458786", "url": "https://it.wikipedia.org/wiki?curid=7022865", "title": "Jonathan Goit\u00eda", "text": ""}
{"id": "7022868", "revid": "1869172", "url": "https://it.wikipedia.org/wiki?curid=7022868", "title": "Santiago Chac\u00f3n", "text": "Caratteristiche tecniche.\n\u00c8 un trequartista.\nCarriera.\nCresciuto nelle giovanili dell', ha esordito il 12 maggio 2012 in occasione del match pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7022869", "revid": "767487", "url": "https://it.wikipedia.org/wiki?curid=7022869", "title": "Joaqu\u00edn Molina", "text": "Caratteristiche tecniche.\n\u00c8 un centravanti.\nCarriera.\n\u00c8 cresciuto nelle giovanili dell'."}
{"id": "7022870", "revid": "599013", "url": "https://it.wikipedia.org/wiki?curid=7022870", "title": "Nicol\u00e1s Messiniti", "text": "Caratteristiche tecniche.\n\u00c8 un centravanti.\nCarriera.\n\u00c8 cresciuto nelle giovanili dell'.\nNel 2017 \u00e8 stato ceduto in prestito al , con cui ha esordito il 28 ottobre 2017 in occasione del match vinto 1-0 contro l'.\nStatistiche.\nPresenze e reti nei club.\n\"Statistiche aggiornate al 6 novembre 2019\"."}
{"id": "7022871", "revid": "767487", "url": "https://it.wikipedia.org/wiki?curid=7022871", "title": "Leonardo Corti", "text": "Carriera.\n\u00c8 cresciuto nelle giovanili dell'.\nDal 2009 gioca con il ."}
{"id": "7022872", "revid": "1613450", "url": "https://it.wikipedia.org/wiki?curid=7022872", "title": "Salvate New York", "text": ""}
{"id": "7022873", "revid": "599013", "url": "https://it.wikipedia.org/wiki?curid=7022873", "title": "Camilo C\u00e1ndido", "text": "Caratteristiche tecniche.\n\u00c8 un esterno sinistro.\nCarriera.\nCresciuto nelle giovanili del , ha esordito il 7 giugno 2015 in occasione del match pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7022874", "revid": "767487", "url": "https://it.wikipedia.org/wiki?curid=7022874", "title": "Nicol\u00e1s Man\u00e1", "text": "Caratteristiche tecniche.\n\u00c8 un'ala destra.\nCarriera.\n\u00c8 cresciuto nelle giovanili del .\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7022875", "revid": "599013", "url": "https://it.wikipedia.org/wiki?curid=7022875", "title": "Claudio Spinelli", "text": "Caratteristiche tecniche.\n\u00c8 un centravanti.\n\u00c8 soprannominato \"Pintita\" o \"Beckham argentino\".\nCarriera.\n\u00c8 cresciuto nelle giovanili del , con cui ha esordito il 25 marzo 2017 in occasione del match perso 1-0 contro il .\nLa stagione successiva si trasferisce in prestito al San Mart\u00edn. Esordisce il 27 agosto 2017 nella vittoria casalinga (2-0) contro il Patronato e il 12 febbraio 2018 segna la sua prima rete da professionista in occasione della sconfitta esterna (2-1) contro l'Atl\u00e9tico Tucum\u00e1n. Chiude la stagione con 13 presenze e 7 gol.\nNel luglio 2018 il Genoa lo ha acquistato dal Tigre per circa tre milioni di euro, per poi girarlo al Crotone. Dopo avere trovato poco spazio coi calabresi in gennaio viene ceduto in prestito all'Argentinos Juniors.\nDopo un anno in prestito al Gimnasia, il 2 ottobre 2020 viene ceduto in prestito in Europa agli sloveni del .\nIl 19 luglio 2021 viene acquistato a titolo definitivo dagli ucraini dell'.\nStatistiche.\nPresenze e reti nei club.\n\"Statistiche aggiornate al 7 agosto 2021\"."}
{"id": "7022876", "revid": "767487", "url": "https://it.wikipedia.org/wiki?curid=7022876", "title": "Facundo Barcelo", "text": "Caratteristiche tecniche.\n\u00c8 un centravanti.\nCarriera.\n\u00c8 cresciuto nelle giovanili del , con cui ha esordito il 25 maggio 2013 in occasione del match pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7022877", "revid": "1100311", "url": "https://it.wikipedia.org/wiki?curid=7022877", "title": "Pablo Magn\u00edn", "text": "Caratteristiche tecniche.\n\u00c8 un centrocampista centrale.\nCarriera.\n\u00c8 cresciuto nelle giovanili dell', con cui ha esordito il 9 marzo 2010 in occasione del match perso 2-1 contro il .\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7022878", "revid": "599013", "url": "https://it.wikipedia.org/wiki?curid=7022878", "title": "Ari\u00e1n Pucheta", "text": "Caratteristiche tecniche.\n\u00c8 un difensore centrale.\nCarriera.\n\u00c8 cresciuto nelle giovanili del , nel 2016 \u00e8 stato acquistato dal .\nHa esordito il 12 marzo 2017 in occasione del match perso 1-0 contro l'.\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7022879", "revid": "124001635", "url": "https://it.wikipedia.org/wiki?curid=7022879", "title": "Gabriel Carabajal", "text": "Caratteristiche tecniche.\n\u00c8 un trequartista.\nCarriera.\n\u00c8 cresciuto nelle giovanili del ."}
{"id": "7022880", "revid": "767487", "url": "https://it.wikipedia.org/wiki?curid=7022880", "title": "Pablo Andr\u00e9s Aguilar", "text": " \nCaratteristiche tecniche.\n\u00c8 un terzino destro.\nCarriera.\n\u00c8 cresciuto nelle giovanili del ."}
{"id": "7022881", "revid": "767487", "url": "https://it.wikipedia.org/wiki?curid=7022881", "title": "Nicol\u00e1s Pelaitay", "text": "Caratteristiche tecniche.\n\u00c8 un centrocampista centrale.\nCarriera.\n\u00c8 cresciuto nelle giovanili del , con cui ha esordito il 12 maggio 2013 in occasione del match vinto 2-1 contro l'.\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7022882", "revid": "767487", "url": "https://it.wikipedia.org/wiki?curid=7022882", "title": "Jonatan Goit\u00eda", "text": "Caratteristiche tecniche.\n\u00c8 un terzino sinistro.\nCarriera.\nCresciuto nelle giovanili dell', ha esordito il 7 marzo 2015 in occasione di un match di Copa Argentina vinto 2-1 contro lo ."}
{"id": "7022883", "revid": "785863", "url": "https://it.wikipedia.org/wiki?curid=7022883", "title": "Chogokin", "text": ""}
{"id": "7022885", "revid": "486946", "url": "https://it.wikipedia.org/wiki?curid=7022885", "title": "Japanium", "text": ""}
{"id": "7022905", "revid": "1347902", "url": "https://it.wikipedia.org/wiki?curid=7022905", "title": "Vol\u0161ebnyj krug", "text": "Vol\u0161ebnyj krug (, Il cerchio magico) \u00e8 una miniserie televisiva del 1976, diretto da Valentin Koza\u010dkov e tratta dai romanzi \"Art\u00ebmka v cirke\" e \"Vol\u0161ebnaja \u0161katulka\" di Ivan Dmitrievi\u010d Vasilenko.\nTrama.\nOdessa, alla viglia della rivoluzione russa. Il piccolo calzolaio orfano Art\u00ebmka \u00e8 innamorato del circo.\nMa qui cade accidentalmente e la sua vita cambia bruscamente. Diventa un artista e incontra la sua ragazza della vita.\nNel 1981, \u00e8 stato realizzato il seguito con il titolo (Scarpe d'oro)."}
{"id": "7022906", "revid": "599013", "url": "https://it.wikipedia.org/wiki?curid=7022906", "title": "Daniel Ib\u00e1\u00f1ez", "text": "Caratteristiche tecniche.\n\u00c8 un centrocampista mediano.\nCarriera.\n\u00c8 cresciuto nelle giovanili del .\nNazionale.\nNazionali giovanili.\nCon la Nazionale Under-20 di calcio dell'Argentina ha partecipato al Campionato mondiale di calcio Under-20 2015 in qualit\u00e0 di terzo portiere, senza scendere in campo.\nStatistiche.\nPresenze e reti nei club.\n\"Statistiche aggiornate al 10 aprile 2018\"."}
{"id": "7022907", "revid": "110157", "url": "https://it.wikipedia.org/wiki?curid=7022907", "title": "Zacatl\u00e1n", "text": "Zacatl\u00e1n \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 di \"Zacatl\u00e1n de las Manzanas\".\nConta 53.295 abitanti (2010) e ha una estensione di 176,64\u00a0km\u00b2. \nIl significato del nome della localit\u00e0 in lingua nahuatl \u00e8 \"luogo dove l'erba \u00e8 abbondante\"."}
{"id": "7022920", "revid": "1793900", "url": "https://it.wikipedia.org/wiki?curid=7022920", "title": "One Wells Fargo Center", "text": "One Wells Fargo Center \u00e8 un grattacielo situato a Charlotte, nella Carolina del Nord. \u00c8 il quartier generale della divisione della costa orientale di Wells Fargo. Con i suoi 179 metri di altezza e 42 piani, \u00e8 il quarto edificio pi\u00f9 alto di Charlotte. Quando fu inaugurato il 14 settembre 1988, era l'edificio pi\u00f9 alto della Carolina del Nord. Nel 1992, One Wells Fargo Center fu superato dal Bank of America Corporate Center e ancora nel 2002 dal Hearst Tower, un altro edificio della Bank of America. \u00c8 considerato il primo grattacielo postmoderno di Charlotte. \u00c8 stato il pi\u00f9 alto edificio di Charlotte dal 1988 al 1992."}
{"id": "7022922", "revid": "2212704", "url": "https://it.wikipedia.org/wiki?curid=7022922", "title": "Ceratophyllidia papilligera", "text": "Ceratophyllidia papilligera () \u00e8 un mollusco nudibranchio della famiglia Phyllidiidae.\nDescrizione.\nLa lunghezza massima misurata del corpo \u00e8 di 30\u00a0mm.\nDistribuzione e habitat.\nLa profondit\u00e0 minima misurata in cui vive \u00e8 di 2 metri; la profondit\u00e0 massima misurata \u00e8 di 185 metri."}
{"id": "7022924", "revid": "96238308", "url": "https://it.wikipedia.org/wiki?curid=7022924", "title": "Phyllidiopsis papilligera", "text": ""}
{"id": "7022925", "revid": "119982", "url": "https://it.wikipedia.org/wiki?curid=7022925", "title": "Nightflyers (disambigua)", "text": ""}
{"id": "7023125", "revid": "1602064", "url": "https://it.wikipedia.org/wiki?curid=7023125", "title": "John M. Paxton Jr.", "text": "Prest\u00f2 servizio in precedenza come comandante generale del U.S. Marine Corps Forces Command (MARFORCOM); comandante generale della Fleet Marine Force Atlantic (FMFlant); Comandante dell'U.S. Marine Corps Forces Europe e della II Marine Expeditionary Force. Paxton si \u00e8 pensionato il 4 agosto 2016 dopo 42 anni di servizio.\nIn precedenza, Paxton \u00e8 stato anche direttore delle J3 - Operations, ed il capo dello staff delle Multinational Forces-Iraq. U.S. Defense Secretary Robert M. Gates ha annunciato la nomina di Paxton a tenente generale il 13 marzo 2008.\nBiografia.\nI primi anni e l'educazione.\nNato a Chester (Pennsylvania) nel 1951, Paxton ha frequentato la Cornell University di Ithaca (New York), ottenendo dapprima una laurea e poi un master in ingegneria civile. Venne quindi eletto nella Sphinx Head Society. Successivamente fu membro della Delta Upsilon. Dopo aver frequentato la Officer Candidates School, ottenne il grado di secondo luogotenente nel U.S. Marine Corps nel 1974.\nFrequent\u00f2 inoltre la U.S. Marine Corps Amphibious Warfare School, la U.S. Army Infantry Officer Advanced Course e lo U.S. Marine Corps Command and Staff College. Dal 1994 al 1995 Paxton fu un Federal Executive Fellow nel Foreign Policy Studies presso la Brookings Institution. Ha inoltre frequentato l'XI seminario del Massachusetts Institute of Technology come marine.\nLa carriera.\nDopo aver completato la The Basic School, Paxton venne affidato alla Airborne School di Fort Benning, in Georgia e quindi assegnato al Rifle Platoon Commander della Bravo Company, 1st Battalion, 3rd Marines, 1st Marine Brigade, Kaneohe, Hawaii.\nPaxton prest\u00f2 servizio due volte nel 1st Marine Division (3rd Battalion, 5th Marines e nel 1st Marines), ed una volta nella 2nd Marine Division (1st Battalion, 8th Marines), e due volte nella 3rd Marine Division (1st Battalion, 3rd Marines e 2nd Battalion, 4th Marines), comandando un plotone, una compagnia, un battaglione e poi l'intero reggimento. Fu comandante del Battalion Landing Team 1/8 dall'aprile del 1992 al giugno del 1994. Fu impegnato con la 22nd Marine Expeditionary Unit Special Operations Capable e Battle Group come Landing Force 6th Fleet (LF6F 2-93) e Joint Adaptive Task Force 93-2 in supporto alle operazioni in Bosnia ed Erzegovina, e poi a Mogadiscio, in Somalia.\nOltre che come comandante, Paxton fu attivo nella sessione Operations, Plans and Training (G3/S3) del suo battaglione, poi del suo reggimento ed infine nella divisione (1st e 2nd Marine Divisions) e nella Marine Expeditionary Force (II-MEF). Fu comandante ufficiale della Company B, Marine Barracks, 8th &amp; I, Washington (1980\u201381); Comandante ufficiale della Marine Corps Recruiting Station New York, New York (1985\u201388); Strategic Plans Branch (PLS), Plans, Policies and Operations (PP&amp;O) Department, Headquarters United States Marine Corps; e fu Executive Assistant ed aiutante del segretariato della marina presso il Marine Corps (1996\u201397). Paxton \u00e8 stato inoltre un Joint Service Officer, avendo prestato servizio al comando delle forze combinate delle Nazioni Unite in Corea del Sud dal 1989 al 1991 come Amphibious Operations Officer e Executive Officer, Crisis Action Team.\nDal giugno del 1997 al giugno del 1998, Paxton fu Assistant Chief of Staff G3 (Operations, Plans and Training). Il suo successivo comando, dal giugno 1998 al giugno 2000, fu il comando del 1st Marine Regiment. Dal 2000 al 2001, Paxton fu impegnato per un anno come United States Marine Corps Fellow (National Security Studies) al Council on Foreign Relations di New York. Dal luglio del 2001 all'agosto del 2003, fu direttore, Programs Division (RP), e assistente del vice comandante del Marine Corps for Programs and Resources (ADC,P&amp;R), Headquarters Marine Corps.\nDal 2003 al 2006, Paxton fu comandante generale del Marine Corps Recruit Depot San Diego e della Western Recruiting Region.\nIl 22 maggio 2007, Paxton rinunci\u00f2 al comando della 1st Marine Division a favore del generale di brigata Richard P. Mills. Paxton serv\u00ec quindi come capo dello staff delle Multi-National Force - Iraq. Avanzato al grado di tenente generale nel 2008, Paxton prest\u00f2 servizio inizialmente come direttore, Strategic Plans and Policy (J-5) del Joint Staff, e poi venne nominato e confermato al Operations Directorate (J-3), dove rimase in servizio sino alla nomina a CG, II MEF; e CG, Marine Forces, Africa.\nPaxton si ritir\u00f2 dal servizio attivo nell'agosto del 2016."}
{"id": "7023140", "revid": "1123126", "url": "https://it.wikipedia.org/wiki?curid=7023140", "title": "Confine marittimo", "text": ""}
{"id": "7023142", "revid": "834", "url": "https://it.wikipedia.org/wiki?curid=7023142", "title": "Bartezzaghi", "text": ""}
{"id": "7023151", "revid": "1543377", "url": "https://it.wikipedia.org/wiki?curid=7023151", "title": "Asakura Kagetoshi", "text": "Biografia.\nKagetoshi era figlio di Asakura Sadakage e fu adottato da Asakura Norikage. Serv\u00ec il padre adottivo in diverse campagne contro gli Ikki della provincia di Kaga e gli venne assegnato il castello di Tsuruga. \nOttemperava ai bisogni di Ashikaga Yoshiaki quando quest'ultimo arriv\u00f2 ad Echizen dopo la morte di Ashikaga Yoshiteru nel 1565."}
{"id": "7023161", "revid": "1543377", "url": "https://it.wikipedia.org/wiki?curid=7023161", "title": "Asakura Toshikage", "text": "Biografia.\nToshikage inizialmente sostenne il clan Yamana nella guerra \u014cnin, ma cambi\u00f2 la sua lealt\u00e0 verso gli Hosokawa nel 1471, una mossa che lo mise in contrasto con il clan di cui era servitore, il clan Shiba.\nL'anno seguente sconfisse la famiglia Kai di Echizen e divenne di fatto il capo di quella provincia. Aiut\u00f2 Togashi Masachika nei suoi sforzi per ripristinare l'autorit\u00e0 del clan Togashi nella provincia in preda alle ribellioni Ikki di Kaga (1473). La sua conquista di Echizen fu completa con la sua sconfitta degli Shiba a K\u014dfukuji nel 1479. Mor\u00ec nel 1481 e gli succedette il figlio maggiore Ujikage.\nToshikage compose il \"Toshikage Jushichikajo\" (1480) - il codice di casa di Asakura Toshikage, uno dei codici di famiglia del periodo Sengoku. Stabil\u00ec la capitale Asakura al castello di Ichij\u014ddani, che in qualche modo prefigur\u00f2 le citt\u00e0-castello del periodo Edo.\nFigli: Asakura Ujikage, Asakura Norikage e Asakura Kagetoshi."}
{"id": "7023170", "revid": "38120", "url": "https://it.wikipedia.org/wiki?curid=7023170", "title": "Volti", "text": ""}
{"id": "7023171", "revid": "92723", "url": "https://it.wikipedia.org/wiki?curid=7023171", "title": "Apertura Benko", "text": ""}
{"id": "7023174", "revid": "1543377", "url": "https://it.wikipedia.org/wiki?curid=7023174", "title": "Asakura Ujikage", "text": "Biografia.\nUjikage fu l'ottavo capo del clan Asakura durante il periodo dello shogunato Ashikaga. Divenne capo del clan nel 1481 dopo la morte del padre Toshikage.\nDurante gli anni in cui guid\u00f2 il clan, consolid\u00f2 il suo potere nella provincia di Echizen. \u00c8 ricordato come un abile spadaccino.\nMor\u00ec nel 1486 e fu succeduto dal figlio Asakura Sadakage."}
{"id": "7023176", "revid": "92723", "url": "https://it.wikipedia.org/wiki?curid=7023176", "title": "Gambetto Benko", "text": ""}
{"id": "7023179", "revid": "38120", "url": "https://it.wikipedia.org/wiki?curid=7023179", "title": "Mariti", "text": ""}
{"id": "7023180", "revid": "827882", "url": "https://it.wikipedia.org/wiki?curid=7023180", "title": "Prog pop", "text": ""}
{"id": "7023203", "revid": "124123", "url": "https://it.wikipedia.org/wiki?curid=7023203", "title": "Asakura Nobumasa", "text": "Biografia.\nFiglio di Asakura Arishige e nipote di Asakura Yoshikage, nacque in contemporanea con la caduta del clan Asakura nel 1573.\nServ\u00ec, assieme ai servitori Asakura rimasti, prima il clan Oda, poi Toyotomi Hideyoshi e infine Tokugawa Ieyasu. Con la conquista di Odawara divenne servitore di Tokugawa Hidetada su ordine di Ieyasu. Durante la battaglia di Sekigahara del 1600 si schier\u00f2 con l'armata Orientale e nel 1615 fu partecip\u00f2 all'assedio di Osaka. Fu premiato inizialmente con piccoli feudi ma nel 1625 gli fu concesso il dominio di Kakegawa (25.000 \"koku\") nella provincia di T\u014dt\u014dmi. \nTuttavia nel 1632 fu coinvolto in uno scandalo e venne esiliato a K\u014driyama, dove mor\u00ec."}
{"id": "7023207", "revid": "2130352", "url": "https://it.wikipedia.org/wiki?curid=7023207", "title": "Landmark 81", "text": "La Landmark 81, chiamata anche Vincom Landmark 81, \u00e8 un grattacielo situato a Ho Chi Minh, in Vietnam.\nDescrizione.\nCompletato nel 2018 e costato 1 000 milioni di dollari, con un'altezza di 461,30 metri \u00e8 l'edificio pi\u00f9 alto della citt\u00e0 e del paese e il tredicesimo pi\u00f9 alto del mondo. L'edificio comprende: hotel, ristoranti, centri commerciali e appartamenti."}
{"id": "7023213", "revid": "729019", "url": "https://it.wikipedia.org/wiki?curid=7023213", "title": "Reevesby Island", "text": "Reevesby Island \u00e8 la seconda isola per grandezza del Sir Joseph Banks Group; \u00e8 situata nel golfo di Spencer, a est della penisola di Eyre e a nord-est di Port Lincoln, nell'Australia Meridionale (Australia).\nGeografia.\nL'isola, lunga 6\u00a0km, ha una superficie di 3,44\u00a0km\u00b2 e ha un'altezza massima di 25\u00a0m nella parte meridionale. Si trova nella parte nord dell'arcipelago, circa 16 km a est di Point Boilingbroke, che sporge sulla costa est della penisola di Eyre.\nFauna.\nSono state registrate sull'isola 31 specie diverse di uccelli, tra cui il non comune nibbio bianco australiano, il falco bruno e tre barbagianni comune. Numerosi esemplari di occhialino dorsogrigio, erbarolo minore, pappagallo di roccia, calandro maggiore, rondine benvenuta, melifago frontebianca e oca di Cape Barren. L'uccello delle tempeste facciabianca si riproduce sull'isola d'estate.\nToponimo.\nMatthew Flinders nomin\u00f2 l'isola di Reevesby il 7 marzo 1802 dandole il nome di Revesby Abbey (Lincolnshire), residenza di Sir Joseph Banks presidente della Royal Society, di cui l'arcipelago porta il nome."}
{"id": "7023217", "revid": "38120", "url": "https://it.wikipedia.org/wiki?curid=7023217", "title": "Stazione della metropolitana", "text": ""}
{"id": "7023225", "revid": "729019", "url": "https://it.wikipedia.org/wiki?curid=7023225", "title": "Assedio di Shigisan", "text": "L\u2019assedio di Shigisan (\u4fe1\u8cb4\u5c71\u306e\u5408\u6226 Shigisan no kassen) fu uno dei numerosi assedi di Oda Nobunaga durante la sua conquista della regione di Kansai. Il castello era governato da Matsunaga Hisahide e suo figlio Kojir\u014d, ed entrambi commisero seppuku al termine dell'assedio.\nSi racconta che dopo il \"seppuku\" del padre, Hisamichi si lanci\u00f2 dalle mura del castello con la testa di Hisahide in mano e la sua spada nella sua stessa gola.\nUn altro racconto narra che Hisahide, maestro della \"cerimonia del t\u00e8\", distrusse la sua preferita \"chawan\" (\u8336\u7897, ciotola del t\u00e8) perch\u00e9 non cadesse nelle mani dei nemici."}
{"id": "7023238", "revid": "309289", "url": "https://it.wikipedia.org/wiki?curid=7023238", "title": "Gran Baia Australiana", "text": ""}
{"id": "7023242", "revid": "124123", "url": "https://it.wikipedia.org/wiki?curid=7023242", "title": "Joseph Mydell", "text": "\u00c8 noto soprattutto per la tua attivit\u00e0 teatrale sulle scene inglesi. Membro della Royal Shakespeare Company, ha vinto il Laurence Olivier Award nel 1994 per la sua performance nel ruolo di Belize in \"Angels in America - Fantasia gay su temi nazionali\" al Royal National Theatre."}
{"id": "7023248", "revid": "110157", "url": "https://it.wikipedia.org/wiki?curid=7023248", "title": "Texas Slavery Project", "text": "Il Texas Slavery Project \u00e8 un progetto di storia digitale creato da Andrew J. Torget, al tempo direttore dei progetti presso il \"Virginia Center for Digital History\", dell'Universit\u00e0 della Virginia. Lo scopo del sito \u00e8 quello di studiare l'espansione dello schiavismo tra gli anni 1837 e 1845, nell'area di quello che sarebbe poi diventato lo stato del Texas. Il lavoro \u00e8 stato accolto positivamente dagli storici, ed \u00e8 stato definito come uno dei lavori pi\u00f9 innovativi ed importanti nel campo della storia digitale.\nIl progetto venne presentato per la prima volta nel 2007, al \"Nebraska Digital Workshop\", tenuto dal \"Center for Digital Research in the Humanities\", dell'Universit\u00e0 del Nebraska-Lincoln.\nContesto storico.\nNegli anni venti del XIX secolo i proprietari di schiavi iniziarono a migrare verso la allora messicana provincia del Texas, per stabilirvisi e creare un'economia schiavista simile a quella sviluppatasi in Mississippi ed Alabama. Ci\u00f2 provoc\u00f2 delle tensioni tra i coloni anglosassoni ed il governo del Messico, il quale stava tentando di debellare la schiavit\u00f9 dai propri territori. I coloni della regione decisero di ribellarsi, e nel 1836 venne fondata la Repubblica del Texas, nella quale, tra il 1836 ed il 1845 vi si riversarono gli schiavisti statunitensi.\nSviluppo del progetto.\nL'obiettivo del Texas Slavery Project \u00e8 quello di utilizzare le tecnologie digitali per analizzare la diffusione della schiavit\u00f9 americana nei confini tra il Messico e gli Stati Uniti. Mediante l'utilizzo di mappe digitali, database demografici e fonti primarie digitalizzate, il progetto esamina il ruolo della schiavit\u00f9 negli Stati Uniti sud-occidentali. \nIl progetto nasce dalle necessit\u00e0 presentatesi ad Andrew J. Torget nella scrittura della sua tesi di dottorato sui movimenti degli schiavisti in Messico nel ventennio tra il 1820 ed il 1840. Utilizzando le informazioni riguardanti la raccolta delle tasse, Torget cre\u00f2 un database demografico della popolazione, il quale venne poi adattato in un formato digitale di tipo MySQL. Egli incroci\u00f2 poi questi dati in un sistema GIS, in modo da visualizzare le relazioni spaziali della popolazione di schiavi. \nIl progetto \u00e8 stato finanziato dalla Summerlee Foundation ed \u00e8 coordinato dal Virginia Center for Digital History. \nContenuti del progetto.\nMappe.\nLe mappe contenute nel progetto sono riunite in un'unica mappa interattiva, che mostra le statistiche riguardanti schiavi e proprietari di schiavi nelle diverse contee del Texas tra il 1837 ed il 1845. I dati sono esplorabili attraverso vari layers che si sovrappongono alla mappa e mostrano, ad esempio, i confini nazionali, i fiumi regionali, una timeline scorrevole, e grafici che mostrano l'evoluzione dei dati demografici.\n\u00c8 inoltre disponibile un grafico che mette in relazione le informazioni riguardanti la popolazione e l'arco cronologico interessato.\nDatabase.\nIl progetto contiene un database ricercabile riguardante la popolazione, basato sui dati fiscali del Texas. \u00c8 possibile ricercare all'interno delle informazioni mediante due tipi di ricerca, uno basato semplicemente sulla scelta della contea, ed un altro invece che filtra i risultati in base a dei criteri scelti dall'utente.\nFonti primarie.\nUna parte importante del progetto sono le fonti primarie, copie digitalizzate di documenti stampati tra gli anni venti e quaranta del XIX secolo. Questi documenti sono organizzati per tipo: Le leggi del Texas, la corrispondenza diplomatica della repubblica del Texas, le carte di James F. Perry, il registro delle tasse di Houston, la \"Civilian &amp; Galveston Gazette.\""}
{"id": "7023250", "revid": "1543377", "url": "https://it.wikipedia.org/wiki?curid=7023250", "title": "HMS Royal George (1788)", "text": "La HMS \"Royal George\" era un vascello di prima classe a tre ponti da 100 cannoni della Royal Navy, prima unit\u00e0 della classe Royal George, costituita originariamente da quattro navi. Il vascello fu costruito negli anni novanta del XVIII Secolo, e rimasta in servizio fino al 1822.\nStoria.\nCos\u00ec battezzata in onore del Re Giorgio III, fu costruita su progetto dell\u2019ingegnere navale Sir Edward Hunt e doveva essere la prima di una serie di quattro unit\u00e0. di cui solo due vennero costruite sui piani originali.\nOrdinato il 23 marzo 1782, il vascello, denominato \"Umpire\", fu impostato presso i Chatham Dockyard di Chatham nel giugno 1784, e fu ufficialmente denominato \"Royal George\" l\u201911 settembre dello stesso anno, per onorare la memoria del precedente vascello \"Royal George\" andato perso mentre si trovava alla fonda a Portsmouth nel corso del 1782, con la morte di oltre 900 persone. \nLa costruzione del nuovo \"Royal George\" fu supervisionata dal maestro d\u2019ascia John Nelson, e l\u2019unit\u00e0 fu varata sullo scalo n.1 del Medway il 16 settembre 1788. Entrato in servizio nell\u2019aprile 1790, al costo di 51.599 sterline, 5 scellini e 7 pence, il \"Royal George\", al comando del captain Thomas Pringle, fu subito messo in armamento nel mese di maggio a seguito della crisi armata con il Regno di Spagna, che si risolse positivamente nel luglio seguente.\nDopo lo scoppio della guerra con la Francia nel febbraio 1793, il 14 giugno dello stesso anno il vascello, assegnato alla Channel Fleet, salp\u00f2 con il resto della flotta al comando dell'ammiraglio Lord Howe per intercettare una squadra navale francese. \nNel 1794 il vascello, nave ammiraglia della \"Rear Division\", al comando del viceammiraglio Alexander Hood, si distinse durante la grande battaglia navale contro la flotta francese al comando del viceammiraglio Louis Thomas Villaret de Joyeuse, passata alla storia come Glorioso Primo di Giugno. In questa occasione il fuoco dei suoi cannoni danneggi\u00f2 gravemente i vascelli francesi \"Republicain\" (106 cannoni) e \"Sans Pareil\" (80 cannoni). \nIl 15 aprile 1797 l\u2019equipaggio del vascello fu interessato dall\u2019ammutinamento avvenuto tra gli equipaggi delle navi della flotta allora all\u2019ancora a Spithead. Fu infatti da questa unit\u00e0 che part\u00ec il segnale di inizio della rivolta. Quando Lord Bridport fece alzare il segnale di salpare l\u2019equipaggio del \"Royal George\" si arrampic\u00f2 sul sartiame, e invece di sciogliere le vele applaud\u00ec per tre volte. Gli equipaggi delle altre navi aderirono all\u2019ammutinamento e si rifiutarono di obbedire all\u2019ordine di levare le ancore, chiedendo unanimemente che la petizione per migliorare le loro condizioni di vita a bordo delle navi, precedentemente consegnata a Lord Howe, fosse accolta. Nonostante le riunioni tenutesi a bordo della \"Queen Charlotte\" tra i comandanti e i rappresentanti degli ammutinati, fu solo grazie al ritorno di Howe, munito di delega reale che gli conferiva pieni poteri, avvenuto il 15 maggio, che la situazione si risolse positivamente, tanto che le navi presero il mare il giorno successivo.\nDopo la firma della pace di Amiens, avvenuta il 25 marzo 1802, il mese successivo il \"Royal George\" fu portato presso l\u2019arsenale di Plymouth e messo in stato di disarmo. Rimase l\u00ec fino al luglio 1805, quando iniziarono i lavori di riparazione, e l\u2019unit\u00e0 rientr\u00f2 in linea nel giugno 1806 al comando del capitano Richard Dunn, divenendo nave di bandiera del viceammiraglio Sir John Duckworth. Nel febbraio 1807, con il resto della squadra navale, prese parte all\u2019azione di forzamento dello stretto dei Dardanelli che secondo le intenzioni inglesi avrebbe dovuto portare alla distruzione di gran parte della batterie costiere ed a uno scontro con la flotta turca. Ci\u00f2 non avvenne e, dopo essere arrivato in vista di Costantinopoli, Duckworth si ritir\u00f2 con gravi danni alle navi causati dal fuoco della batterie costiere, in quanto la flotta turca non usc\u00ec allo scoperto.\nNel marzo 1807 prese parte alla spedizione inglese contro Alessandria d'Egitto. Rientrata in Patria nel corso dello stesso anno, rimase in linea con la Channel Fleet fino al 17 novembre 1811 quando si port\u00f2 a Cadice, in Spagna, per dare assistenza ai difensori della citt\u00e0, allora assediata dalla truppe francesi. Nel novembre 1813 partecip\u00f2 al blocco del porto di Tolone, e con la fine della guerra, nel 1814 rientr\u00f2 in Inghilterra dove venne disarmata e posta in riserva a Plymouth, venendo demolita nel febbraio 1822."}
{"id": "7023253", "revid": "729019", "url": "https://it.wikipedia.org/wiki?curid=7023253", "title": "Roy Rosenzweig Center for History and New Media", "text": "Il Roy Rosenzweig Center for History and New Media (RRCHNM - Centro di Storia e Nuovi Media Roy Rosenzweig), meglio conosciuto come Center for History and New Media, \u00e8 un istituto di ricerca della George Mason University di Fairfax (Virginia) specializzato in storia digitale. Fu fondato da Roy Rosenzweig nel 1994 per ricercare ed utilizzare i nuovi media e le tecnologie informatiche nella ricerca, la didattica, e la divulgazione della storia. Il 15 aprile 2011 il centro \u00e8 stato dedicato alla memoria del suo fondatore, deceduto nel 2007.\nNel 2016, secondo le statistiche fornite dal Centro stesso, i circa sessanta progetti di storia digitale coordinati dal RRCHNM avevano attirato pi\u00f9 di 37 milioni di visite e quasi 20 milioni di visitatori unici.\nConservazione digitale.\nIn seguito agli attentati dell'11 settembre 2001 il Center for History and New Media in collaborazione con l'American Social History Project (ASHP) della City University of New York e grazie al finanziamento della fondazione Alfred Sloan, ha creato il September 11 Digital Archive, con lo scopo di usare media elettronici per raccogliere, conservare e comunicare le fonti relative all'attentato terroristico. Il sito ospita pi\u00f9 di 150.000 resoconti originali, e-mail, immagini, video.\nIl successo di questo progetto ha ispirato The Hurricane Digital Memory Bank, che raccoglie le storie e i materiali digitali relativi agli uragani Katrina, Rita e Wilma. Il CHNM ha inoltre collaborato con il Jewish Women's Archive sul progetto Katrina's Jewish Voices, un archivio virtuale di storie, immagini e riflessioni sulle comunit\u00e0 ebraiche di New Orleans e della Costa del Golfo degli Stati Uniti d'America prima e dopo l'uragano Katrina.\n \u00e8 invece una mostra, online dal 2008, sviluppata in collaborazione con il Museo dei Gulag di Perm', in Russia.\nRisorse per la didattica e la ricerca.\nThe Center for History and New Media ha collaborato con l'American Social History Project della City University di New York, per sviluppare una portale per la didattica della storia americana e altre risorse a proposito della Rivoluzione francese. Pi\u00f9 recentemente i progetti si sono concentrati sullo sviluppo di risorse online riguardanti la World History (in collaborazione con il National Museum of American History dello Smithsonian Institution) e vari aspetti della storia contemporanea statunitense.\nIl centro \u00e8 tra i primi promotori dei THATCamp, una serie di \"non-conferenze\" che si tengono in tutto il mondo e che permettono l'incontro informale tra umanisti e specialisti di scienze informatiche. L'unico THATCamp che abbia avuto luogo in Italia \u00e8 stato quello di Firenze, presso l'Istituto Universitario Europeo nel 2011.\nIl CHNM \u00e8 il responsabile dello sviluppo di due importanti software open source: Zotero e Omeka. Zotero \u00e8 un reference management software, un programma per la gestione e la citazione di dati bibliografici. Omeka \u00e8 un content management system pensato per la creazione di archivi ed esposizioni online e per facilitare l'attribuzione di metadati Dublin Core.\nTra gli strumenti offerti dal Centro ad accademici e insegnanti si contano Scripto (un software per la trascrizione dei documenti in formato digitale), Tropy (un software per l'annotazione di immagini scattate in archivio), PressForward (un plugin Wordpress per la valorizzazione della letteratura accademica online).\nRicerca.\nInsieme alla creazione di strumenti per storici e insegnanti il centro si occupa di comunicazione della storia e di come questa possa cambiare al suo incontro con i media digitali. Con lo scopo di incoraggiare le sperimentazioni in quest'ambito l'American Quarterly, in collaborazione con l'American Studies Crossroads Project ed il CHNM, ha organizzato nel 1998 un esperimento di pubblicazione ipertestuale, chiedendo a diversi autori di sottoporre articoli di argomento storico che facessero uso dell'ipertestualit\u00e0. I saggi pubblicati, che coprono temi diversi quali la fotografia come fonte storica e legale, Arnold Schwarzenegger, la guerra ispano-americana e i primi fumetti, offrono un variegato panorama sui diversi approcci alla narrazione del passato in ambito digitale.\n\"Imaging the French Revolution\" \u00e8 un altro esperimento di ricerca digitale. Sette studiosi hanno analizzato in una serie di saggi quarantadue immagini ritraenti folle ed episodi di violenza durante la rivoluzione francese. Questi stessi studiosi hanno poi commentato il lavoro e offerto esempi su un forum online, prendendo in considerazione questioni di interpretazione, metodologia e l'impatto dei media digitali sulla ricerca accademica.\nInfine, \"Interpreting the Declaration of Indipendence by Translation\" \u00e8 un progetto digitale che mette insieme diversi studiosi per discutere la traduzione e la ricezione della Dichiarazione d'Indipendenza americana in Giappone, Messico, Russia, Cina, Polonia, Italia, Germania, Spagna ed Israele. In aggiunta a queste riflessioni il sito include traduzioni della Dichiarazione d'Indipendenza in diverse lingue e la loro \"ri-conversione\" in inglese per dimostrare gli effetti delle traduzioni sulla comprensione di un documento storico."}
{"id": "7023255", "revid": "15756", "url": "https://it.wikipedia.org/wiki?curid=7023255", "title": "Vetro metallico", "text": "Il vetro metallico \u00e8 una nuova classe di materiali solidi non-cristallini, comprendente i metalli amorfi e alcuni sistemi quasi-cristallini. Non tutti i metalli possono infatti dare sistemi amorfi.\nModello di Bernal.\nIl metodo di Bernal consiste in una rappresentazione atta a visualizzare la struttura amorfa del metallo congiungendo ogni atomo (presentato come sfera rigida) dal suo centro al centro dei primi vicini. Il risultato di questo disegno per un certo numero di atomi \u00e8 un poliedro con forma regolare. Spostandosi in altre porzioni dello spazio per\u00f2 non vi \u00e8 la ripetibilit\u00e0 classica di queste strutture tipica dell'ordine a lungo raggio o sistema cristallino. Il significato di queste rappresentazioni \u00e8 che allo stato amorfo \u00e8 improprio parlare di disordine: esistono interazioni che \u00e8 possibile osservare attraverso queste figure geometriche riscontrate a corto raggio che per\u00f2 non presentano la periodicit\u00e0 tipica del sistema cristallino a lungo raggio.\nMetodo Melt spinning.\nIl metodo melt spinning \u00e8 un metodo di produzione piuttosto costoso ma l'uniformit\u00e0 della struttura non-cristallina comporta assenza di bordi di grano tipica dei metalli policristallini e le propriet\u00e0 dei materiali prodotti sono notevoli: alta resistenza meccanica e resistenza alla corrosione eccellente.\nI metalli amorfi si ottengono in genere da leghe e non da metalli puri, poich\u00e9 quest'ultimi sono molto difficili da rendere amorfi, infatti l'ordine cristallino di questi prevale sull'arrangiamento non ordinato. Occorrono velocit\u00e0 prossime a 10^6/sec e solitamente leghe come quelle eutettiche che presentano temperatura di fusione bassa, per cui \u00e8 pi\u00f9 semplice ottenere il vetro.\n Il metodo prevede:\nIl melt spinning produce un nastrino di lunghezza variabile e spessore 30 micrometri.\nPropriet\u00e0 meccaniche.\nLa struttura amorfa dei vetri metallici presenta due propriet\u00e0 importanti.\nLa prima \u00e8 la presenza per un sistema metallico della Temperatura di transizione vetrosa proprio come i vetri tradizionali, infatti \u00e8 possibile controllare la viscosit\u00e0 del vetro e questo rende possibile la lavorazione o modellazione del materiale.\nLa seconda propriet\u00e0 riguarda la struttura atomica amorfa ed in particolare l'assenza di difetti cristallini quali le dislocazioni, di conseguenza i vetri metallici possono essere molto pi\u00f9 resistenti (3-4 volte di pi\u00f9) rispetto ai metalli nella forma cristallina\nAltre propriet\u00e0 sono la Rigidezza che risulta pi\u00f9 bassa rispetto alle leghe cristalline di riferimento. La conseguente combinazione alta Resistenza e bassa rigidezza comporta una Resilienza molto elevata, cio\u00e8 una buona capacit\u00e0 di immagazzinare energia di deformazione elastica e rilasciarla.\nUna prova che pu\u00f2 descrivere tale capacit\u00e0 \u00e8 sicuramente quella di lasciare cadere sfere di elevate durezza su un pezzo di metallo inossidabile e su un vetro metallico, si pu\u00f2 notare come quelle cadute sul vetro metallico rimbalzino bene e per una durata maggiore. Il metallo del primo caso invece presenta una pi\u00f9 bassa resistenza, viene deformato plasticamente e questo smorza rapidamente l'energia cinetica della sfera.\nImpiego dei vetri metallici.\nLe principali applicazioni riguardano:\nCuriosit\u00e0.\nL'\u201calluminio trasparente\u201d nel film Star Trek (\"Rotta verso la Terra\") viene citato come alternativa di un equivalente contenitore in policarbonato spesso 10 volte tanto. Scotty ne suggerisce la produzione attraverso un'alterazione della struttura cristallina del metallo."}
{"id": "7023257", "revid": "253269", "url": "https://it.wikipedia.org/wiki?curid=7023257", "title": "Robert Eddison", "text": "\u00c8 noto soprattutto per le sue interpretazioni nel teatro classico e, in particolare, shakespeariano: particolarmente apprezzati furono il suo Amleto all'Old Vic e il suo Feste ne \"La dodicesima notte\", per cui vinse il Laurence Olivier Award.\nSul grande schermo, da ricordare la sua partecipazione al film \"Indiana Jones e l'ultima crociata\" (1989), nel ruolo dell'anziano cavaliere che custodisce il Graal."}
{"id": "7023259", "revid": "63756", "url": "https://it.wikipedia.org/wiki?curid=7023259", "title": "Roca London Gallery", "text": ""}
{"id": "7023279", "revid": "76963", "url": "https://it.wikipedia.org/wiki?curid=7023279", "title": "Joe Melia", "text": "Attivo in campo cinematografico, teatrale e televisivo, vinse il Laurence Olivier Award per la sua performance nel dramma \"Good\" in scena a Londra nel 1981."}
{"id": "7023280", "revid": "287204", "url": "https://it.wikipedia.org/wiki?curid=7023280", "title": "Morden im Norden", "text": "Morden im Norden (\"Delitti al Nord\"), originariamente intitolata Heiter bis t\u00f6dlich: Morden im Norden, \u00e8 una serie televisiva tedesca di genere poliziesco, ideata da Marie Reiners e prodotta dal 2012 da Neue Deutsche Filmgesellschaft (NDF) e Norddeutscher Rundfunk (NDR). Interpreti principali sono Sven Martinek, Julia Sch\u00e4fle, Marie-Luise Schramm, Ingo Naujoks, Veit St\u00fcbner, Proschat Madani e Tessa Mittelstaedt.\nLa serie, trasmessa da Das Erste, si compone 5 stagioni per un totale di oltre 65 episodi, della durata di 45 minuti. Il primo episodio, intitolato \"Der Marzipanm\u00f6rder\", fu trasmesso in prima visione il 21 febbraio 2012.\nTrama.\nIl commissario capo Finn Kiesewetter decide di abbandonare la carriera di poliziotto per ritirarsi nella campagna del Brandeburgo, ma, dopo che la sua casa viene completamente distrutta da un incendio, \u00e8 costretto a tornare sui suoi passi e riprendere il suo vecchio lavoro a Lubecca. "}
{"id": "7023294", "revid": "339392", "url": "https://it.wikipedia.org/wiki?curid=7023294", "title": "Paolo Gojdi\u010d", "text": ""}
{"id": "7023305", "revid": "344503", "url": "https://it.wikipedia.org/wiki?curid=7023305", "title": "A Ghost Story", "text": ""}
{"id": "7023316", "revid": "92723", "url": "https://it.wikipedia.org/wiki?curid=7023316", "title": "Ambroz Laz\u00edk", "text": ""}
{"id": "7023338", "revid": "585241", "url": "https://it.wikipedia.org/wiki?curid=7023338", "title": "Corneta china", "text": "La corneta china (cornetta cinese), conosciuta anche come trompeta china (tromba cinese), uno strumento a fiato utilizzato nella musica tradizionale cubana, \u00e8 in realt\u00e0 la \"suona\" cinese. La suona fu introdotta a Cuba dagli immigrati cinesi durante il periodo della colonia spagnola. Dal 1848, molti \"coolie\" cinesi arrivarono a Cuba, raggiungendo il numero di circa 100.000 nel 1860.\nL'uso della \"corneta china\" nella conga del carnevale di Santiago, inizi\u00f2 con l'arrivo dei primi immigrati cinesi sull'isola. La corneta china divenne parte integrante e obbligatoria della \"comparsa\" di Santiago, in cui tutta la gente danza per le strade, seguendo il suono della conga guidata dalla corneta china. L'uso di questo strumento \u00e8 stato anche incorporato in alcune forme del \"son\". I suonatori della \"corneta china\" non sono solitamente di origine o ascendenza cinese. Lo stile dello strumento \u00e8 pi\u00f9 vicino alla scala diatonica della musica creola cubana che alla scala pentatonica tipica della \"suona\" tradizionale cinese.\nOltre a questo uso a Cuba, il sassofonista e flautista jazz canadese Jane Bunnett ha usato la \"corneta china\" nel suo gruppo jazz afro-cubano.\nLa \"corneta china\" nella letteratura.\nL'uso della corneta china nei carnevali cubani e nelle comparsas della quartiere cinese de L'Avana sono stati raccolti e descritti nel romanzo \"La isla de los amores infinitos\" (L'isola degli amori infiniti), dello scrittore cubano Da\u00edna Chaviano."}
{"id": "7023352", "revid": "762947", "url": "https://it.wikipedia.org/wiki?curid=7023352", "title": "Trompeta china", "text": ""}
{"id": "7023367", "revid": "298055", "url": "https://it.wikipedia.org/wiki?curid=7023367", "title": "Supermercati Sma", "text": ""}
{"id": "7023371", "revid": "405275", "url": "https://it.wikipedia.org/wiki?curid=7023371", "title": "Avventure nello spazio", "text": ""}
{"id": "7023381", "revid": "736476", "url": "https://it.wikipedia.org/wiki?curid=7023381", "title": "Volshebyy krug", "text": ""}
{"id": "7023390", "revid": "73843", "url": "https://it.wikipedia.org/wiki?curid=7023390", "title": "Roger Smith", "text": ""}
{"id": "7023401", "revid": "767487", "url": "https://it.wikipedia.org/wiki?curid=7023401", "title": "Personal Affairs", "text": "Personal Affairs (\"Omor Shakhsiya\") \u00e8 un film israeliano del 2016, presentato in concorso al Festival di Cannes nella sezione \"Un Certain Regard\". \u00c8 il primo lungometraggio della regista palestinese-israeliana Maha Haj. Il film si presenta come una storia corale dove vengono messe a confronto tre generazioni di un'ordinaria famiglia palestinese in un contesto politico controverso.\n\u00c8 stato presente nella sezione Festa Mobile del 34\u00b0 Torino Film Festival.\nTrama.\nA Nazareth, Nabeela e Saleh sono un marito e una moglie anziani che trascorrono una vita monotona, scandita dalle stesse abitudini. La loro routine non cambia neanche quando vanno in Svezia a trovare il loro figlio Hisham. La coppia ha altri due figli, Samar e Tarek.\nA Ramallah, la figlia Samar sta per dare alla luce una bambina e nel frattempo si prende cura di \"Nonnina\", la suocera con demenza senile. Il marito di Samar, George, mentre lavora come meccanico, ottiene per caso una parte in un film statunitense. I suoi amici sospettano che si tratti di un ruolo da terrorista; lo stesso George nutre dei sentimenti contrastanti. La circostanza gli d\u00e0 per\u00f2 il permesso di visitare Haifa, dove vede il mare per la prima volta.\nL'ultimo dei tre figli di Nabeela e Saleh, Tarek, vive a Ramallah. Da tre mesi frequenta un'amica della sorella, Maysa, ma quando al checkpoint si rifiuta di riferire che Maysa \u00e8 la sua ragazza, scoppia fra i due una lunga discussione che si protrae anche durante una lezione di tango. Tutti i personaggi portano con s\u00e9 un bagaglio di sogni e di speranze: c'\u00e8 chi sente la necessit\u00e0 di partire, chi invece vuole restare dov'\u00e8, ma tutti hanno le loro \"questioni personali\" da risolvere.\nIl progetto.\nL'idea del film nasce da un viaggio della regista in Svezia, durante il quale si domand\u00f2 come si sarebbero comportati in quel luogo e in quella circostanza i suoi anziani genitori palestinesi.\nPremi e riconoscimenti.\nIl film vinse il premio Archie come miglior film d'esordio al Philadelphia Film Festival. Al Festival di Cannes 2016 partecip\u00f2 alla competizione \"Un Certain Regard\". La regista ricevette inoltre una candidatura per il premio Cam\u00e9ra d'or. Ulteriori riconoscimenti includono un premio in denaro al miglior film del valore di 100'000 NIS (circa 23'000 euro) elargito dal Festival del cinema di Haifa."}
{"id": "7023405", "revid": "106908", "url": "https://it.wikipedia.org/wiki?curid=7023405", "title": "Tour de Langkawi 2011", "text": "Il Tour de Langkawi 2011, sedicesima edizione della corsa, si svolse dal 23 gennaio al 1\u00ba febbraio su un percorso di 1315\u00a0km ripartiti in 10 tappe. Fu vinto dal venezuelano Jonathan Monsalve della Androni Giocattoli davanti al colombiano Libardo Ni\u00f1o e all'italiano Emanuele Sella."}
{"id": "7023406", "revid": "287204", "url": "https://it.wikipedia.org/wiki?curid=7023406", "title": "Bonda (Mezzana Mortigliengo)", "text": "Bonda \u00e8 una frazione del comune di Mezzana Mortigliengo in provincia di Biella.\nStoria.\nIl pittore Celso Tempia (nativo della borgata) nel 1954 dipinse la \"Madonna del Sassoferrato\" per abbellire la casa del padre. Nel 1967 realizz\u00f2 un secondo dipinto, una copia di una pittura rinascimentale di Daniele De Bosis che oggi \u00e8 conservata nella restaurata cappella di San Rocco, al tempo in pessime condizioni.\nNegli anni '80, il pittore e scultore Gastone Cecconello, sulla scia di quanto gi\u00e0 da lui fatto insieme al critico Mario Pistono a Maglione, Piane Sesia, Trivero e altri comuni del Biellese, coinvolse i suoi molti amici artisti nell'opera di abbellimento del borgo e fond\u00f2 una pinacoteca all'aperto che ogni anno si arricchisce di nuove opere. Fond\u00f2 inoltre l'associazione \"Amici della Bonda\", che gestisce \"Bondarte\" e altre iniziative collegate."}
{"id": "7023410", "revid": "124721989", "url": "https://it.wikipedia.org/wiki?curid=7023410", "title": "Re Candaule mostra sua moglie a Gige", "text": "Re Candaule mostra sua moglie a Gige \u00e8 il soggetto di un dipinto di Jacob Jordaens.\nStoria.\nDel quadro si sa molto poco. Gli unici dati noti sono che il dipinto fu comprato ad Anversa nel 1646 da tale Martinus van Langenhoven, collezionista acquirente anche di altre opere di Jordaens e che nel 1872 fu donato al Nationalmuseum dal conte Axel Bielke.\nDescrizione e stile.\nL'episodio raffigurato nel dipinto \u00e8 tratto dalle Storie di Erodoto (1.9.1). Candaule, re di Lidia, aveva una moglie bellissima. Un giorno volle compiacersi di mostrarne la nudit\u00e0 a Gige uno dei suoi migliori soldati e quindi fece in modo che questi di notte potesse spiarla. La regina se ne accorse e l'indomani propose a Gige di uccidere Candaule, prendere lei in sposa e divenire cos\u00ec il nuovo re di Lidia. Come avvenne, sempre secondo il racconto di Erodoto. \nIn una stanza buia dai raffinati arredi contemporanei, dove tutta la luce si concentra sulla regina che si denuda, Gige, sulla destra, protende il capo attraverso una tenda per spiarla e dietro di lui c'\u00e8 Candaule riconoscibile dalla corona che ha in capo. \nL'apologo morale che \u00e8 possibile trarre dalla storia - cio\u00e8 l'ammonimento ad un marito a preservare l'intimit\u00e0 e la sacralit\u00e0 del talamo nuziale - \u00e8 con evidenza un semplice pretesto per dare vita ad una composizione pittorica dall'alta tensione erotica. \nEd infatti il prorompente nudo della regina, dalle forme opulente cos\u00ec tipiche di Jordaens, \u00e8 esposto a beneficio, non tanto di Gige e del re, che sono piuttosto defilati, ma dell'osservatore del dipinto cui la donna nuda guarda con malizia ammiccante pienamente consapevole, e compiaciuta, di essere osservata. \nLa donna poggia il piede sinistro su uno sgabello mentre si sfila la camicia da notte, posa che evidenzia le sue vistosissime natiche.\nUna nota triviale potrebbe essere costituita dal pitale ai piedi della regina di Lidia: ne ha appena fatto uso? Si accinge a farne uso? Altro elemento che solletica il voyeurismo del riguardante, che \u00e8 l'effetto realmente perseguito dal pittore. \nUn cagnetto, accucciato sullo stesso sgabello cui si appoggia la sfacciata regina, osserva, si direbbe con aria sbigottita, quanto sta accadendo: la sua presenza forse introduce un momento umoristico nella composizione. Iconograficamente infatti il cane di piccola taglia esprime di solito il concetto della fedelt\u00e0 coniugale, concetto che qui \u00e8 chiaramente paradossale."}
{"id": "7023430", "revid": "486946", "url": "https://it.wikipedia.org/wiki?curid=7023430", "title": "Androni Giocattoli", "text": ""}
{"id": "7023431", "revid": "729019", "url": "https://it.wikipedia.org/wiki?curid=7023431", "title": "Ford Fiesta R2", "text": "La Ford Fiesta R2 \u00e8 una versione da competizione della della Ford Fiesta, sviluppata dalla M-Sport, il team diretto dall'ex-pilota britannico Malcolm Wilson con base in Inghilterra, appositamente per competere nel Campionato del mondo rally nelle serie WRC-3 e Junior WRC. La vettura inizi\u00f2 a gareggiare in competizioni internazionali a partire dal 2009.\nLa R2 aspirata.\nIl progetto.\nLa Fiesta R2 sostitu\u00ec l'antenata Fiesta ST, vettura di gruppo N di stretta derivazione stradale, con l'obbiettivo di essere un'auto completamente votata alle competizioni e grazie ai regolamenti conformi al gruppo R. La scuderia britannica M-Sport, diretta dall'ex pilota Malcolm Wilson, ha sviluppato interamente la vettura, avendo a disposizione un notevole raggio d'azione in termini di modifiche da apportare a alla meccanica e al telaio. La vettura venne presentata nel 2009 al Rally di Sardegna, con l'obiettivo di iniziare a gareggiare a partire dalla stagione 2010.\nSpecifiche.\nIl motore era un 1.6 litri \"Zetec\" 16 valvole, quattro cilindri in linea con monoblocco e testata in lega, distribuzione DOHC con fasatura variabile; esso erogava una potenza di 163 CV a 5700 giri/min e una coppia massima di 182 Nm (a 7500 giri/min). La trasmissione era a trazione anteriore con differenziale a slittamento limitato, cambio sequenziale \"Sadev\" a cinque rapporti e semiasse rinforzati. Le sospensioni erano dotate di ammortizzatori Reiger regolabili e molle Eibach mentre l'impianto frenante (realizzato dalla \"AP\") era dotato di pinze a quattro pistoncini e dischi autoventilanti da 285\u00a0mm di diametro in assetto terra e 310\u00a0mm su asfalto all'anteriore e da 280\u00a0mm al posteriore. L'auto montava cerchi \"OZ\" da 16\" su asfalto e da 15\" su ghiaia.\nStagioni 2009-2015.\nLa Fiesta R2 venne impiegata nel 2010 nel \"Fiesta Sport Trophy\", evento monomarca organizzato dal promotore Motus Italia S.r.l. in collaborazione con Ford e M-Sport, con lo scopo di promuovere la nuova vettura in vista del futuro impiego nel mondiale rally di categoria e venne utilizzata anche in alcune gare del mondiale WRC 2010.\nA partire dal 2011, l'auto divenne la vettura ufficiale del trofeo WRC Academy, la serie mondiale dedicata ai piloti emergenti, la cui gestione era stata affidata alla M-Sport, in qualit\u00e0 di fornitore e preparatore e il campionato venne vinto da Craig Breen.\nL'auto venne impiegata in regime di monomarca nel mondiale junior anche nel 2012 e nel 2013 mentre dal 2014 l'organizzatore prefer\u00ec l'utilizzo delle rivali Citro\u00ebn DS3 R3.\nLa R2 turbocompressa (R2T).\n2015-2018.\nNel 2015 la M-Sport svel\u00f2 la nuova versione della R2, la \"R2T\", dotandola di un nuovo propulsore turbocompresso, il 1.0 litri \"Ecoboost\" da tre cilindri in linea e 12 valvole, anch'esso con doppio albero a camme in testa e fasatura variabile; tale unit\u00e0 erogava una potenza di 180 CV a 6500 giri/min e una coppia massima di 250 Nm (a 3500 giri/min). Le caratteristiche di trasmissione e telaio erano rimaste sostanzialmente le stesse, pur venendo apportate delle evoluzioni alle singole componenti.\nCarriera sportiva.\nLa nuova R2 sovralimentata debutt\u00f2 a maggio del 2015 nel \"Trofeo DMACK\" e successivamente, alla pari della sua antenata aspirata, continu\u00f2 a essere utilizzata anche nel 2015 e nel 2016 nel campionato libero WRC-3 da piloti privati, non riuscendo ad affermarsi al cospetto delle Citro\u00ebn DS3 R3 Max.\nPer la stagione 2017 l'organizzatore del massimo campionato mondiale stipul\u00f2 un nuovo accordo biennale con la M-Sport per l'utilizzo delle Fiesta R2T nel mondiale Junior al posto delle DS3 e in quella stessa annata lo spagnolo Nil Solans, oltre a vincere il trofeo junior WRC, si impose anche nel mondiale WRC-3 a bordo della vettura americana."}
{"id": "7023437", "revid": "106908", "url": "https://it.wikipedia.org/wiki?curid=7023437", "title": "Tour de Langkawi 2012", "text": "Il Tour de Langkawi 2012, diciassettesima edizione della corsa, si svolse dal 24 febbraio al 4 marzo su un percorso di 1415\u00a0km ripartiti in 10 tappe. Fu vinto dal colombiano Jos\u00e9 Serpa della Androni Giocattoli davanti al venezuelano Jos\u00e9 Rujano e all'altro colombiano Victor Ni\u00f1o."}
{"id": "7023438", "revid": "729019", "url": "https://it.wikipedia.org/wiki?curid=7023438", "title": "LGV Perpignano-Figueras", "text": "La LGV Perpignano-Figueras (in francese \"LGV Perpignan - Figueras\" o \"Ligne de Perpignan \u00e0 Figueras\"), \u00e8 una linea ferroviaria francese ad alta velocit\u00e0 inaugurata a tratte tra il 2009 e il 2012 e che collega Francia e Spagna.\nQuesta linea, prolungata ulteriormente verso sud-ovest fino a Madrid via ad alta velocit\u00e0 Madrid-Barcellona-Confine francese."}
{"id": "7023442", "revid": "1586478", "url": "https://it.wikipedia.org/wiki?curid=7023442", "title": "Stazione di Zaragoza-Delicias", "text": ""}
{"id": "7023445", "revid": "253269", "url": "https://it.wikipedia.org/wiki?curid=7023445", "title": "David Healy (attore)", "text": "Biografia.\nAttivo anche in campo cinematografico e teatrale, \u00e8 stato soprattutto un apprezzato interprete di musical sulle scene londinesi. Ha recitato nel West End di Londra nelle prime produzioni degli acclamati musical \"Songbook\" (1979), \"On the Twentieth Century\" (1980) e \"Follies\" (1986), oltre che nei revival di \"Guys and Dolls\" (Royal National Theatre, 1983 e 1984), \"Kismet\" (1994), \"The Music Man\" (1995) e \"One Touch of Venus\" di Kurt Weill (1995). Per la sua interpretazione del ruolo di \"Nicely-Nicely\" Johnson in \"Guys and Dolls\" vinse il Laurence Olivier Award al miglior attore non protagonista.\nSposato con Peggy Walsh, Healy ebbe due figli, William e Tim."}
{"id": "7023448", "revid": "920621", "url": "https://it.wikipedia.org/wiki?curid=7023448", "title": "Alan Williamson", "text": ""}
{"id": "7023450", "revid": "920621", "url": "https://it.wikipedia.org/wiki?curid=7023450", "title": "Colin Williamson", "text": ""}
{"id": "7023451", "revid": "920621", "url": "https://it.wikipedia.org/wiki?curid=7023451", "title": "Tom Williamson", "text": ""}
{"id": "7023452", "revid": "33689", "url": "https://it.wikipedia.org/wiki?curid=7023452", "title": "Keno", "text": ""}
{"id": "7023453", "revid": "920621", "url": "https://it.wikipedia.org/wiki?curid=7023453", "title": "Stuart Williamson", "text": ""}
{"id": "7023456", "revid": "838137", "url": "https://it.wikipedia.org/wiki?curid=7023456", "title": "Kajet\u00e1n Matou\u0161ek", "text": "Biografia.\nMonsignor Kajet\u00e1n Matou\u0161ek nacque a Praga il 7 agosto 1910.\nFormazione e ministero sacerdotale.\nIl 22 dicembre 1934 fu ordinato presbitero. Ebbe diversi incarichi pastorali e fu testimone delle persecuzioni inflitte dal regime nazista.\nMinistero episcopale.\nIl 29 agosto 1949 papa Pio XII lo nomin\u00f2 vescovo ausiliare di Praga e titolare di Serigene. Ricevette l'ordinazione episcopale in segreto il 17 settembre successivo dal vescovo ausiliare di Praga Anton\u00edn Eltschkner.\nFu uno dei pochi a essere in grado di operare come un pastore nell'allora Cecoslovacchia comunista. Probabilmente perch\u00e9 riusc\u00ec a nascondere la sua ordinazione episcopale, evit\u00f2 l'internamento. Fino al 1989 oper\u00f2 nella Citt\u00e0 Nuova di Praga. Ordin\u00f2 segretamente un certo numero di sacerdoti, incluso Anton\u00edn Li\u0161ka che anni dopo consacr\u00f2 vescovo.\nIl 26 luglio 1968, durante la Primavera di Praga, la Conferenza della Caritas cattolica ceca lo elesse suo presidente. L'invasione del paese da parte delle truppe sovietiche nell'agosto del 1968, lo costrinse a ritornare in clandestinit\u00e0.\nLa nomina a vescovo di monsignor Matou\u0161ek non fu mai riconosciuta dallo Stato cecoslovacco ma gli fu permesso di lavorare come sacerdote nella pastorale. Solo dopo la fine dell'era comunista, alla fine degli anni '80, fu autorizzato a operare pubblicamente come vescovo.\nVisse e oper\u00f2 fino alla sua morte nella parrocchia di Sant'Adalberto a Praga. La sua ultima apparizione in pubblico fu in occasione della partecipazione alla celebrazione per il millenario del villaggio di Kunice e per la consacrazione della Chiesa di Santa Maria Maddalena a Praga.\nIl 5 giugno 1992 papa Giovanni Paolo II accett\u00f2 la sua rinuncia all'incarico per raggiunti limiti di et\u00e0.\nFece parte del gran priorato ceco dei Cavalieri di San Lazzaro.\nMor\u00ec a Praga il 21 ottobre 1994 all'et\u00e0 di 84 anni. \u00c8 sepolto nel cimitero di Malvazinky a Praga.\nGenealogia episcopale.\nLa genealogia episcopale \u00e8:"}
{"id": "7023462", "revid": "287204", "url": "https://it.wikipedia.org/wiki?curid=7023462", "title": "Srpska Liga 2010-2011", "text": "La Srpska Liga 2010-2011 \u00e8 stata la 19\u00aa edizione della terza divisione di calcio per squadre della Serbia.\n\u00c8 l'ottava edizione divisa in 4 gironi: Vojvodina, Belgrado, Ovest ed Est; ed \u00e8 la quinta dalla separazione fra Serbia e Montenegro.\nVojvodina.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2011-2012\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nBelgrado.\n Nella prima giornata (14/15 agosto 2010) 11 squadre, per protesta contro la federazione di Belgrado, non sono scese in campo. 3 partite non sono state disputate e mai recuperate, mentre nelle altre 5 \u00e8 stato assegnato lo 0-3 a tavolino.\n Dor\u0107ol - \u017darkovo non disputata\n FK Beograd - Sindjeli\u0107 non disputata\n Hajduk - Srem J. 0-3 a tavolino\n Mladenovac - Palilulac non disputata\n Sopot - Balkan 3-0 a tavolino\n Resnik - Vo\u017edovac 0-3 a tavolino\n Radni\u010dki O. - \u0160umadija J. 3-0 a tavolino\n Grafi\u010dar - Kova\u010devac 3-0 a tavolino\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2011-2012\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nOvest.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2011-2012\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta.\nEst.\n\"Legenda:\"\n\u00a0\u00a0\u00a0\u00a0\u00a0 Promossa in Prva Liga Srbija 2011-2012\n\u00a0\u00a0\u00a0\u00a0\u00a0 Retrocessa nelle Zonske lige\nNote:\nTre punti a vittoria, uno a pareggio, zero a sconfitta."}
{"id": "7023463", "revid": "729019", "url": "https://it.wikipedia.org/wiki?curid=7023463", "title": "Eugen B\u00f6nsch", "text": "Il Feldwebel Eugen B\u00f6nsch fu un Asso dell'aviazione della Prima guerra mondiale accreditato con 16 vittorie aeree.\nBiografia e servizio nella prima guerra mondiale.\nEugen B\u00f6nsch nacque nel 1897 a Gro\u00df-Aupa nei Monti dei Giganti nel Sudetenland allora Austria-Ungheria, oggi Velk\u00e1 \u00dapa una frazione di Pec pod Sn\u011b\u017ekou nella Repubblica Ceca. Studi\u00f2 meccanica presso la scuola pubblica. Inizialmente si arruol\u00f2 nell'esercito nel 1915, ma dopo aver completato l'addestramento di base venne trasferito all'aviazione. Il suo compito originale era di meccanico nella Fliegerersatzkompagnie 6.\nRichiese l'addestramento al volo nel 1917. Lo complet\u00f2 nella Flik 8 il 22 giugno 1917. La sua promozione a caporale avvenne sei giorni dopo. Ad agosto \u00e8 stato assegnato alla Flik 51J sul fronte italiano; ha segnato la sua prima vittoria poco dopo, il 1\u00ba settembre, in coppia con Franz Wognar. Una mongolfiera divenne la sua successiva vittoria, il 28 settembre; ci sono voluti diversi passaggi di colpi a 700 metri di altitudine attraverso un pesante fuoco di terra, schivando un paio di caccia nemici, per abbattere il pallone frenato. Nei successivi tredici mesi, il suo numero di vittorie incluse altri cinque palloni, rendendolo il principale killer di aerostatici austro-ungarico. Ha ricevuto la sua prima medaglia per il valore per questa vittoria. Ha anche abbattuto un Nieuport il giorno seguente.\nB\u00f6nsch inizi\u00f2 il nuovo anno del 1918 sopravvivendo all'abbattimento da parte del fuoco antiaereo. Aggiunse poi ulteriori vittorie. Il 10 marzo, ha condotto un determinato assalto ad un comandante di un Caproni italiano interrompendo la missione dei bombardieri. Il giorno successivo, B\u00f6nsch ha iniziato una settimana di incursioni a bassa quota sugli aeroporti italiani di Marcon e Treviso e nel porto di Portegrandi. Nei mesi successivi, da aprile a ottobre, B\u00f6nsch effettu\u00f2 frenetici combattimenti aria-aria ed attacchi a terra, compresa la Battaglia del solstizio.\nL'8 ottobre 1918, divenne uno dei pochi piloti della prima guerra mondiale a sopravvivere dopo essere stato incendiato paracadutandosi in sicurezza. Torn\u00f2 al suo aeroporto dal territorio nemico e torn\u00f2 in battaglia. Ha conseguito le sue ultime quattro vittorie dopo questo incidente. Il 24 ottobre, la Battaglia di Vittorio Veneto aveva portato l'aviazione locale austro-ungarica a soli 29 aerei. B\u00f6nsch \u00e8 stato uno dei piloti rimasti e ha raggiunto due vittorie il 27 e una il 28 ed il 29.\nIl dopoguerra.\nDopo la guerra gest\u00ec un rifugio sulla Schneekoppe. All'inizio della Seconda guerra mondiale, torn\u00f2 in servizio e fu nominato Leutnant della Luftwaffe per la sua precedente esperienza. Prest\u00f2 servizio presso la base aerea di Oschatz in Sassonia. Fin\u00ec la guerra nel 1945 come Hauptmann e comandante di un aeroporto militare. Dopo la guerra visse da suo fratello a Ehrwald in Tirolo dove mor\u00ec nel 1951."}
{"id": "7023464", "revid": "92723", "url": "https://it.wikipedia.org/wiki?curid=7023464", "title": "V\u011bra Men\u010d\u00edkov\u00e1", "text": ""}
{"id": "7023466", "revid": "125891812", "url": "https://it.wikipedia.org/wiki?curid=7023466", "title": "Francesco Sorrentino", "text": "Biografia.\nNato da una famiglia di commercianti ed industriali baresi, il 13 novembre 1945, a 22 anni, si laure\u00f2 con il massimo dei voti in giurisprudenza presso l'Universit\u00e0 degli Studi di Bari. \nIn giovent\u00f9 fu antifascista di tendenza liberale della scuola di Benedetto Croce, fu organizzatore e partecipe, insieme al suo inseparabile fratello, l\u2019avvocato Antonio Sorrentino (1921-2000), a Bari della manifestazione del 28 luglio 1943 che fu tragicamente interrotta dall\u2019eccidio di via Niccol\u00f2 Dall\u2019Arca in cui persero la vita 20 dimostranti \u2013 tra i quali Graziano Fiore, figlio del meridionalista Tommaso Fiore (1884-1973) \u2013 ed a seguito della quale venne arrestato e rinchiuso in carcere per circa un mese. Nel 1973, per la partecipazione alla manifestazione del 28 luglio, fu insignito dalla medaglia d\u2019oro della presidenza del consiglio regionale della Puglia.\nImprenditore\nFu imprenditore nel settore florovivaistico, nel settore alimentare fu presidente della societ\u00e0 di industria \u201cAdriatica Alimentare\u201d, dal 1950 al 1970 fu presidente della societ\u00e0 italiana per concimi organici \u201cNuova Fertile\u201d e negli anni \u201950 fond\u00f2 e diresse a Beirut una fabbrica di fertilizzanti organici, all'inizio degli anni \u201950 fu tra i fondatori della Centrale del Latte di Bari S.p.A. della quale fu vice presidente fino alla municipalizzazione avvenuta nel 1962, nel 1963 fond\u00f2 l\u2019Associazione Piccola e Media Industria di Bari della quale fu il primo presidente, nel 1970 fond\u00f2 la societ\u00e0 agricola-industriale SAIL della quale fu presidente.\nGiornalista\nNell\u2019aprile del 1954 fond\u00f2 il periodico quindicinale \"La Piazza\" che fu pubblicato e distribuito gratuitamente fino al 1964\".\"\nDal 1971 al 1979 fu opinionista e corrispondente estero de \"La Gazzetta del Mezzogiorno e\" corrispondente dell\u2019Agenzia di stampa \"NEA\" diretta da Riccardo Forte.\nFu direttore responsabile di \"Bari Sport\".\nDal 1987 fu vicedirettore del quotidiano \"Puglia\".\nIn radio fu direttore responsabile di \"Radio Trullo,\" direttore di \"Radio Puglia,\" negli anni \u201990 fu titolare di una rubrica su \"Bari canale 100\".\nIn tv nel 1984 fu titolare su \"Telebari\" della trasmissione \u201cA domanda risponde\u201d, dal 1985 al 1987 fu direttore responsabile di \"Telepuglia\", dal 1985 prima su \"Telepuglia\" e dal 1987 su \"RTG Puglia\" ha ideato e condotto la popolare trasmissione televisiva \"Francamente\", immancabile appuntamento trisettimanale per ogni barese.\nNel triennio 1980-1983 fu eletto al Consiglio Interregionale dell'Ordine dei Giornalisti di Puglia e Basilicata di cui fu vice presidente dal 1980 al 1981. \nPer 3 mandati consecutivi (1983-1986, 1986-1989 e 1989-1992) fu eletto consigliere nazionale dell\u2019Ordine dei Giornalisti (amava ricordare che nelle riunioni del consiglio il suo vicino di posto era Mario Cervi). \nPolitico\nDal 1944 al 1946 milit\u00f2 nel Partito d'Azione, nel 1950 fond\u00f2 con il gruppo de \"Il Mondo\" di Mario Pannunzio il Partito Radicale Italiano di cui fu segretario regionale pugliese, dal 1952 al 1994 milit\u00f2 nel Partito Liberale Italiano, dal 1994 al 1999 in Forza Italia di cui fu consigliere nazionale.\nFu pi\u00f9 volte candidato alle elezioni amministrative e politiche.\nNel 1990 fu eletto al consiglio comunale nelle liste del PLI (consegu\u00ec 5.116 voti su un totale di 9.989 di tutta la lista di 60 candidati), di cui fu capogruppo, fu vicesindaco di Bari e assessore all'edilizia residenziale pubblica dal novembre 1993 al marzo 1994 quando si dimise in dissenso con la giunta in merito ad una delibera su alcune edificazioni in zone verdi.\nNel 1995 fu il primo Presidente della Provincia di Bari direttamente eletto dai cittadini: candidato per il Polo delle Libert\u00e0 consegu\u00ec 150.594 voti al 1\u00ba turno pari al 44,1% e poi al 2\u00ba turno 323.899 voti pari al 51,1%. Durante il mandato \u00e8 stato Presidente dell\u2019UPI Puglia (Unione delle Province Italiane).\nScrittore\nFu anche prolifico scrittore, ha all'attivo 14 libri (di cui uno edito postumo): fra le sue opere \"Cari nipoti: lettere dal 1999\" fu premiato dalla Presidenza del Consiglio dei Ministri e \"Scusi, Lei conosce l'Italia?\" dall\u2019Istituto di Cultura Italiana all\u2019Estero \u201cDante Alighieri\u201d di New York.\nAltre note biografiche\nNell\u2019anno sociale 1978-1979 fu presidente del Lions Club Bari Svevo e fond\u00f2 il Lions Club Bari Aragonese di cui fu presidente nell\u2019anno sociale 1980-1981. Promosse ed organizz\u00f2 il concorso \u201cUn passaporto per l\u2019avvenire\u201d che, con il patrocinio il Ministero della Pubblica Istruzione, della Provincia di Bari, del Comune di Bari della Camera di Commercio e della Cassa di Risparmio di Puglia, distribu\u00ec libri ed enciclopedie ai ragazzi delle scuole medie inferiori.\nNel 1999 \u00e8 stato insignito dal Presidente Ciampi, su proposta della Presidenza del Consiglio dei Ministri, della onorificenza di Commendatore della Repubblica.\nNel dicembre 2001 l\u2019Amministrazione Provinciale di Bari, sotto la presidenza di Marcello Vernola, ha intitolato a lui la torre del palazzo della Provincia con la seguente motivazione: \u201ccon amore la illumin\u00f2 perch\u00e9 simbolo di una citt\u00e0 e di un lungomare caro alle genti di Puglia\u201d.\nDal 2002 \u00e8 stato istituito, su impulso della moglie Ida che ha personalmente messo a disposizione un fondo per finanziare l\u2019iniziativa, un premio giornalistico e di laurea a lui intitolato: il premio a cadenza biennale \u00e8 riservato agli studenti laureati in economia, giurisprudenza, scienze della formazione, lettere, ingegneria con una tesi di laurea relativa alla Terra di Bari, ad un giornalista che abbia trattato degli stessi temi con servizi a stampa o radio-televisivi, nonch\u00e9 ad un giornalista di lungo corso (premio alla carriera) in base al suo curriculum.\nNel 2007 il Comune di Bari, sindaco Michele Emiliano, gli ha intitolato una strada nel quartiere S.Pasquale tra via Omodeo e via Dorso all'altezza di largo Leonardo Lorusso."}
{"id": "7023467", "revid": "277947", "url": "https://it.wikipedia.org/wiki?curid=7023467", "title": "Gerhard Keussler", "text": ""}
{"id": "7023468", "revid": "287204", "url": "https://it.wikipedia.org/wiki?curid=7023468", "title": "Ercoli", "text": ""}
{"id": "7023470", "revid": "599013", "url": "https://it.wikipedia.org/wiki?curid=7023470", "title": "Hezeki\u00e9l Sepeng", "text": "Biografia.\nIn carriera ha vinto anche due medaglie d'argento nella stessa gara ai Giochi del Commonwealth del 1994 e del 1998 e, sempre negli 800 metri, \u00e8 stato medaglia d'argento ai campionati mondiali di , e medaglia d'oro alle Universiadi di Fukuoka 1995.\n\u00c8 stato squalificato dalle competizioni da maggio 2005 a maggio 2007 dopo un test antidoping positivo per nandrolone.\n\u00c8 nato a Potchefstroom ed \u00e8 stato educato al Potchefstroom Boys High, dove era nella stessa classe del pugile sudafricano Sean Santana e del mountain biker zimbabwese Warren Carne."}
{"id": "7023480", "revid": "767487", "url": "https://it.wikipedia.org/wiki?curid=7023480", "title": "La nostra vita comincia di notte", "text": "La nostra vita comincia di notte \u00e8 un film del 1960 diretto da Ranald MacDougall, adattamento del romanzo di Jack Kerouac \"I sotterranei\" \"(The Subterraneans)\".\nProtagonisti del film sono Leo Percepied (alter ego di Jack Kerouac) e Mardou Fox (alter ego di Alene Lee). L'adattamento cinematografico cambi\u00f2 il personaggio di Mardou Fox, trasformando la ragazza tossicodipendente afro-americana, protagonista del romanzo, in una giovane ragazza bianca francese. La scelta sarebbe stata compiuta per meglio rispecchiare la societ\u00e0 e accontentare i gusti hollywoodiani dell'epoca. La pellicola \u00e8 stato derisa e criticata con veemenza da Allen Ginsberg tra gli altri, per i suoi personaggi bidimensionali, ed illustra il modo in cui l'industria cinematografica ha tentato di sfruttare la popolarit\u00e0 emergente della cultura beat.\nTrama.\nLeo \u00e8 un romanziere di 28 anni che vive ancora a casa con sua madre. Una notte si imbatte in alcuni beatnik in un caff\u00e8 innamorandosi della bella ma nevrotica Mardou Fox."}
{"id": "7023482", "revid": "107094204", "url": "https://it.wikipedia.org/wiki?curid=7023482", "title": "Cono de Arita", "text": "Il Cono de Arita \u00e8 uno stratovulcano di 400 m che sorge nel Salar de Arizaro (nord-ovest dell'Argentina), il sesto deserto di sale pi\u00f9 grande del mondo e il secondo del Paese dopo le Salinas Grandes. La peculiare forma del Cono de Arita ne fa il . In merito alla sua formazione, sono state negli anni formulate diverse ipotesi. Ipotesi archeologiche, oppure leggendarie. Pare infatti che, il Cono de Arita, venisse utilizzato come centro cerimoniale prima dell\u2019arrivo degli Inca. In ogni caso la sua origine \u00e8 del tutto naturale. "}
{"id": "7023484", "revid": "729019", "url": "https://it.wikipedia.org/wiki?curid=7023484", "title": "355th Fighter Wing", "text": "Il 355th Fighter Wing \u00e8 uno stormo Caccia dell'Air Combat Command, inquadrato nella Twelfth Air Force. Il suo quartier generale \u00e8 situato presso la Davis-Monthan Air Force Base, in Arizona.\nOrganizzazione.\nAttualmente, al maggio 2017, lo stormo controlla:"}
{"id": "7023503", "revid": "228587", "url": "https://it.wikipedia.org/wiki?curid=7023503", "title": "All nerve", "text": "All Nerve \u00e8 il quinto album in studio del gruppo musicale statunitense The Breeders, pubblicato il 2 marzo 2018 dalla 4AD.\nDescrizione.\nDieci anni dopo il loro precedente album Mountain Battles, uscito all\u2019aprile del 2008, \"All Nerve\" segna il primo disco in 25 anni della band con la stessa formazione che, nel 1993, diede alle stampe Last Splash, il loro album di maggior successo, ovvero Kim Deal (chitarra, voce), Kelley Deal (chitarra), Josephine Wiggs (basso) e Jim MacPherson (batteria). Nell'ottobre del 2017 viene pubblicato il primo singolo estratto dall'album intitolato \"Wait in the Car\".\nNel disco \u00e8 presente anche una cover di \"Archangel\u2019s thunderbird\" della band tedesca Amon Duul II."}
{"id": "7023507", "revid": "1564499", "url": "https://it.wikipedia.org/wiki?curid=7023507", "title": "Servio", "text": "Origine e diffusione.\nDeriva dal \"praenomen\" romano \"Servius\", un gentilizio tratto dal latino \"servus\" (\"servo\", \"schiavo\"), col possibile significato di \"nato in servit\u00f9\". Alternativamente, potrebbe anche significare \"colui che osserva\", o ancora \"conservato [nel ventre della madre]\".\nQuesto nome \u00e8 noto principalmente per essere stato portato da Servio Tullio, il sesto re di Roma (cos\u00ec chiamato perch\u00e9 sua madre, Ocrisia, era \"serva\" alla corte di Tarquinio Prisco).\nIn Italia \u00e8 attestato nel Centro-Nord, ma limitatamente a Trieste per la forma \"Servolo\"; la diffusione generale, comunque, \u00e8 scarsa.\nOnomastico.\nL'onomastico ricorre il 2 luglio in memoria di san Servio, monaco a Gafsa, martirizzato con altri suoi confratelli a Cartagine sotto Unerico. \nCon la forma \"Servolo\" si ricordano inoltre altri tre santi:"}
{"id": "7023508", "revid": "271907", "url": "https://it.wikipedia.org/wiki?curid=7023508", "title": "Servolo", "text": ""}
{"id": "7023525", "revid": "1543377", "url": "https://it.wikipedia.org/wiki?curid=7023525", "title": "Bernd Eichinger", "text": "Biografia.\nNegli anni settanta Eichinger frequent\u00f2 la Hochschule f\u00fcr Fernsehen und Film (Universit\u00e0 della televisione e del film) di Monaco di Baviera e, nel 1978, acquis\u00ec da Waldfried Barthel il venticinque percento della Constantin Film, casa di produzione fallita nel 1977 Divenne quindi il direttore esecutivo della Neue Constantin Film, casa che in qualche anno divenne una delle principali realt\u00e0 del panorama cinematografico tedesco grazie soprattutto al successo del film \"Christiane F. - Noi, i ragazzi dello zoo di Berlino\" che, nel 1981, port\u00f2 sul grande schermo la vicenda narrata nel \"romanzo omonimo\" che port\u00f2 alla notoriet\u00e0 Christiane Vera Felscherinow, allora nota come Christiane F.\nEichinger lavor\u00f2 al film con lo sceneggiatore Herman Weigel e col regista Roland Klick - che poi avrebbe lasciato il progetto perch\u00e9 contrario al coinvolgimento di attori in et\u00e0 adolescenziale, e fu sostituito da Uli Edel. La produzione ebbe diversi rallentamenti, sia per l'assegnazione dei ruoli, sia per la mancata autorizzazione da parte della citt\u00e0 di Berlino alle riprese in alcuni dei luoghi del libro, sia per altri imprevisti\nIl film ebbe un grande successo non solo in Germania, ma anche in diverse parti del mondo (in Francia incasso sei milioni di dollari) e lanci\u00f2 la casa di produzione di Eichinger, che in seguito produsse, tra gli altri, \"La storia infinita\" (1984), \"Il nome della rosa\" (1986), \"Resident Evil\" (2002), \"La caduta - Gli ultimi giorni di Hitler\" (2004) e \"Profumo - Storia di un assassino\" (2006), talvolta lavorando anche come sceneggiatore. Complessivamente \u00e8 stato accreditato in oltre un centinaio di film.\nEichinger ebbe fama di essere una persona tenace: per esempio impieg\u00f2 una ventina d'anni per convincere lo scrittore Patrick S\u00fcskind a cedergli i diritti del suo romanzo \"Il profumo\"; il film avrebbe poi guadagnato circa centotrentacinque milioni di dollari. Degno di nota anche l'aver prodotto film sui personaggi Marvel (\"I fantastici 4\") molti anni prima del loro \"boom\".\nNel 1991 Eichinger fu tra i fondatori della Summit Entertainment, la casa di produzione di Los Angeles famosa per la saga di \"The Twilight Saga\".\nBernd Eichinger mor\u00ec a Los Angeles per un attacco di cuore nel gennaio del 2011 a sessantuno anni.\nVita privata.\nEichinger fu sposato con la giornalista Katja Hoffmann e aveva una figlia nata da una precedente relazione, Nina Eichinger, attrice e presentatrice televisiva."}
{"id": "7023528", "revid": "30610", "url": "https://it.wikipedia.org/wiki?curid=7023528", "title": "15 cm StuH 43", "text": ""}
{"id": "7023531", "revid": "148107", "url": "https://it.wikipedia.org/wiki?curid=7023531", "title": "Folpet", "text": "Folpet \u00e8 il nome commerciale del composto organico con la formula C6H4(CO)2NSCCl3. \u00c8 un fungicida derivato da ftalimmide (C6H4(CO)2N-) e triclorometilsolfonile cloruro. \u00c8 un prodotto fitosanitario multisito aspecifico appartenente ai Tioftalimmidi usato molto in viticoltura poich\u00e9 \u00e8 efficace contro la peronospora, la muffa grigia, l'escoriosi e il Black Rot.\nIl Folpet inibisce la divisione cellulare e la germinazione dei propaguli inattivando diversi enzimi e proteine cellulari, inoltre inibisce la respirazione cellulare dei patogeni con induzione di stress ossidativi. Non \u00e8 fitotossico per la vite, ma \u00e8 tossico per gli organismi acquatici e per i lieviti Saccharomyces (i residui di Folpet nell'uva ostacolano la fermentazione). \u00c8 sospetto cancerogeno nell'uomo."}
{"id": "7023534", "revid": "767487", "url": "https://it.wikipedia.org/wiki?curid=7023534", "title": "Blind Sun", "text": "Blind Sun (\"Kafsonas\", in lingua greca: \u039a\u03b1\u03cd\u03c3\u03c9\u03bd\u03b1\u03c2) \u00e8 un film del 2015 diretto da Joyce A. Nashawati.\nIl film, riconducibile al genere thriller minimalista, \u00e8 ambientato nel futuro, in un clima di xenofobia e temperature aride.\nTrama.\nIn una localit\u00e0 balneare della Grecia, una forte ondata di calore sta causando siccit\u00e0 e un'escalation di violenza. Ashraf Idriss, un immigrato solitario, si sta recando in una villa dove lavorer\u00e0 come custode durante l'estate in assenza dei proprietari. Mentre guida in una strada polverosa, un'agente di polizia, a seguito di un controllo di identit\u00e0, gli ritira i documenti di residenza e inizia a tenerlo sotto controllo. Da questo momento in poi, il film prosegue a ritmo lento concentrandosi nell'insostenibile quotidianit\u00e0 di Ashraf all'interno della casa, mentre cerca di evitare il caldo, di rifornirsi di acqua e di difendersi dall'agente di polizia.\nRiconoscimenti.\n2015 \u2013 Sitges - Festival internazionale del cinema fantastico della Catalogna\n2016 \u2013 Toronto International Film Festival\n2016 \u2013 Festival internazionale del cinema di Porto\n2016 \u2013 Trieste Science+Fiction Festival\n2016 \u2013 Festival del cinema internazionale di Atene\n2016 \u2013 Festival del cinema europeo di Bruxelles\n2016 \u2013 Festival del cinema internazionale di Haifa\n2016 \u2013 Hellenic Film Academy Awards\n2016 \u2013 Paris International Fantastic Film Festival\n2016 \u2013 Festival del cinema di Tessalonica\n2017 \u2013 Festival del cinema di Tripoli"}
{"id": "7023538", "revid": "640277", "url": "https://it.wikipedia.org/wiki?curid=7023538", "title": "Leonardo Visconti di Modrone", "text": " Dal 2017, \u00e8 Governatore Generale dell'Ordine Equestre del Santo Sepolcro di Gerusalemme.\nBiografia.\nLeonardo Visconti di Modrone \u00e8 quarto figlio del conte Raimondo Visconti di Modrone e della contessa Elena Castellini. Studi\u00f2 a Milano, laureandosi a pieni voti e lode in Economia e Commercio nel 1970 presso l'Universit\u00e0 commerciale Luigi Bocconi. Nel 1971 entr\u00f2 per concorso nella carriera diplomatica. Dopo aver assolto agli obblighi di leva, quale ufficiale dell'aeronautica italiana, prest\u00f2 servizio in varie sedi estere: a New York con funzioni di primo segretario alla rappresentanza permanente italiana presso le Nazioni Unite (1973-77) e membro della Delegazione Italiana in Consiglio di Sicurezza (1975-76), al Cairo quale console (1977-81), a Londra quale primo consigliere (1988-92), a Vienna quale ministro (1997-2001), a Madrid quale ambasciatore (2010-12).Ha compiuto varie missioni diplomatiche all'estero. \u00c8 stato fra il 1981 ed il 1988 consigliere di cinque presidenti del Consiglio dei Ministri (Spadolini, Fanfani, Craxi, Goria, De Mita) e successivamente fra il 1992 ed il 1997 di altri cinque: (Amato, Ciampi, Berlusconi, Dini, Prodi). Nel 1994 fu il coordinatore del Vertice G7 di Napoli che contribu\u00ec al rilancio turistico di quella citt\u00e0. Nel 1997 \u00e8 stato Segretario Generale del Comitato Politico-Militare dell'\u201dOperazione Alba\u201d, iniziativa multinazionale promossa dalle Nazioni Unite per garantire lo svolgimento democratico delle prime elezioni libere in Albania. Nel 2003 \u00e8 stato Capo della delegazione per l'Organizzazione della Presidenza Italiana del Consiglio dell'Unione Europea.Dal 2005 al 2010 ha ricoperto la carica di capo del cerimoniale diplomatico della Repubblica con due Presidenti della Repubblica (Ciampi e Napolitano). Elevato al grado di Ambasciatore nel 2008, \u00e8 stato nominato Ambasciatore d'Italia a Madrid nel 2010, con accreditamento presso il Regno di Spagna ed il Principato di Andorra, fino al 31 dicembre 2012, data del suo collocamento a riposo. \nSuccessivamente ha ricoperto dal 2013 al 2017 la carica elettiva di Presidente della \u201cAssociazione Villa Vigoni\u201d, istituzione finanziata dai Governi di Roma e di Berlino per promuovere le relazioni fra Italia e Germania nei campi della politica, dell\u2019economia, della cultura, delle arti e delle scienze con sede a Loveno di Menaggio (Como).Ha svolto inoltre funzioni di consulenza al Ministero degli Affari Esteri nel quadro della organizzazione della Presidenza Italiana del Consiglio dell\u2019Unione Europea del 2014 ed alla Presidenza del Consiglio dei Ministri per l'organizzazione del Vertice ASEM di Milano del 2014 e del Vertice G7 di Taormina del 2017. Membro del Gran Magistero dell'Ordine Equestre del Santo Sepolcro di Gerusalemme dal 2014, ne ricopre la carica di Governatore Generale dal 29 giugno 2017.\nIn tale veste, in continuit\u00e0 con il suo predecessore, Agostino Borromeo, ed in adesione alle direttive dei Gran Maestri succedutisi, il Cardinale Edwin Frederick O'Brien ed il Cardinale Fernando Filoni, Leonardo Visconti di Modrone ha dato impulso alle attivit\u00e0 dell'Ordine promuovendone il rinnovamento nello spirito del nuovo Statuto approvato da Papa Francesco l'11 maggio 2020 ed ampliandone le iniziative benefiche a favore della Terra Santa. Ha promosso altres\u00ec il restauro ed il rinnovamento di Palazzo Della Rovere, in via della Conciliazione a Roma, celebre per gli affreschi del Pinturicchio, sede di rappresentanza dell'Ordine.\nLeonardo Visconti di Modrone si \u00e8 sposato a Fontenovella di Lauro (Avellino) nel 1971 con Anna Sanfelice di Monteforte; \u00e8 padre di tre figlie."}
{"id": "7023574", "revid": "287204", "url": "https://it.wikipedia.org/wiki?curid=7023574", "title": "Ilosaarirock", "text": "Ilosaarirock \u00e8 un festival musicale rock annuale che si svolge il secondo fine settimana di luglio a Joensuu, nella Finlandia orientale. Fondato nel 1971, Ilosaarirock \u00e8 il secondo festival rock pi\u00f9 antico in Finlandia ancora attivo e uno dei pi\u00f9 antichi d'Europa. Nel 2007 l'evento ha avuto 21.000 visitatori giornalieri. I biglietti sono andati esauriti in anticipo ogni anno dal 1998 al 2011.\nIlosaarirock comprende una serie di eventi che si svolgono dal venerd\u00ec alla domenica. Il festival vero e proprio si svolge il sabato e la domenica. Il sito del festival, chiamato Laulurinne, sulla riva di un lago, mette in scena spettacoli in cinque palchi separati con oltre 50 artisti. Compresi tutti gli eventi, Ilosaarirock ospita oltre 100 artisti.\nIl festival Ilosaarirock \u00e8 organizzato dalla Joensuu Pop Musicians' Association, un'organizzazione senza scopo di lucro. I profitti del festival sono usati per sostenere la scena musicale, le band e gli artisti della regione della Carelia Settentrionale."}
{"id": "7023575", "revid": "1782831", "url": "https://it.wikipedia.org/wiki?curid=7023575", "title": "Claro Open Colsanitas 2018 - Doppio", "text": "Beatriz Haddad Maia e Nadia Podoroska erano le detentrici del titolo, ma la Haddad Maia non ha partecipato per infortunio. La Podoroska ha fatto coppia con Mariana Duque Mari\u00f1o, perdendo in finale contro Dalila Jakupovi\u010d e Irina Chroma\u010d\u00ebva con il punteggio di 6-3, 6-4."}
{"id": "7023587", "revid": "117899888", "url": "https://it.wikipedia.org/wiki?curid=7023587", "title": "Tour de Langkawi 2013", "text": "Il Tour de Langkawi 2013, diciottesima edizione della corsa, si svolse dal 21 febbraio al 2 marzo su un percorso di 1470\u00a0km ripartiti in 10 tappe. Fu vinto dal colombiano Juli\u00e1n Arredondo della Team Nippo-De Rosa davanti all'olandese Pieter Weening e allo spagnolo Sergio Pardilla."}
{"id": "7023588", "revid": "580197", "url": "https://it.wikipedia.org/wiki?curid=7023588", "title": "Laura De Neve", "text": "Carriera.\nClub.\nLaura De Neve \u00e8 cresciuta nelle giovanili del Dender, dove ha giocato fino al 2010, quando all'et\u00e0 di sedici anni si \u00e8 trasferita all'. Con la maglia bianca e malva dell'Anderlecht, ha giocato fino al 2015 nella BeNe League, competizione mista belga-olandese, e dal 2015 in poi nella Super League, la massima serie del campionato belga. Nel 2017 le \u00e8 stato assegnato il ruolo di capitano dell'Anderlecht. In campo nazionale ha vinto il campionato belga per tre edizioni consecutive dal 2018 al 2020 e la Coppa del Belgio nel 2013.\nAl termine della stagione 2017-2018 ha vinto il premio come migliore calciatrice della Super League belga. Grazie alla vittoria del campionato belga 2017-2018, De Neve ha avuto modo di esordire con la maglia dell'Anderlecht in una competizione internazionale per club, la UEFA Women's Champions League, giocando le tre partite della fase di qualificazione dell'edizione 2018-2019. Nella stagione successiva De Neve ha realizzato la sua prima rete nella competizione nella vittoria per 3-2 sulle norvegesi del , che \u00e8 stata determinante per la qualificazione alla fase a eliminazione diretta della Champions League.\nNazionale.\nLaura De Neve ha fatto parte delle selezioni giovanili del Belgio, giocando venticinque partite con la selezione Under-17 e diciannove con la selezione Under-19, scendendo in campo nelle partite di qualificazione alle fasi finali dei campionati europei di categoria.\nDe Neve \u00e8 stata convocata per la prima volta da Ives Serneels, selezionatore della nazionale del Belgio, nel settembre 2013 in vista delle prime due partite valide per le qualificazioni al campionato mondiale 2015, facendo l'esordio nella nazionale maggiore nei minuti finali della partita persa per 4-1 contro la . Venne convocata anche il mese successivo, giocando la parte finale della partita vinta 7-1 sulla , valida sempre per le qualificazioni al mondiale canadese.\nDopo aver giocato a inizio 2014 altri minuti in un'amichevole contro la , De Neve venne convocata nuovamente due anni dopo in occasione dell'Algarve Cup 2016, giocando le tre partite della prima fase. Dalla seconda met\u00e0 del 2016 \u00e8 stata regolarmente convocata da Serneels per le amichevoli di preparazione alla fase finale del campionato europeo 2017, mancando la partecipazione alla Cyprus Cup 2017 a causa di un infortunio muscolare, per il quale venne convocata Sarah Wijnants in sua sostituzione. De Neve venne poi inserita da Serneels nella rosa della nazionale belga che ha partecipato al campionato europeo 2017, organizzato nei vicini Paesi Bassi, senza, per\u00f2, scendere in campo.\nIl 19 settembre 2017 ha giocato nella partita vinta per 12-0 dal Belgio sulla , valida per le qualificazioni al campionato mondiale 2019, e che ha rappresentato la vittoria pi\u00f9 larga della nazionale belga fino ad allora ottenuta. Nonostante una sua rete, la sua prima con la maglia delle \"red flames\", nella partita di andata della semifinale dei play-off, il Belgio \u00e8 stato eliminato dalla , mancando la qualificazione alla fase finale del campionato mondiale. L'8 ottobre 2019 una sua rete, la seconda in nazionale, \u00e8 stata decisiva nella vittoria per 1-0 in trasferta sulla , valida per le qualificazioni al campionato europeo 2022.\nStatistiche.\nPresenze e reti nei club.\n\"Statistiche aggiornate al 12 febbraio 2022.\""}
{"id": "7023589", "revid": "729019", "url": "https://it.wikipedia.org/wiki?curid=7023589", "title": "366th Fighter Wing", "text": "Il 366th Fighter Wing \u00e8 uno stormo Caccia dell'Air Combat Command, inquadrato nella Twelfth Air Force. Il suo quartier generale \u00e8 situato presso la Mountain Home Air Force Base, nell'Idaho.\nOrganizzazione.\nAttualmente, al maggio 2017, lo stormo controlla:"}
{"id": "7023593", "revid": "305158", "url": "https://it.wikipedia.org/wiki?curid=7023593", "title": "Moise Poggetto", "text": "Nel gennaio 2018 \u00e8 stata posata una pietra d\u2019inciampo a suo ricordo in via Umberto I n. 56 a Lanzo Torinese.\nBiografia.\nMoise Poggetto nasce ad Olten, in Svizzera, figlio di Emilio e Fo\u00e0 Enrichetta Rebecca, i quali hanno altri quattro figli: Isacco, Giacobbe, Raffaele, Abramo. Coniugato con Natalina Margherita Rolando sarta, di famiglia dichiaratamente antifascista di tendenze social comuniste, il matrimonio \u00e8 solo civile, infatti Natalina \u00e8 cattolica e Moise ebreo. I due sposi fanno un patto: i figli maschi avrebbero seguito la religione ebraica, al contrario, le figlie avrebbero professato quella cattolica. Hanno due femmine: nel 1913 nasce Angiolina, che muore in tenera et\u00e0, e nel 1919 Ines. Quest\u2019ultima si definisce \u201cmista\u201d, infatti ufficialmente \u00e8 di religione cattolica, ma partecipa anche alle cerimonie ebraiche nelle sinagoghe: , \nNel 1920 Moise si trasferisce con la sua famiglia da Torino, citt\u00e0 di nascita di Ines, a Lanzo Torinese, paese di origine dei Rolando, dove esercita la professione di venditore ambulante.\nL'alleanza dell'Italia con la Germania nazista e la conseguente promulgazione delle leggi razziali nel 1938 turbano Moise, preoccupato soprattutto per la sorte della figlia.\nNel gennaio del 1939, in seguito al Regio Decreto-Legge n. 1728 del 17 novembre 1938, Moise presenta l\u2019autodenuncia di appartenenza alla razza ebraica: risulta l\u2019unico ebreo residente a Lanzo.\nMoise \u00e8 un ebreo \u201cdiscriminato\u201d, perch\u00e9 \u00e8 sposato con una cattolica e ha assolto regolarmente il servizio militare nell\u2019esercito italiano (di leva, durante la campagna in Eritrea, nel 1895-1896, e nella prima guerra mondiale, 1915-1918).\nDurante la Seconda Guerra Mondiale, Moise e la sua famiglia risiedono nella casa di suo nipote acquisito Natale Rolando, futuro comandante partigiano \u201cRolandino\u201d.\nCon la caduta del fascismo e il conseguente arresto di Mussolini, nel luglio del 1943, si diffonde un sentimento di speranza tra gli ebrei e quindi anche nella famiglia Poggetto.\nDopo l\u20198 settembre 1943, la casa di Natale Rolando diventa il centro della Resistenza a Lanzo ed \u00e8 anche il luogo di nascita della XIX Brigata Garibaldi, guidata da Rolandino e di cui fa parte Moise insieme ai figli di suo fratello Abramo, Scipione, Emilio, Benedetto, assegnati, questi ultimi, a compiti ausiliari.\nI carabinieri di Lanzo procedono con gli arresti: il 5 dicembre 1943 vengono arrestati gli ebrei Alfredo Valobra e Franco Sacerdoti. Moise Poggetto \u00e8 in salvo, in montagna, a Vietti di Coassolo, ma torna a casa alla fine di dicembre perch\u00e9 cagionevole di salute.\nNel gennaio del 1944 l\u2019abitazione in via Umberto I n. 56 viene pi\u00f9 volte perquisita dalle SS. Conseguentemente la famiglia di Rolandino si trasferisce nel Canavese e Moise si sposta presso una nipote sfollata da Torino a Lanzo. Ines e sua mamma, che non abbandonano \u201cCa\u2019 'd Rolandin\u201d, vengono pi\u00f9 volte interrogate a causa della parentela con il comandante partigiano.\nMoise, preoccupato per la figlia e la moglie, decide di tornare a casa. Il 28 aprile viene arrestato dalle SS, che, il giorno precedente, avendo visto il suo nome riportato sull\u2019elenco degli abitanti di casa Rolandino, esposto obbligatoriamente sulla porta di casa, hanno dedotto la sua appartenenza alla razza ebraica. Moise viene condotto nelle Scuole Comunali, dove si erano precedentemente installate le forze nazifasciste, e vi rimane quattro giorni. Ha come compagni di prigionia il magistrato Domenico Riccardo Peretti Griva, alcuni partigiani, tra cui Tommasino Michelotti, gli anziani coniugi Norzi. Il 2 maggio viene trasferito alle Carceri Nuove di Torino:} \nSettimanalmente Ines si reca alle Carceri Nuove per portare a Moise la biancheria e le medicine, ma non ha mai modo di vederlo direttamente. Inoltre, per ottenerne il rilascio, scrive una lettera al Prefetto della Provincia di Torino in cui fa riferimento alle precarie condizioni di salute del padre, il quale \u00e8 invalido da anni, e alla sua condizione di ebreo discriminato.\nNella notte tra il 24 e il 25 maggio, Moise viene improvvisamente trasferito al campo di Fossoli, da cui scrive una cartolina, datata 1\u00ba giugno 1944, in cui chiede l\u2019invio di \u201cincartamenti\u201d che possano documentare l\u2019arianit\u00e0 della moglie e della figlia. In una lettera successiva compare la richiesta di altri documenti (il ceritificato di matrimonio e il congedo militare) allo scopo di dimostrare la posizione di ebreo discriminato.\nDopo aver ottenuto l\u2019autorizzazione necessaria per compiere il viaggio da Lanzo a Fossoli e ritorno, Ines parte e incontra suo padre per l\u2019ultima volta il 17 giugno: \u201c\u00c8 l\u2019ombra di quel che era, sofferente, consunto. Si preoccupa per noi, per Rolandino\u201d.\nIl 1\u00ba agosto da Fossoli parte un convoglio di detenuti con destinazione Verona, dove c\u2019\u00e8 il centro della rete di uffici formativi e operativi aventi lo scopo di organizzare la deportazione degli ebrei italiani. Nella citt\u00e0 veneta, il 2 agosto, si forma un trasporto multiplo diviso in vari convogli: Moise si trova sul convoglio n. 14 che viaggia sotto la sigla RSHA e arriva ad Auschwitz il 6 agosto. Sono 212 gli ebrei torinesi internati nel campo nazista, ne sopravvivono 21. Moise non \u00e8 tra questi: viene ucciso all\u2019arrivo, senza essere immatricolato. Il suo corpo viene cremato e le ceneri disperse nel vento.\nLa famiglia viene a sapere della morte di Moise nel settembre del 1945 da Natalia Tedeschi e da Roberto Pavia.\nIl ricordo di Moise.\nA Moise sono dedicate alcune poesie scritte dalla figlia Ines: \"A Pap\u00e0\", \"El bietin\" (\"A Pap\u00e0 mass\u00e0 a Auschwitz el 7 agost 1944\"), \"L\u2019ultim basin\", \"La fila\".\nInoltre, a Lanzo Torinese, Moise viene ricordato nel \u201cMemoriale della deportazione\u201d e nella \u201cLapide ai caduti\u201d situata, quest\u2019ultima, all\u2019ingresso dell\u2019Istituto comprensivo di Lanzo.\nIl nome di Moise viene citato nella Sala dei nomi del Museo Monumento al Deportato politico e razziale di Carpi ed \u00e8 inserito anche nel database dello Yad Vashem."}
{"id": "7023608", "revid": "920621", "url": "https://it.wikipedia.org/wiki?curid=7023608", "title": "Ananias Berry", "text": ""}
{"id": "7023609", "revid": "920621", "url": "https://it.wikipedia.org/wiki?curid=7023609", "title": "Warren Berry", "text": ""}
{"id": "7023611", "revid": "920621", "url": "https://it.wikipedia.org/wiki?curid=7023611", "title": "James Berry", "text": ""}
{"id": "7023619", "revid": "124123", "url": "https://it.wikipedia.org/wiki?curid=7023619", "title": "Telemaco Ferrini", "text": "Biografia.\nNato ad Arcidosso sul Monte Amiata nel 1841, era figlio di Isidoro Ferrini (1809\u20131873), noto giurista che era stato sindaco di Arcidosso e deputato all'Assemblea toscana del 1859. Combatt\u00e9 al fianco di Giuseppe Garibaldi nel 1866, dopodich\u00e9 comp\u00ec gli studi universitari a Siena e dopo la laurea in giurisprudenza esercit\u00f2 la professione di avvocato. Fu anche giornalista pubblicista. \nIl 28 aprile 1878 si present\u00f2 alle elezioni alla Camera dei deputati per la XIII legislatura per il collegio di Grosseto, in seguito alla morte del deputato Lorenzo Nelli. Risult\u00f2 eletto in Parlamento anche per le due legislature successive e ricopr\u00ec anche il ruolo di segretario della presidenza della Camera. Il 27 novembre 1884 Ferrini rassegn\u00f2 le dimissioni, venendo sostituito dal contrammiraglio Carlo Alberto Racchia.\nMor\u00ec il 4 settembre 1885 in seguito ad un'improvvisa paralisi cerebrale."}
{"id": "7023624", "revid": "36426", "url": "https://it.wikipedia.org/wiki?curid=7023624", "title": "Col di Paolo", "text": "Il Col di Paolo \u00e8 una montagna dell'isola d'Elba.\nDescrizione.\nSituata nella parte occidentale dell'isola, fa parte della catena del Monte Capanne e raggiunge un'altezza di 507 metri sul livello del mare.\nLa vetta si trova sulla dorsale delle Macinelle e il toponimo, noto anche come \"Coll'i Paolo\", deriva dal nome di un antico possidente non meglio identificato. Sulla sommit\u00e0 si trova il Caprile del Col di Paolo, mentre a quota inferiore esistono i tre Caprili del Sughereto. Sul Col di Paolo, intorno al 1880, fu rinvenuta dal giovanissimo pastore Francesco Martorella una \u00abpentola piena d'oro\u00bb all'interno di una piccola fossa ricoperta con una lastra di pietra; si trattava verosimilmente di una tomba a pozzetto villanoviana con relativa urna cineraria e corredo di strumenti in bronzo, come accaduto presso le non distanti localit\u00e0 della Batinca e della Sassinca.\nAmbiente.\nLa vegetazione \u00e8 caratterizzata dalla presenza di \"Erica arborea\", \"Arbutus unedo\" e \"Cistus monspeliensis\", con notevoli popolamenti di \"Boletus aereus\"."}
{"id": "7023625", "revid": "729019", "url": "https://it.wikipedia.org/wiki?curid=7023625", "title": "Universit\u00e0 di Tampere", "text": "L'Universit\u00e0 di Tampere (in finlandese \"Tampereen yliopisto\", nome ufficiale in inglese \"Tampere University\", abbreviazione TAU o TUNI) \u00e8 un'universit\u00e0 della citt\u00e0 di Tampere, in Finlandia. \u00c8 stato fondato dal 1\u00ba gennaio 2019, quando la vecchia Universit\u00e0 di Tampere e l'Universit\u00e0 tecnica di Tampere si sono fusi.\nStoria.\nLa vecchia Universit\u00e0 di Tampere fu creata ad Helsinki nel 1925 come Collegio Civico di Helsinki per insegnare amministrazione pubblica, organizzazione delle attivit\u00e0 e giornalismo. Il primo dottorato \u00e8 stato completato nel 1955 e nel 1956, la citt\u00e0 di Tampere e la Scuola di scienze sociali hanno deciso di trasferire la scuola a Tampere. L'Universit\u00e0 di tecnologia di Tampere \u00e8 stata fondata nel 1972 per insegnare campi tecnici.\nUn programma, denominato Tampere3, per fondere la vecchia Universit\u00e0 di Tampere (UTA) con l'Universit\u00e0 tecnica di Tampere (TUT) e l'Universit\u00e0 di Scienze applicate di Tampere (TAMK) venne avviato nella primavera del 2014. La fusione fu approvata dal Parlamento nel dicembre 2017 ed entr\u00f2 in vigore il 1\u00ba gennaio 2019. La nuova istituzione di istruzione superiore interdisciplinare venne denominata Universit\u00e0 di Tampere (la proposta di battezzare l'istituto \"Nuova universit\u00e0 di Tampere\" venne rigettata). A seguito della fusione, UTA e TUT divennero un unico ateneo (TAU) con due campus in Kalevanharju e Hervanta, mentre TAMK rimase un'istituzione formalmente separata, di cui TAU \u00e8 socio di maggioranza. Insieme formano la \"comunit\u00e0 universitaria di Tampere\" (in finlandese \"Tampereen korkeakouluyhteis\u00f6\", TUNI).\nStruttura.\nL'universit\u00e0 \u00e8 organizzata in sette facolt\u00e0:\nOltre alle unit\u00e0 indipendenti, l'ateneo dispone ospita l'archivio dei dati delle scienze sociali finlandesi (FSD), servizi di laboratorio, un centro linguistico e la biblioteca."}
{"id": "7023632", "revid": "125778706", "url": "https://it.wikipedia.org/wiki?curid=7023632", "title": "Klaus Schwab", "text": "Biografia.\nKlaus Schwab, professore di economia politica all\u2019Universit\u00e0 di Ginevra, \u00e8 il fondatore e attuale direttore esecutivo del Forum economico mondiale (o \"forum di Davos\").\nEsso riunisce ogni anno i principali esponenti internazionali del mondo della politica, della finanza e dell\u2019industria per definire e implementare le strategie future che devono dirigere la globalizzazione nei suoi rapporti con gli stati e i mercati mondiali. \u00c8 membro onorario dell'FC Bayern Monaco."}
{"id": "7023665", "revid": "214753", "url": "https://it.wikipedia.org/wiki?curid=7023665", "title": "Ford Fiesta R2T", "text": ""}
{"id": "7023667", "revid": "124123", "url": "https://it.wikipedia.org/wiki?curid=7023667", "title": "Angelo Valle", "text": "Biografia.\nNato a Scansano e di professione agricoltore, Angelo Valle fu eletto il 23 maggio 1886 alla Camera dei deputati per il collegio di Grosseto nella XVI legislatura del Regno, insieme al contrammiraglio Carlo Alberto Racchia, venendo poi rieletto nella legislatura successiva.\nNel 1892 fu ricostituito il collegio elettorale di Scansano, che era stato riunito a Grosseto nel 1882, e Valle pot\u00e9 candidarsi alle elezioni nella sua citt\u00e0 natale. Fu eletto nel collegio di Scansano per la XVIII legislatura con voti, battendo lo sfidante Ugo Sorani. Risult\u00f2 eletto anche nelle due legislature successive, rimanendo in Parlamento fino al maggio 1900.\nMor\u00ec a Scansano il 12 aprile 1926."}
{"id": "7023669", "revid": "1573940", "url": "https://it.wikipedia.org/wiki?curid=7023669", "title": "Ixobrychus exilis", "text": "Il tarabusino minore americano (Ixobrychus exilis ()) \u00e8 un uccello della famiglia Ardeidae, diffuso nel Nuovo Mondo."}
{"id": "7023674", "revid": "122071059", "url": "https://it.wikipedia.org/wiki?curid=7023674", "title": "Jarvis Williams", "text": ""}
{"id": "7023676", "revid": "1571097", "url": "https://it.wikipedia.org/wiki?curid=7023676", "title": "Tano (singolo)", "text": "Tano \u00e8 un singolo della cantautrice italiana Carmen Consoli, pubblicato in vinile 7\" il 13 aprile 2018 come secondo estratto dal terzo album dal vivo \"Eco di sirene\".\nDescrizione.\nLa canzone \u00e8 in gran parte scritta e cantata in dialetto catanese. L'introduzione parlata, l'argomento, il metodo narrativo avvicinano molto lo stile a quello del tradizionale folk siciliano e di Rosa Balistreri, cantastorie licatese.\nIl brano racconta di Tano, conosciuto con il soprannome di \"Mancia'minna\" perch\u00e9 allattato dalla madre per dieci anni, attraverso le parole della moglie. La figura che emerge dell'uomo \u00e8 quella tipicamente patriarcale del \"padre padrone\", tirannico e oppressivo.\nIl testo si apre a sera con la moglie in attesa dell'uomo \u00abdoppu tri gghiorna di caccia e di corna\u00bb, ovvero \"dopo tre giorni di caccia e di tradimenti\". La donna si appresta a preparare la tavola per il pasto, o meglio \"per Tano\", in salotto e non in cucina, poich\u00e9 \u00e8 lontana e c'\u00e8 caldo, precisando che non bisogna fare domande al marito, il quale \u00e8 stanco e deve guardare il Gran premio in televisione.\nNelle strofe finali, invitando ironicamente ad applaudire il marito, la donna spiega che in realt\u00e0 Tano ha comprato tre lepri e una quaglia al mercato e non \u00e8 stato a caccia, giacch\u00e9 per sparare ci vogliono forza, coraggio e \"pendenti d'acciaio\". Essendo stata l'uscita di caccia una scusa, si ripete dunque che Tano \u00e8 stanco, ma di inventare bugie e di farsi lavare mutande.\nPi\u00f9 volte nel testo si mettono in risalto gli stati d'animo della donna che narra la storia, la quale non vede l'ora sia giorno per illuminare la casa \"piena di buio e di rabbia\", che vorrebbe volare \"senza catene e camicie da stirare\", che prega la Vergine Maria chiedendole in grazia \"un principe\" capace di dimostrarle affetto dopo \"una vita di penitenza\". La canzone - specifica la cantautrice - \u00e8 infatti una critica contro il sistema patriarcale, ma anche contro \"chi subisce senza far nulla\":"}
{"id": "7023680", "revid": "1855488", "url": "https://it.wikipedia.org/wiki?curid=7023680", "title": "Episodi di Squadra Speciale Colonia (nona stagione)", "text": "La nona stagione della serie televisiva Squadra speciale Colonia \u00e8 stata trasmessa tra il 2010 e il 2011 sul canale tedesco ZDF. \nIn Italia la stagione \u00e8 stata trasmessa in prima visione assoluta su Rai 2 dal 12 aprile al 9 maggio 2018."}
{"id": "7023684", "revid": "287204", "url": "https://it.wikipedia.org/wiki?curid=7023684", "title": "Solco coronario", "text": "Il solco coronario (anche solco atrio-ventricolare o, pi\u00f9 raramente, solco auricoloventricolare) separa gli atri dai ventricoli cardiaci. Quest'infossatura contiene i vasi che si occupano del nutrimento della muscolatura cardiaca; anteriormente, per\u00f2, abbiamo un'interruzione degli stessi in corrispondenza dell'emergenza del tronco della polmonare. Nella faccia posteriore del cuore il solco coronario contiene il seno coronario."}
{"id": "7023694", "revid": "599013", "url": "https://it.wikipedia.org/wiki?curid=7023694", "title": "Dave Bruylandts", "text": " Professionista dal 1999 al 2004 e poi nuovamente per un breve periodo nel 2006 e poi nel 2007, era un ciclista adatto alle Classiche del Nord.\nPrese parte a quattro edizioni dei Campionati del mondo di ciclismo su strada, nel 2004 \u00e8 arrivato terzo al Giro delle Fiandre dietro Steffen Wesemann e Leif Hoste, in quella stessa stagione gli venne comminata una squalifica di diciotto mesi dalla federazione belga di ciclismo per positivit\u00e0 all'EPO.\nCarriera.\nPassato professionista nel 1999 con la formazione belga Palmans, si mise in luce nella seconda parte della stagione fino ad ottenere la convocazione da parte della nazionale belga per partecipare ai Campionati del mondo di Verona; andando in crescendo in giugno arriv\u00f2 quarto ai Campionati nazionali e sesto nella classifica generale della Vuelta a Castilla y Le\u00f3n, a settembre concluse al terzo posto il Grand Prix de Fourmies e fu settimo al Giro dell'Emilia; ad ottobre conquist\u00f2 la prima vittoria da professionista al Nationale Sluitingsprijs precedendo Steven De Jongh e Koen Beeckman.\nTali prestazioni, inoltre, gli permisero di firmare, la stagione seguente, un contratto con la Farm Frites, formazione di primo livello del ciclismo mondiale, venendone tuttavia licenziato a marzo per irregolarit\u00e0 dovute ad ematocrito fuori norma rilevato dopo un controllo antidoping nel corso della Setmana Catalana de Ciclisme.\nRitorna quindi alla Palmans riportando sei successi e diversi piazzamenti, che gli valgono seconda chiamata della nazionale belga per i Campionati del mondo, che conclude sedicesimo.\nViene ingaggiato dalla Domo con la quale rimane per le due stagioni successive. Con la nuova formazione partecipa alle pi\u00f9 importanti corse del calendario mondiale, sia in linea che a tappe, ottenendo tuttavia meno risultati personali: appena due successi, comunque significativi, il Grand Prix de Wallonie e una tappa alla Route du Sud sull'impegnativo arrivo di Ax 3 Domaines, entrambi nel 2002, e alcuni piazzamenti in corse in linea belghe, fra cui il quarto posto alla Freccia del Brabante 2001 ed il podio al Grand Prix Pino Cerami 2002, ed una terza partecipazione ai Mondiali.\nNel 2003 si accasa alla Marlux, con la quale ricomincia ad ottenere risultati personali di livello: fra marzo e aprile \u00e8 quarto alla Nokere Koerse, decimo al Giro delle Fiandre, quarto alla Freccia del Brabante, a maggio vince una tappa e conclude quinto il Giro del Belgio, a giugno \u00e8 secondo al Gran Premio di Carnago e primo al Giro d'Oro.\nDopo un periodo di stacco si ripresenta alle corse ad agosto in Spagna, vince una tappa alla Vuelta Burgos e arriva secondo alla Subida a Urkiola dietro Leonardo Piepoli, mentre a settembre conclude terzo sia il Tour de Pologne sia il Circuit Franco-Belge e rivince il Grand Prix de Wallonie.\nViene quindi nuovamente selezionato per partecipare, per la quarta volta, ai Campionati del mondo.\nL'inizio dell'anno 2004 sembra addirittura migliore del precedente poich\u00e9 arriva terzo al Tour de Langkawi e, soprattutto, nelle Classiche del pav\u00e9 \u00e8 quarto alla Dwars door Vlaanderen e terzo al Giro delle Fiandre, al termine di una volata ristretta a tre con il tedesco Steffen Wesemann e il connazionale Leif Hoste vinta dal primo.\nTuttavia una caduta alla Liegi-Bastogne-Liegi gli causa una frattura al gomito che lo costringe a un lungo stop e a luglio viene annunciata la sua positivit\u00e0 all'EPO, riscontrata in una gara corsa la settimana successiva a quella del Giro delle Fiandre, che gli comporta una squalifica di diciotto mesi.\nIl team di Unibet.com gli consente di tornare nel fra i professionisti nel 2006 ma si trova nuovamente al centro di un caso di doping e dopo circa una settimana di prova non arriva la definitiva firma sul contratto.\nNel 2007 si accasa in una squadra semiprofessionistica, la Klaipeda, ottenendo ancora alcune vittorie prima del definitivo ritiro."}
{"id": "7023699", "revid": "599013", "url": "https://it.wikipedia.org/wiki?curid=7023699", "title": "Yusuf Sar\u0131", "text": "Caratteristiche tecniche.\n\u00c8 un'ala destra.\nCarriera.\nClub.\nCresciuto nelle giovanili dell', ha esordito il 24 settembre 2017 in occasione di un match vinto 2-0 contro il .\nNella stagione 2019-2020 ha realizzato 3 reti in 14 presenze nella prima divisione turca con il , con cui ha anche vinto una Coppa di Turchia.\nNazionale.\nCon la Nazionale Under-21 di calcio della Turchia ha preso parte a 2 incontri di qualificazione al Campionato europeo di calcio Under-21 2019.\nStatistiche.\nPresenze e reti nei club.\n\"Statistiche aggiornate al 23 marzo 2018\"."}
{"id": "7023701", "revid": "458786", "url": "https://it.wikipedia.org/wiki?curid=7023701", "title": "Yusuf Sari", "text": ""}
{"id": "7023706", "revid": "96247429", "url": "https://it.wikipedia.org/wiki?curid=7023706", "title": "Pierre Van de Velde", "text": ""}
{"id": "7023712", "revid": "122246", "url": "https://it.wikipedia.org/wiki?curid=7023712", "title": "Saih\u014d-ji", "text": " \u00e8 un tempio buddista Zen della scuola Rinzai situato a Matsuo, quartiere Nishiky\u014d, a Kyoto in Giappone. \nIl tempio, che \u00e8 famoso per il suo giardino di muschio, \u00e8 comunemente chiamato \"Koke-dera\" (\u82d4 \u5bfa), che significa appunto \"tempio del muschio\", mentre il nome formale \u00e8 \"K\u014dinzan Saih\u014d-ji\" (\u6d2a \u96a0 \u5c71\u897f \u82b3 \u5bfa)\nIl tempio, costruito principalmente per onorare il budda Amitabha, fu fondato dal monaco buddista Gy\u014dki e successivamente restaurato da Mus\u014d Soseki. \nNel 1994, Saih\u014d-ji \u00e8 stato registrato come sito del patrimonio mondiale dell'UNESCO, come parte dei \"Monumenti storici dell'antica Kyoto\".\nTurismo.\nFino al 1977, Saih\u014d-ji era aperto al pubblico senza limitazioni per gli ingressi. Attualmente, per proteggere i tappeti di muschio dalle orde di turisti, l'accesso \u00e8 limitato con una procedura piuttosto complessa che prevede, per i visitatori internazionali, una richiesta scritta mediante invio di una cartolina postale con ricevuta di ritorno almeno 7 giorni lavorativi prima della visita. L'ingresso \u00e8 a pagamento con una delle tariffe tra le pi\u00f9 alte a Kyoto (\u00a5 3.000) e ai visitatori \u00e8 richiesto, prima dell'ingresso, di compiere alcune azioni di meditazione con i monaci."}
{"id": "7023722", "revid": "404449", "url": "https://it.wikipedia.org/wiki?curid=7023722", "title": "Antonio De Witt (politico)", "text": "Biografia.\nNato ad Orbetello nella Maremma grossetana, studi\u00f2 al seminario di Montefiascone, dove si distinse per la sua ottima memoria. Nel 1847 si iscrisse all'universit\u00e0 di Pisa e l'anno successivo partecip\u00f2 insieme ad altri studenti pisani alla battaglia di Curtatone e Montanara. Laureatosi in giurisprudenza nel 1850, si trasfer\u00ec a Firenze, dove esercit\u00f2 la professione di avvocato e spos\u00f2 nel 1854 Rosa Pazzella, figlia del presidente della corte di cassazione fiorentina. Nel capoluogo toscano fu luogotenente relatore e membro del consiglio di disciplina degli ufficiali e dello stato maggiore della guardia nazionale.\nNel 1865 si candid\u00f2 alle elezioni per la Camera dei deputati per il collegio di Scansano. Al ballottaggio del 29 ottobre risult\u00f2 eletto con 530 voti, sconfiggendo il gi\u00e0 deputato dello stesso collegio Vincenzo Ricasoli, il quale tuttavia riusc\u00ec a sua volta a battere il De Witt alle elezioni del 1867 per la legislatura successiva. De Witt fu nuovamente eletto nel novembre 1870 per l'XI legislatura.\nCandidato anche nelle elezioni successive, non riusc\u00ec ad essere eletto, se non che nel 1876, in seguito all'annullamento della votazione che aveva premiato il deputato Isidoro Maggi, alla nuova rielezione raccolse i voti necessari a ritornare in Parlamento. Fu rieletto anche per la XIV legislatura nel maggio 1880. Al termine della legislatura, nel 1882, il collegio di Scansano venne riunito a Grosseto.\nMassone, membro del Grande Oriente d'Italia, nel 1874 fu membro del Gran consiglio dell'ordine.\nIl 4 ottobre 1889 venne eletto ispettore agli scavi della Maremma. Mor\u00ec due mesi dopo, il 12 dicembre."}
{"id": "7023724", "revid": "122866860", "url": "https://it.wikipedia.org/wiki?curid=7023724", "title": "Bryan Pamba", "text": ""}
{"id": "7023725", "revid": "404449", "url": "https://it.wikipedia.org/wiki?curid=7023725", "title": "Antonio De Witt", "text": ""}
{"id": "7023726", "revid": "344503", "url": "https://it.wikipedia.org/wiki?curid=7023726", "title": "You Were Never Really Here", "text": ""}
{"id": "7023747", "revid": "287204", "url": "https://it.wikipedia.org/wiki?curid=7023747", "title": "Concilio Vaticano", "text": "La basilica di San Pietro in Vaticano a Roma \u00e8 stata il luogo di adunanza di due diversi concili:"}
{"id": "7023750", "revid": "484362", "url": "https://it.wikipedia.org/wiki?curid=7023750", "title": "Concilio vaticano", "text": ""}
{"id": "7023751", "revid": "69794", "url": "https://it.wikipedia.org/wiki?curid=7023751", "title": "Phoenix Suns 2017-2018", "text": "La stagione 2017-2018 dei Phoenix Suns \u00e8 stata la 50\u00aa stagione della franchigia nella NBA."}
{"id": "7023753", "revid": "767487", "url": "https://it.wikipedia.org/wiki?curid=7023753", "title": "Comment on met son couvert", "text": "Comment on met son couvert \u00e8 un cortometraggio del 1902 diretto da Ferdinand Zecca."}
{"id": "7023758", "revid": "1360744", "url": "https://it.wikipedia.org/wiki?curid=7023758", "title": "Traslitterazione scientifica", "text": ""}
{"id": "7023761", "revid": "47767", "url": "https://it.wikipedia.org/wiki?curid=7023761", "title": "Luigi Passerini", "text": ""}
{"id": "7023764", "revid": "1573940", "url": "https://it.wikipedia.org/wiki?curid=7023764", "title": "Gorsachius magnificus", "text": "La nitticora magnifica (Gorsachius magnificus ()) \u00e8 un uccello della famiglia degli Ardeidi.\nDistribuzione e habitat.\nQuesta specie ha un areale limitato, ristretto alla Cina meridionale e al Vietnam settentrionale.\nConservazione.\nLa \"IUCN Red List\" classifica \"Gorsachius magnificus\" come specie in pericolo di estinzione (\"Endangered\")."}
{"id": "7023765", "revid": "729019", "url": "https://it.wikipedia.org/wiki?curid=7023765", "title": "Stefan Fejes", "text": "Il Feldwebel Stefan Fejes era un Asso dell'aviazione dell'Impero austro-ungarico accreditato con 16 vittorie aeree confermate e 4 non confermate durante la Prima guerra mondiale. Alla fine della guerra, non solo aveva ricevuto numerose decorazioni, ma era stato personalmente promosso dal suo imperatore.\nQuando l'Austria-Ungheria si sciolse alla fine della guerra, Fejes divenne un cittadino ungherese. Ha difeso la sua nuova nazione contro l'invasione all'indomani delle Conseguenze della prima guerra mondiale. Ha proseguito nell'aviazione durante la Seconda guerra mondiale, come pilota civile commerciale, istruttore militare e pilota militare di collegamento e trasporto.\nBiografia e servizio nella prima guerra mondiale.\nStefan Fejes nacque a Gy\u0151r, in Ungheria, il 30 agosto 1891. Nel 1912 rispose al servizio nazionale obbligatorio nell'Impero austro-ungarico e fu assegnato al servizio di fanteria. All'inizio della Prima guerra mondiale, entr\u00f2 in battaglia in fanteria. Nel settembre del 1914 fu ferito cos\u00ec seriamente che gli ci vollero sei mesi per riprendersi. Fu quindi assegnato al trasporto automobilistico il 10 marzo 1915. Dopo 14 mesi in questo incarico fu trasferito alla Kaiserliche und K\u00f6nigliche Luftfahrtruppen.\nServizio in aviazione.\nFejes complet\u00f2 l'addestramento da pilota all'inizio del 1917. Il 3 febbraio 1917, fu poi assegnato alla Flik 19 ad Ajdov\u0161\u010dina come sergente pilota volando con l'aereo Hansa-Brandenburg C.I a due posti. La Flik 19 era comandata da Adolf Heyrowsky ed era una squadriglia multiuso che operava con diversi aerei per una vasta gamma di missioni, tra cui la ricognizione fotografica, l'osservazione aerea ed il bombardamento. Anche se il combattimento aereo non era lo scopo principale dell'unit\u00e0, aveva in forza assi Franz Rudorfer, Benno Fiala von Fernbrugg e Ludwig Hautzmayer.\nFejes ha conseguito la sua prima vittoria aerea nella sua terza sortita operativa. Dopo questa promettente partenza, \u00e8 diventato un Asso dell'aviazione sui biposto, quando lui ed i suoi osservatori abbattevano cinque aerei italiani insieme. Fejes ha ricevuto la medaglia d'argento di seconda classe, seguita da altri due di prima classe. Il suo combattimento aereo del 19 giugno 1917 fu la fonte di uno di questi riconoscimenti; questo \u00e8 stato il giorno in cui Fejes e Josef P\u00fcrer hanno colpito i caccia italiani Nieuport, rivendicandone due e facendo atterrare il proprio aereo vicino a Sch\u00f6npass. Certo, la reputazione di Fejes con i suoi superiori non faceva male; lo consideravano \"serio, modesto, laborioso, affidabile\" con una buona conoscenza tecnica ma una scarsa padronanza del tedesco.\nAll'inizio di ottobre 1917, Fejes fu trasferito ad un'unit\u00e0 dedicata alla caccia, la Flik 51J a Ghirano di Prata di Pordenone, come parte di una migrazione di assi della Flik 19 alla caccia. Una volta l\u00ec, fu promosso a Feldwebel nel febbraio 1918. Nella sua nuova unit\u00e0, pass\u00f2 all'aereo da caccia Albatros D.III e continu\u00f2 la sua serie di vittorie. Una leggera ferita nel tallone sofferta durante un prolungato combattimento aereo in vista del suo aeroporto di casa il 20 marzo 1918 non lo svi\u00f2; \u00e8 atterrato vittorioso, con 46 fori di proiettile nel suo aereo. Al 1\u00ba settembre 1918 \u00e8 arrivato a 16 vittorie confermate, ed \u00e8 stato insignito tre premi della pi\u00f9 alta decorazione dell'Austria-Ungheria per le truppe, la medaglia d'oro Bravery, a gennaio, giugno e luglio 1918. Ha anche conseguito una promozione a Sergente di squadra dalle mani del suo imperatore nel luglio del 1918.\nIl dopoguerra.\nCon la dissoluzione dell'Austria-Ungheria alla fine della guerra, Fejes divenne un cittadino ungherese. Quando l'Ungheria fu invasa dalla Romania, dalla Serbia e dalla Cecoslovacchia, Fejes aiut\u00f2 a combattere gli intrusi. Ha pilotato un Fokker D.VII per l'8th Squadron del Red Air Corps insieme a Johann Risztics e S\u00e1ndor Kasza. Nel maggio 1919, un guasto meccanico durante una missione di attacco a terra a Lu\u010denec lo lasci\u00f2 in prigionia fino alla fine delle ostilit\u00e0 di quell'anno.\nNel 1920, era di nuovo libero, vincendo un finto scontro aereo contro Johann Risztics allo show aereo di Budapest il 7 novembre. Nel 1928, era un istruttore in un centro di addestramento clandestino per la Magyar l\u00e9gier\u0151 a Szombathely, dove gli allievi lo chiamavano affettuosamente \"Fejes Bacsi\", o \"Zio Fejes\" a causa del suo geniale modo da gentiluomo.\nDal 1930-1936, era nell'aviazione commerciale nei voli tra Zurigo, Roma e Milano. Dopo il trasferimento alla compagnia aerea ungherese Malert, ha continuato a volare come pilota civile fino al 1940.\nIl 26 giugno 1941, Fejes fu ripreso in servizio per la Seconda guerra mondiale dove ha servito come pilota militare per il trasporto ed il collegamento per la durata delle ostilit\u00e0. Alla fine della guerra, \u00e8 tornato a Budapest. Si ritiene che sia sopravvissuto fino ad almeno gli anni 50."}
{"id": "7023771", "revid": "1305772", "url": "https://it.wikipedia.org/wiki?curid=7023771", "title": "Me Wise Magic", "text": "Me Wise Magic \u00e8 un singolo del gruppo musicale statunitense Van Halen, pubblicato nell'ottobre 1996 come inedito della raccolta \"Best Of - Volume I\". \nInsieme a \"Can't Get This Stuff No More\", \u00e8 uno dei due brani inediti registrati con il cantante originario David Lee Roth, temporaneamente rientrato nel gruppo dopo l'abbandono di Sammy Hagar.\nStoria.\nDopo essere stato informato dalla Warner Bros. Records che i Van Halen stavano pubblicando una nuova raccolta, David Lee Roth contatt\u00f2 Eddie van Halen per chiedergli maggiori dettagli. Il cantante e il chitarrista ripresero dunque i contatti, e due settimane dopo Eddie, resosi conto che \"Humans Being\" era l'unica traccia inedita che avevano, propose a Roth di registrare due nuovi brani per la raccolta. Nel giugno 1996 il cantante si present\u00f2 ai 5150 Studios con Eddie senza che il chitarrista avesse avvertito gli altri membri del gruppo, Michael Anthony e Alex Van Halen circa il ritorno di Roth. I Van Halen si misero al lavoro per i due mesi successivi con il produttore Glen Ballard, componendo \"Me Wise Magic\" e \"Can't Get This Stuff No More\".\n\"Me Wise Magic\" fu un immediato successo presso le radio americane, diventando il dodicesimo singolo del gruppo (e il terzo con Roth alla voce) a raggiungere la vetta della Mainstream Rock Songs. Il ritorno del vecchio frontman cre\u00f2 grossa attenzione attorno ai Van Halen, culminata nella prima apparizione pubblica dei quattro membri originali dopo oltre undici anni agli MTV Video Music Awards 1996 nel mese di settembre. Tuttavia dopo solo alcune settimane, il cantante lasci\u00f2 il gruppo per la seconda volta.\nEra stato pianificato un videoclip per promuovere \"Me Wise Magic\", mai realizzato a causa del repentino allontanamento di Roth. MTV mand\u00f2 comunque in onda un video di montaggio contenente vecchi filmati dei Van Halen insieme a David Lee Roth."}
{"id": "7023772", "revid": "1573940", "url": "https://it.wikipedia.org/wiki?curid=7023772", "title": "Domenico Tonarelli", "text": "Biografia.\nNato il 2 agosto 1820 a Scansano, in provincia di Grosseto, si candid\u00f2 nel novembre 1874 alle elezioni per la Camera dei deputati nel collegio della sua citt\u00e0 natale. Al ballottaggio del 15 novembre risult\u00f2 eletto con 560 voti, battendo lo sfidante Bernardo Martinucci.\nIl 30 giugno 1876 ricevette la nomina di prefetto e decadde dalla carica di deputato. Fu prefetto di Messina e di Cagliari.\nMor\u00ec a Firenze il 25 febbraio 1886."}
{"id": "7023782", "revid": "767487", "url": "https://it.wikipedia.org/wiki?curid=7023782", "title": "Kobi Farhi", "text": "Biografia.\nIl padre \u00e8 un ebreo sefardita che nel 1940 \u00e8 fuggito dalla Spagna, poi in Grecia, Bulgaria e alla fine \u00e8 arrivato nell'odierno Israele.\nKobi \u00e8 nato nell'antica citt\u00e0 di Giaffa, nel 1991 fonda il gruppo dei \"Resurrection\" che l'anno dopo cambia nome in Orphaned Land che fonde elementi death metal con il folk metal.\nIn seguito Farhi ha fondato l'etichetta discografica MDMA che distribuisce gruppi metal e di musica elettronica in Israele. Nel 2001 ha lasciato l'etichetta e ha suonato per la prima volta all'estero in Turchia. Da allora la band ha suonato in pi\u00f9 di 45 Paesi in tutto il mondo, guadagnandosi il titolo di \"Pionieri dell'Oriental metal\". Oggi Farhi \u00e8 considerato uno dei pi\u00f9 amati artisti israeliani nei Paesi arabi.\nFarhi ha ricevuto tre premi onorari per la pace. Dall'Universit\u00e0 del commercio di Istanbul, dal sindaco del distretto di \u00c7ankaya vicino ad Ankara, in Turchia, e dal consigliere ufficiale del governo turco, dopo un concerto della band nel Paese, che ha donato tutti gli introiti alle persone colpite dal terremoto di Van del 2011. Nel 2014, Farhi ha vinto il \"Global Metal Award\" con gli Orphaned Land, assegnato dalla rivista Metal Hammer Magazine ai Golden Gods awards.\nCollabora come editore musicale con l'etichetta discografica Century Media Records e ha collaborato con Steven Wilson, Erkin Koray, Steve Hackett, Mira Awad e Yehuda Poliker e al progetto musicale \"Rise Up (Colors of Peace)\".\nIl 2 giugno 2018 ha suonato con gli Orphaned Land per la prima volta in America a Porto Rico nella capitale San Juan."}
{"id": "7023786", "revid": "1318658", "url": "https://it.wikipedia.org/wiki?curid=7023786", "title": "Camera Santa di Oviedo", "text": "La Camera Santa di Oviedo (in lingua spagnola \"C\u00e1mara Santa de Oviedo\"), nota anche come Cappella di San Michele, \u00e8 una chiesa cattolica di stile preromanico in Oviedo, nelle Asturie (Spagna). Essa fu eretta vicino alla torre preromanica di San Michele della cattedrale di Oviedo. Oggi la chiesa occupa l'angolo tra il braccio meridionale del transetto della cattedrale e un lato del chiostro.\nStoria.\nEssa fu eretta nel IX secolo come cappella di palazzo per il re Alfonso II delle Asturie e della cattedrale di San Salvatore. A parte la sua funzione di cappella reale, la Camera Santa fu costruita per custodire i gioielli e le reliquie della cattedrale di Oviedo, una funzione che continua ancora dopo 1200 anni. Alcuni di questi gioielli furono donati dai re Alfonso II e Alfonso III delle Asturie e rappresentano degli straordinari manufatti di arte preromanica, provenienti da Toledo dopo la caduta del regno visigoto.\nDi conseguenza la cattedrale di Oviedo fu anche chiamata \"Sancta Ovetensis\", a causa della qualit\u00e0 e quantit\u00e0 di reliquie contenute nella Camera Santa. Quest'ultima rimane l'unico esemplare del complesso del primo medioevo. Essa fu costruita come una sala delle reliquie per custodire i diversi tesori associati al regno delle Asturie (Croce degli Angeli, Croce della Vittoria, Cassa delle agate, Arca Santa e Sudario di Oviedo), portati da Gerusalemme in Africa e, dopo numerosi passaggi, depositati a Oviedo da Alfonso II.\nEssa \u00e8 stata dichiarata Patrimonio dell'umanit\u00e0 da parte dell'UNESCO nel dicembre del 1998.\n\u00c8 il punto di arrivo del cammino di San Salvador.\nArchitettura.\nEssa \u00e8 strutturata su due piani sovrapposti con una volta a botte; la cripta, al piano inferiore, \u00e8 alta 2,30\u00a0metri, dedicata a santa Leocadia, contiene numerose tombe di martiri.\nLa cripta di santa Leocadia \u00e8 una camera rettangolare con mura di pietrisco. Ha una grezza volta semicircolare a botte ininterrotta, alta circa 80\u00a0cm alla cima. Originariamente prendeva luce da finestre molto strette sui muri laterali, mere feritoie strombate verso l'interno, e da un'ampia finestra all'estremit\u00e0 orientale.\nLa Camera Santa vera e propria, come mostra la sua parte pi\u00f9 antica, consiste in un santuario quadrato, attaccato a una cella rettangolare. Il santuario ha una bassa volta a botte. Il suo arco frontale \u00e8 sostenuto da colonne marmoree di origine romana. Un paio di colonne simili decorano la finestra a est, che ha al suo interno un arco, ma all'esterno \u00e8 quadrata con un arco sollevato in mattoni grezzi, proprio come la finestra della sottostante cripta.\nI suoi capitelli sono di stile corinzio, con foglie racchiuse a conchiglia, e richiamano un angolo principale della chiesa di San Juli\u00e1n de los Prados.\nAl piano superiore, la Camera Santa dedicata a san Michele Arcangelo, fu estesa nel XII secolo, allungando la sezione centrale di sei metri, una ricostruzione che fu anche provvista dell'attuale decorazione, un capolavoro dell'arte romanica spagnola. Da un punto di vista architettonico, la costruzione della Camera Santa ha risolto uno dei grandi problemi del preromanico asturiano: la copertura di spazi sovrapposti, pi\u00f9 tardi usata negli edifici di Ramiro I delle Asturie.\nIl Sudario di Oviedo.\nIl Sudario di Oviedo, \u00e8 un panno macchiato di sangue, conservato nell'Arca Santa, per il quale fu eretta la cappella. La leggenda vuole che il \"Sudarium\" abbia avvolto il capo di Cristo dopo la sua morte.\nVi sono notevoli corrispondenze con un certo numero di immagini acheropite quali la Sindone di Torino e il Volto Santo di Manoppello."}
{"id": "7023794", "revid": "1444345", "url": "https://it.wikipedia.org/wiki?curid=7023794", "title": "Will We Be Strangers", "text": "Will We Be Strangers \u00e8 un singolo della cantautrice italiana Elisa, pubblicato il 13 aprile 2018.\nDescrizione.\nIl brano viene presentato in anteprima dalla cantante in una performance durante il \"European Tour 2018\" al Jazz Caf\u00e9 di Londra l'8 aprile 2018.\nIl singolo segna il passaggi dalla casa discografica Sugar Music alla Universal Music Group e vede la partecipazione nella produzione di Big Fish.\nVideo musicale.\nIl videoclip \u00e8 stato pubblicato il 27 aprile 2018 sul canale Vevo-YouTube della cantante."}
{"id": "7023795", "revid": "404449", "url": "https://it.wikipedia.org/wiki?curid=7023795", "title": "Vincenzo Viviani (politico)", "text": "Biografia.\nNato a Roma il 31 dicembre 1938, si laure\u00f2 in giurisprudenza all'universit\u00e0 di Pisa nel 1964. Fu cancelliere presso il tribunale di Grosseto (1965-1969), uditore giudiziario alla Corte d'appello di Firenze (1969-1970) e pretore di Pescia (1970-1973).\nNel giugno 1973 venne nominato sostituto procuratore alla procura della Repubblica di Grosseto. Nella citt\u00e0 maremmana inizi\u00f2 a militare politicamente nelle file del Partito Democratico della Sinistra, dimettendosi dalla carica di procuratore nel 1994 per potersi candidare alle elezioni per la XII legislatura della Camera dei deputati, risultando eletto.\nDal 1996 al 2005 fu responsabile dell'ufficio legislativo della Camera per il gruppo parlamentare PDS-DS. Fino al 2012 fu tra i dirigenti della ASL 9 di Grosseto."}
{"id": "7023798", "revid": "1305772", "url": "https://it.wikipedia.org/wiki?curid=7023798", "title": "Eduardo Ram\u00edrez Villamizar", "text": "Biografia.\nTra i protagonisti del Costruttivismo artistico, la sua astrazione concettuale basata sull'anarchia intellettuale fu influenzata storicamente dall'agitata vita politica del suo paese. Inizi\u00f2 come pittore figurativo nel campo dell'espressionismo a partire dal 1950. Successivamente, realizz\u00f2 murales caratterizzati da un design purista, considerando il vuoto il vero materiale.\nI suoi lavori di scultura iniziarono intorno al 1960, seguendo la linea del geometrismo avviato un decennio prima da Hugo Mart\u00ednez Gonz\u00e1lez, e con ci\u00f2 divenne conosciuto in diversi paesi in America. Si caratterizz\u00f2 soprattutto per la sua esigenza e rigore spirituale, caratteristiche che le definirono come una persona audace ma timida in ambito personale.\nI suoi lavori costituiscono una testimonianza di assimilazione e reazione all'ambiente che lo circondava.\nLe sue ceneri sono conservate nel Museo di Arte Moderna Ram\u00edrez Villamizar della citt\u00e0 di Pamplona.\nOpere.\nLa maggior parte delle sue opere di piccola e media dimensione si trovano concentrate nel museo che porta il suo nome.\nNumerose sculture monumentali si trovano principalmente a Bogot\u00e1. Tra esse risaltano:"}
{"id": "7023804", "revid": "1745361", "url": "https://it.wikipedia.org/wiki?curid=7023804", "title": "Hockey Club Forte dei Marmi 2017-2018", "text": "Questa voce raccoglie le informazioni riguardanti l'Hockey Club Forte dei Marmi nelle competizioni ufficiali della stagione 2017-2018."}
{"id": "7023833", "revid": "729019", "url": "https://it.wikipedia.org/wiki?curid=7023833", "title": "388th Fighter Wing", "text": "Il 388th Fighter Wing \u00e8 uno stormo Caccia dell'Air Combat Command, inquadrato nella Twelfth Air Force. Il suo quartier generale \u00e8 situato presso la Hill Air Force Base, nello Utah.\nMissione.\nAllo stormo \u00e8 associato il 419th Fighter Wing, il quale fornisce personale di supporto per l'addestramento e la manutenzione per i suoi velivoli.\nOrganizzazione.\nAttualmente, al maggio 2017, lo stormo controlla:"}
{"id": "7023836", "revid": "547034", "url": "https://it.wikipedia.org/wiki?curid=7023836", "title": "Tratame bien", "text": "Tratame bien \u00e8 una serie televisiva argentina, prodotta da Pol-ka Producciones e trasmessa da Canal 13.\nLa serie si concentra su una coppia in crisi di matrimonio, situazione dalla quale cercheranno di uscire.\nTrama.\nJos\u00e9 e Sof\u00eda sono sposati da pi\u00f9 di ventidue anni, quando iniziano ad avere problemi di coppia. Il primo ha alcuni problemi lavorativi, in quanto i negozi di giocattoli creati dal padre e di cui Jos\u00e9 \u00e8 diventato proprietario dopo la morte del genitore dal nome \"El Sapo P\u00farpura\" stanno andando in bancarotta. Dall'altra parte, la moglie non \u00e8 soddisfatta del suo lavoro, nonostante abbia molto successo. I due hanno due figli di nome Dami\u00e1n e Helena che non vogliono accettare l'arrivo dell'et\u00e0 adulta. I coniugi contattano una psicoanalista e uno psicologo, rispettivamente Elsa e Arturo, la prima per aiutare Sof\u00eda e il secondo per Jos\u00e9 che suggeriscono di avviare una terapia di coppia. Inoltre, il marito ha un'amante di nome Nora che non sopporta pi\u00f9 la situazione familiare del proprio compagno. La donna manda un messaggio all'amante per un ultimatum e Jos\u00e9 chiede aiuto al suo psicologo, non ascoltando il consiglio.\nDurante un pranzo tra i due coniugi, il marito rivela questo segreto con reazione di rabbia, dolore e delusione da parte della moglie. Come valvola di sfogo, Sof\u00eda racconta tutto alla sua psicanalista che insieme ad Arturo cercano di risolvere la situazione.\nDa qui incontrano Clara Lombardo, psicoterapeuta specializzata in terapia familiare che cerca di risolvere i loro problemi. Inoltre, Sof\u00eda cerca di avere una conversazione normale dopo tanto tempo con la madre, ma questa capisce fin da subito che la figlia non sta passando un bel periodo col marito, con conseguenti rimproveri. Durante una cena insieme ad amici armeni di Jos\u00e9, la moglie di un suo compagno viene offesa da una domanda di Sof\u00eda sulla cerchia familiare e successivamente anche per domande sul matrimonio; discussione che finisce durante una seduta di terapia di coppia. Clara riesce a tirare fuori i veri problemi familiari: la relazione oltre il matrimonio, la mancanza di dialogo e la mancanza di autostima.\nAnche i figli non sono estranei alla crisi matrimoniale, infatti, nonostante inizialmente dimostrino indifferenza davanti a questa situazione, pian piano verranno fuori disagi anche da parte loro.\nEpisodi.\nLa sigla d'apertura del programma \u00e8 \"Tratame bien\", brano cantato e composto da Fito P\u00e1ez.\nProduzione.\nAlla fine del 2008 viene annunciato che l'attore Julio Ch\u00e1vez ha firmato un contratto con Pol-ka Producciones per un ruolo da protagonista insieme a Cecilia Roth per la serie televisiva \"Tratame bien\". Con libri scritti da Pablo Lago e Susana Cardozo e la regia di Daniel Barone conta trentasette episodi. I due attori avevano gi\u00e0 lavorato assieme per la seconda stagione della serie televisiva \"Epitafios\" di Pol-ka e HBO nel 2009.\nNel gennaio entrambi gli attori protagonisti firmano il contratto, mentre, nello stesso mese il direttore Barone stava gi\u00e0 lavorando agli scenari e alle location. Viene confermata anche la presenza di Cristina Benegas e nel mese successivo anche il resto degli interpreti. Nella prima met\u00e0 di marzo del 2009 iniziano ufficialmente le registrazioni, infatti il 12 marzo ci sono state le prime riprese nel barrio di Villa Devoto nel luogo in cui vivono i personaggi della serie. Inizialmente erano previste solo tredici puntate, ma visto il buon successo dello sceneggiato sono state registrate trentasette puntate.Le registrazioni avvengono per tre/quattro giorni alla settimana.\nIl titolo, \"Tratame bien\" (tradotto letteralmente in italiano \"Trattami bene\"), non sta a significare solo il comportarsi bene tra due persone, ma riguarda anche il maltrattamento che pu\u00f2 apparire dopo due decenni di una relazione, cio\u00e8 del contratto che si stabilisce con il proprio partner. Nella serie si fanno alcuni riferimenti all'importanza che ha il matrimonio come negozio giuridico, confrontando come in et\u00e0 giovanile renda questi contratti fantastici, ma poi con l'et\u00e0 ci si renda conto che qualcosa stia cambiando nei vincoli e nelle varie relazioni familiari come afferma lo stesso Ch\u00e1vez in una intervista. Inoltre, come \u00e8 stato segnalato dal giornalista Alejandro Gorenstein del quotidiano Clar\u00edn, nel 2011 le terapie di coppia sono aumentate rispetto agli ultimi cinque anni, come anche riportato nella serie televisiva \"Tratame bien\" e sempre pi\u00f9 frequente nella televisione.\nLa prima trasmissione della serie avviene il 15 aprile 2009 con due episodi per concludersi il 23 dicembre 2009.\nLa serie \u00e8 stata resa disponibile successivamente in formato DVD, in un unico cofanetto contenente sette compact disc con gli episodi della serie.\nPartecipazioni speciali.\nCi sono alcuni attori e attrici che partecipano solo per alcuni episodi per poi non prendere pi\u00f9 parte alla serie televisiva. Tra questi si pu\u00f2 ricordare Griselda Siciliani, la quale interpreta Denise, una personal trainer, che prova un sentimento per il protagonista Jos\u00e9; l'attrice prende parte a quattro puntate. Anche l'attore Federico Luppi partecipa a due episodi come Moncho, il padre di Sof\u00eda.\nAnche l'attore Fabi\u00e1n Vena interpreta Ezequel, fratello di Sof\u00eda e fa una partecipazione speciale.\nAccoglienza.\nAscolti.\nLa prima visione della serie, avvenuta il 15 aprile 2009, ha raggiunto una media di 21.8 punti di rating con picchi di 24 punti, diventando il programma pi\u00f9 visto della fascia oraria e il secondo della giornata, dietro solo alla telenovela \"Valientes\". L'ultima puntata \u00e8 stata seguita da una media rating di 19.4 punti, sceneggiato pi\u00f9 visto della fascia oraria e secondo programma pi\u00f9 visto del giorno.\n\"Tratame bien\" ha raggiunto una media totale di 16.6 punti di rating nei suoi 37 episodi. Alla fine del 2009 si \u00e8 classificata positivamente rispetto al panorama annuale delle fiction, diventando una delle miglior produzioni di Pol-ka con buon rating.\nRecensioni.\nLa serie \u00e8 stata accolta positivamente dalla critica. Per Emanuel Respighi del quotidiano P\u00e1gina/12 la serie viene prodotta in un periodo di crisi economica a livello mondiale, per cui Pol-ka ha deciso di registrare uno stile di fiction televisiva gi\u00e0 consacrata. La trama principale trova alcuni espedienti gi\u00e0 riscontrati in serial come \"Vulnerables\", \"Locas de amar\" e nel lungometraggio \"Un novio para mi mujer\" sempre di Suar e che si ritrovano anche in serie TV statunitensi come \"I Soprano\", \"Dr. House - Medical Division\" e \"Tell Me You Love Me - Il sesso. La vita\", oltrech\u00e9 \"In Treatment\". Tutte queste produzioni hanno come tema centrale la terapia. Secondo il sito mdzol.com, l'unitario: \nComplimentandosi anche con gli attori invitati come Cristina Banegas, Daniel Fanego, Alfredo Casero e Federico Luppi.\nSeconda il parere della giornalista Veronica Bonacchi del quotidiano Diario R\u00edo Negro le situazioni affrontate nel primo capitolo sembrano che debbano finire al pi\u00f9 presto."}
{"id": "7023839", "revid": "767487", "url": "https://it.wikipedia.org/wiki?curid=7023839", "title": "Due piccoli italiani", "text": "Due piccoli italiani \u00e8 un film del 2018, l'opera prima di Paolo Sassanelli con protagonisti lo stesso Paolo Sassanelli, Francesco Colella, Rian Gerritsen e Marit Nissen.\nTrama.\nIl rocambolesco viaggio attraverso l\u2019Europa di due amici un po\u2019 na\u00eff, Salvatore e Felice, in fuga da un paesino della Puglia, che si ritrovano catapultati a Rotterdam e poi in Islanda. Per la prima volta nella loro vita scopriranno cosa significa sentirsi vivi e felici. Attraverso qualche disavventura e con l\u2019aiuto della generosa e stravagante Anke, supereranno le proprie paure e inibizioni. Saranno travolti dalla vita, scoprendo la gioia di esistere e di provare e ricevere affetto e amore in uno strano triangolo di relazioni tipiche di una \u2018famiglia moderna\u2019, bizzarra e rassicurante al tempo stesso.\nProduzione.\nLe riprese del film sono iniziate il 24 luglio 2017 a Bari. Il film \u00e8 stato girato in tre paesi: in Italia, interamente in Puglia, tra Bari, Minervino Murge e Terlizzi. Nei Paesi Bassi tra Amsterdam e Rotterdam mostrando anche le case cubiche di Piet Blom e in Islanda, a Reykjav\u00edk tra le montagne Reykjanesviti e la Blue Lagoon.\n\u00c8 stato finanziato in co-produzione con la societ\u00e0 islandese Duo Productions di Gudrun Edda Thorhannesdottir, divenendo una delle pochissime co-produzioni Italia-Islanda.\nDistribuzione.\nIl film \u00e8 stato presentato in anteprima al Bari International Film Festival il 22 aprile 2018 al Teatro Petruzzelli di Bari. \u00c8 uscito nelle sale cinematografiche il 14 giugno 2018 distribuito da Lucky Red.\nAccoglienza.\nIncassi.\nIn Italia al Box Office ha incassato nelle prime 2 settimane di programmazione 28,2 mila euro e 27,2 mila euro nel primo weekend.\nCritica.\nIl film \u00e8 stato accolto molto positivamente dalla critica. Sono stati apprezzati soprattutto la costruzione della scenografia, la fotografia, la sceneggiatura, la regia e la recitazione da parte di tutti gli interpreti.\nPromozione.\nIl 25 maggio 2018 \u00e8 stato diffuso online tramite La Repubblica il trailer ufficiale del film.\nColonna sonora.\nPer il film \u00e8 stato appositamente scritta una canzone originale dai Musica da Ripostiglio \"L'amore che vien l'amore che va\", cantata spesso dal protagonista Felice. La cantante femminile \u00e8 Margaretha Kemper. La versione musicale islandese \u00e8 stata affidata alla cantante Gyda Valtysdottir, autrice anche delle due canzoni inglesi."}
{"id": "7023842", "revid": "22356", "url": "https://it.wikipedia.org/wiki?curid=7023842", "title": "Leptofelis vallesiensis", "text": "Il leptofelide (Leptofelis vallesiensis) \u00e8 un mammifero carnivoro estinto, appartenente ai felidi. Visse nel Miocene superiore (Vallesiano, circa 9 milioni di anni fa) e i suoi resti fossili sono stati ritrovati in Spagna. \nDescrizione.\nQuesto animale era della taglia di un gatto selvatico (\"Felis silvestris\") e doveva pesare circa 7 - 9 chilogrammi. Possedeva zampe lunghe e snelle, ma le ossa metacarpali erano pi\u00f9 robuste di quelle della maggior parte dei felidi corridori, anche se pi\u00f9 gracili di quelle dei felidi arboricoli. Le vertebre erano molto simili a quelle di felidi odierni come le linci, il serval e il caracal. \"Leptofelis vallesiensis\" \u00e8 noto grazie a numerosi fossili comprendenti crani, mandibole e ossa postcraniche (principalmente ossa lunghe degli arti); le ossa delle zampe erano notevolmente pi\u00f9 gracili rispetto a generi leggermente pi\u00f9 antichi quali \"Pseudaelurus\", \"Miopanthera\" e \"Styriofelis\"; erano comparabili a quelle dell'attuale gatto selvatico, almeno per quanto riguarda le caratteristiche legate alla corsa.\nClassificazione.\nI fossili di questa specie vennero ritrovati nel sito Batallones-1 in Spagna, nei pressi di Madrid, e vennero attribuiti inizialmente al genere \"Styriofelis\" (S. vallesiensis). Nel 2017 un nuovo studio di Salesa e colleghi indic\u00f2 che i fossili dell'olotipo (comprendenti una mandibola, una zampa anteriore sinistra, quattro vertebre lombari, un osso sacro e una zampa posteriore sinistra) era da attribuirsi a un nuovo genere, \"Leptofelis\" appunto. \n\"Leptofelis\" sembrerebbe essere vicino all'origine di altri felidi di tipo moderno, come \"Pristifelis\". I suoi adattamenti verso uno stile di vita terricolo sembrano indicare che quest'ultimo si sia sviluppato varie volte nel corso dell'evoluzione dei felini, i quali avrebbero avuto un'evoluzione convergente (Salesa et al., 2017).\nPaleobiologia.\n\"Leptofelis\" doveva adottare un comportamento simile a quello dei moderni serval o caracal. Queste ultime due specie sono entrambe cacciatrici di piccole prede, e prediligono cacciare sul terreno. Dato l'ambiente altamente variabile in cui viveva, \"Leptofelis\" potrebbe essersi anche arrampicato sugli alberi per evitare grandi predatori o per tendere agguati a piccole prede, quali roditori e piccoli uccelli.\nPaleoecologia.\nSembra che \"Leptofelis\" preferisse spazi aperti boschivi, come evidenziato dai ritrovamenti a Cerro de los Batallones. Questo felide era contemporaneo di erbivori come il cavallo \"Hipparion\", il rinoceronte \"Aceratherium\", il proboscidato \"Tetralophodon\", il suide \"Microstonyx\", giraffe \"sivaterine\" e antilopi. \"Leptofelis\" era contemporaneo inoltre di alcuni carnivori come l'anficionide \"Magericyon\", l'orso \"Indarctos\", il piccolo ienide \"Protictitherium\" e numerosi felidi dai denti a sciabola come \"Machairodus\", \"Promegantereon\" e \"Paramachaerodus\". Tra questi carnivori, \u00e8 probabile che l'unico competitore diretto fosse \"Protictitherium\". I carnivori pi\u00f9 grandi erano evitati probabilmente rifugiandosi sui rami degli alberi. L'ambiente di Batallones era altamente variabile, con vegetazione sparsa e aree molto aperte e praterie. Queste aree potevano permettere sia la necessaria protezione sia i siti necessari a praticare la caccia d'agguato. "}
{"id": "7023844", "revid": "47767", "url": "https://it.wikipedia.org/wiki?curid=7023844", "title": "Ginevra degli Amieri", "text": "Ginevra degli Amieri, o degli Almieri, \u00e8 la protagonista di una vicenda della tradizione fiorentina.\nStoria.\nLa storia si svolge sul finire del XIV secolo, periodo in cui la citt\u00e0 di Firenze \u00e8 reduce dalla peste nera. La bellissima Ginevra, figlia di Bernardo della famiglia degli Amieri, viene data in sposa dal padre a Francesco, della nobile casa degli Agolanti; la giovane \u00e8 in realt\u00e0 innamorata di Antonio (che ricambia), appartenente alla modesta famiglia dei Rondinelli, ma cede alla volont\u00e0 paterna.\nNel giro di poco tempo la peste torna ad affliggere Firenze e Ginevra si ammala tanto da cadere in stato di morte apparente: il marito e i parenti, non riuscendo a rianimarla, credono che sia effettivamente spirato e ne celebrano il funerale alle ore ventidue del giorno stesso; la giovane viene deposta nella chiesa di Santa Reparata, dove riprende i sensi alle due di notte. Realizzando cosa le \u00e8 successo, Ginevra riesce ad aprire il sepolcro dall'interno, ed esce dalla cripta coprendosi con il suo sudario, avviandosi verso la casa del marito.\nGiunta a destinazione Ginevra bussa alla porta, ma il marito, credendola un fantasma, rifiuta di aprirle e la manda via; ella si reca quindi alla casa dei genitori, dove accade la stessa cosa. Sconsolata, Ginevra decide quindi di andare a casa dell'uomo che amava, Antonio Rondinelli, dove viene finalmente riconosciuta per viva e accolta. Dopo alcuni giorni passati a casa dei Rondinelli, durante i quali Ginevra si riprende completamente, i due innamorati esprimono la volont\u00e0 di sposarsi: la giovane manda quindi Antonio a casa di Francesco Agolanti per farsi vendere il suo abito da sposa, e quindi i due si dirigono verso il Palazzo Arcivescovile, incontrando per strada anche la madre e il marito di Ginevra, che vengono cos\u00ec a conoscenza della realt\u00e0.\nDavanti al vescovo, Ginevra chiede quindi che venga sciolto il matrimonio, poich\u00e9 il marito l'ha data per morta e seppellita, e l'ha scacciata quando lei ha poi bussato alla sua porta: la richiesta viene accolta, e Ginevra e Antonio possono cos\u00ec sposarsi.\nStoricit\u00e0.\nA seconda delle fonti, la vicenda sarebbe avvenuta nel 1396 oppure nel 1400; essa \u00e8 stata data per vera da molti autori, fra cui Leopoldo del Migliore (che ne parla nella \"Firenze illustrata\"), Francesco Rondinelli (nella \"Relazione del contagio\"), Domenico Maria Manni (ne \"Le veglie piacevoli\"), Marco Lastri (nell'\"Osservatore fiorentino\"), Agostino Ademollo e Luigi Passerini (entrambi nelle note alla \"Marietta de' Ricci\"). \nI sostenitori della storicit\u00e0 della vicenda avrebbero anche identificato i luoghi in cui essa si sarebbe svolta: la stradina percorsa da Ginevra con il sudario addosso sarebbe l'odierna via del Campanile, anticamente chiamata \"via della Morta\" (proprio per questo fatto) e pi\u00f9 tardi \"via della Morte\". \nAnche le famiglie coinvolte sono esistenti: gli Amieri, di cui il padre di Ginevra era probabilmente l'ultimo erede, erano un casato ghibellino che dimorava nella zona di torre degli Amieri, dichiarato \"magnate\" nel 1292 e quindi escluso dalle magistrature fino al 1343; gli Agolanti erano una famiglia similmente agiata, mentre i Rondinelli erano popolani, oltre che particolarmente avversi alle famiglie nobili (il che spiega il matrimonio combinato ordito da Bernardo).\nGli autori che dubitano della storicit\u00e0 della vicenda si basano sul carattere insolito e innovativo della decisione presa dal vescovo che invece, secondo i sostenitori, pur essendo molto inconsueta non \u00e8 sufficiente a decretare l'infondatezza dell'intera storia.\nNella cultura.\nLa storia di Ginevra ha sempre goduto di una certa popolarit\u00e0 fra il popolo, dove per\u00f2 il suo nome si \u00e8 diffuso e affermato in una forma errata, cio\u00e8 \"degli Almieri\" anzich\u00e9 \"degli Amieri\", venendo quindi tramandato in tal modo; sempre popolarmente, \u00e8 stato detto che sarebbe lei la donna dipinta da Leonardo nel celebre \"Ritratto\" che raffigura, invece, Ginevra Benci.\nLa storia di Ginevra venne ripresa molto presto in un poemetto in versi scritto da tal Agostino Velletti, vissuto nel XV secolo, che ebbe subito molto successo, ed era ancora ben conosciuta secoli dopo, come testimoniato sia da del Migliore, sia dal Manni. Da tale poemetto sono poi state ricavate numerose altre opere, come un dramma (non pervenutoci) a cui assitette Cosimo de' Medici a Palazzo Vecchio nel 1546. Svariate altre opere si susseguono poi intorno al XIX secolo, fra cui una commedia popolare con Stenterello di Luigi Del Buono, i melodrammi di Leopoldo Marenco, di Gaetano Rossi, di Gian Luca Tocchi e di Mario Peragallo (quest'ultimo su libretto di Giovacchino Forzano) per arrivare, nel 1935, al film \"Ginevra degli Almieri\", diretto da Guido Brignone."}
{"id": "7023845", "revid": "47767", "url": "https://it.wikipedia.org/wiki?curid=7023845", "title": "Ginevra degli Almieri", "text": ""}
{"id": "7023846", "revid": "22356", "url": "https://it.wikipedia.org/wiki?curid=7023846", "title": "Leptofelis", "text": ""}
{"id": "7023849", "revid": "1272592", "url": "https://it.wikipedia.org/wiki?curid=7023849", "title": "Chiesa delle Convertite di Santa Maria Maddalena", "text": ""}
{"id": "7023854", "revid": "1305772", "url": "https://it.wikipedia.org/wiki?curid=7023854", "title": "Can't Get This Stuff No More", "text": "Can't Get This Stuff No More \u00e8 un singolo del gruppo musicale statunitense Van Halen, pubblicato come inedito della raccolta \"Best Of - Volume I\" (1996). \nInsieme a \"Me Wise Magic\", \u00e8 uno dei due brani inediti registrati per la raccolta con il cantante originario David Lee Roth, oltre che l'ultimo singolo pubblicato dalla formazione classica del gruppo. Quando venne distribuito nel gennaio 1997, Roth aveva gi\u00e0 lasciato per la seconda volta la band.\nIl brano.\nDopo aver ristabilito i contatti con David Lee Roth, in seguito alla defezione di Sammy Hagar, Eddie van Halen decise di invitare il cantante in studio per registrare due brani inediti da inserire nella nuova raccolta del gruppo. \"Can't Get This Stuff No More\" proviene da una precedente traccia chiamata \"Backdoor Shuffle\", risalente alle sessioni dell'album \"Balance\". \u00c8 l'unico brano del gruppo in cui Eddie van Halen utilizza l'effetto talk box alla chitarra."}
{"id": "7023857", "revid": "363889", "url": "https://it.wikipedia.org/wiki?curid=7023857", "title": "La prigioniera della torre di fuoco", "text": ""}
{"id": "7023859", "revid": "2014155", "url": "https://it.wikipedia.org/wiki?curid=7023859", "title": "Luigi II di Blois-Ch\u00e2tillon", "text": "Origine.\nLuigi, secondo sia il \"Dictionnaire de la noblesse\" che la \"Histoire de la maison de Chastillon-sur-Marne\", era il figlio primogenito del Conte di Blois di Dunois e di Soissons e Signore d'Avesnes, di Chimay, di Guise, di Nouvion, Luigi I di Blois-Ch\u00e2tillon e di Giovanna di Beaumont, che, era l'unica figlia ed erede di Giovanni, conte di Beaumont (figlio del Conte di Hainaut e conte d'Olanda e di Zelanda, Giovanni I di Hainaut e della moglie Adelaide d'Olanda) e della contessa di Soissons, Marguerite di Nesle.&lt;br&gt;Luigi I di Blois-Ch\u00e2tillon, secondo sia il \"Dictionnaire de la noblesse\" che la \"Histoire de la maison de Chastillon-sur-Marne\", era il figlio primogenito del Conte di Blois e di Dunois e Signore d'Avesnes, di Tr\u00e9lon, di Guise, Guido I di Blois-Ch\u00e2tillon e di Margherita di Valois, che, secondo il \"Chronicon Guillelmi de Nangiaco\", era figlia del conte di Valois, Conte di Angi\u00f2 e del Maine, conte d'Alen\u00e7on e conte di Chartres, Carlo di Valois, e della prima moglie, la Contessa di Angi\u00f2 e del Maine, Margherita (citata col nome della seconda moglie), figlia secondogenita (prima femmina) di Carlo II d'Angi\u00f2, detto lo Zoppo, principe di Salerno e futuro conte d'Angi\u00f2 e del Maine, conte di Provenza e Forcalquier, re di Napoli e re titolare di Sicilia, principe di Taranto, re d'Albania, principe d'Acaia e re titolare di Gerusalemme, e di Maria d'Ungheria (1257 ca. \u2013 25 marzo 1323).\nBiografia.\nNel corso della guerra dei cent'anni, suo padre, Luigi I fu al servizio dello zio, il re di Francia, Filippo VI di Valois e fu presente alla Battaglia di Cr\u00e9cy, dove i francesi subirono una dura sconfitta.\nLuigi I, mor\u00ec a Cr\u00e9cy, nel corso della battaglia, dove si batt\u00e9 con onore, fu inumato all'Abbaye de la Guiche, Coulanges (Loir-et-Cher).&lt;br&gt;Gli succedette Luigi, figlio primogenito, come Luigi II, con la reggenza della madre, Giovanna di Beaumont.\nSua madre, verso il 1348, si spos\u00f2, in seconde nozze, col marchese di Namur, Guglielmo I, che divenne reggente della contea, assieme alla madre, Giovanna. Quando la madre mor\u00ec, nel 1350, a causa della peste, la reggenza fu contesa tra lo zio paterno di Luigi, il duca di Bretagna, Carlo di Blois, ed il nonno materno, Giovanni, conte di Beaumont, che nel 1351, trovarono un accordo.\nLuigi, nel corso della Guerra dei cent'anni, sostenne il nuovo re di Francia, Giovanni II il Buono; quando, per poter far rilasciare dalla prigionia inglese il re Giovanni II, nel 1361, si dovettero inviare a Londra diversi nobili in ostaggio, Luigi invi\u00f2 il suo fratello minore, Guido.\nLuigi mor\u00ec nel 1372 e fu sepolto nella chiesa di San Salvatore, nel castello di Blois, e, secondo l'accordo preso coi fratelli, se fosse morto senza eredi, Blois e Avesnes andarono al secondogenito, Giovanni, mentre le altre signorie andarono al terzogenito, Guido.\nDiscendenza.\nLuigi non prese moglie e di lui non si conosce alcuna discendenza"}
{"id": "7023866", "revid": "1149807", "url": "https://it.wikipedia.org/wiki?curid=7023866", "title": "Pedro Alonso (attore)", "text": "\u00c8 noto per aver interpretato il ruolo di Andr\u00e9s de Fonollosa, alias \"Berlino\", nella serie televisiva \"La casa di carta\".\nBiografia.\nSi \u00e8 diplomato alla Real Escuela Superior de Arte Dram\u00e1tico (RESAD) e ha studiato anche al Teatro de la Danza dove ha partecipato a diversi corsi specifici. Non \u00e8 solo un attore ma anche un pittore: le sue opere sono firmate \"Pedro O\u2019Choro\", dal cognome della madre di suo padre, appunto O\u2019Choro. Ha fatto parte di svariate compagnie teatrali tra le quali \"La Fura dels Baus\" e \"Teatro Cl\u00e1sico Nacional\", ma ne ha anche formata una tutta sua, chiamandola \"Grupo Dom.\"\n\u00c8 diventato un attore popolare in Spagna grazie ad alcuni show galiziani per i quali ha ricoperto svariati ruoli. Si \u00e8 comunque esibito anche in serie televisive prodotte fuori dalla Galizia, come \"A las once en casa, Todos los hombres sois iguales, Condenadas a entenderse, Mediterr\u00e1neo\" e \"C\u00f3digo fuego\". Tra il 2017 e gli inizi del 2018 \u00e8 apparso anche nella prima e unica stagione di \"Traici\u00f3n\" dove ha interpretato il ruolo di Roberto Fuentes. Il successo mondiale \u00e8 arrivato per\u00f2 grazie alla serie televisiva targata Netflix \"La casa di carta\", in cui ha interpretato il ruolo di Berlino (Andr\u00e8s de Fonollosa).\nVita privata.\nPedro ha una figlia di nome Uriel, nata nel 1998 da una precedente relazione.\nLibro de Filipo.\nPedro negli ultimi due anni si \u00e8 dedicato alla stesura di un libro \"Libro de Filipo\".\nLa storia narra le vicende di Filipo, un soldato romano in missione verso l'oriente per localizzare potenziali nemici che potrebbero ostacolare l'espansione dell'impero.\nAll'interno possiamo trovare anche molte pitture dipinte a quattro mani insieme alla sua fidanzata Tatiana.\nIl libro usc\u00ec in Spagna e in Argentina il 4 giugno 2020, mentre per gli altri paesi \u00e8 uscito in maniera scaglionata. In Italia \u00e8 disponibile dal 18 agosto 2020.\nPremi e nomination.\nFestival Internacional de Cine de Ourense.\nPedro ha ricevuto anche una nomination al \"Fotogramas de Plata\", come miglior attore nel 2017 per \"La casa di carta\".\nNel 2018 ha vinto il premio come star internazionale dell'anno per \"GQ Turchia\"."}
{"id": "7023873", "revid": "73843", "url": "https://it.wikipedia.org/wiki?curid=7023873", "title": "Gwynne Shotwell", "text": "SpaceX \u00e8 una societ\u00e0 privata statunitense, operativa nel settore aerospaziale, che offre servizi di trasporto spaziale sia a enti governativi che privati. Nel 2016 la rivista Forbes ha inserito Shotwell nella lista delle donne pi\u00f9 potenti al mondo, in 76\u00aa posizione.\nBiografia.\nShotwell \u00e8 nata a Evanston, Illinois, seconda di tre sorelle. I genitori sono un neurochirurgo e un'artista, e l'hanno cresciuta a Libertyville, Illinois. A seguito dei suoi studi ha ricevuto, con lode, la laurea magistrale in ingegneria meccanica e matematica applicata dalla Northwestern University di Chicago, Illinois. Nelle sue intenzioni originali, Shotwell avrebbe voluto lavorare nell'industria automobilistica, e partecip\u00f2 al programma di formazione manageriale della Chrysler, per poi uscirne desiderando una posizione pi\u00f9 pratica, nel campo dell'ingegneria.\nNel 1988 trov\u00f2 impiego presso The Aerospace Corporation al centro di ricerca di El Segundo, dove si occup\u00f2 di progetti di ricerca e sviluppo militari in campo aerospaziale. Nei suoi dieci anni di lavoro per l'azienda, specializzandosi in analisi termica, ha prodotto \"decine di articoli in una variet\u00e0 di ambiti, tra cui progettazione di piccoli veicoli spaziali, infrared signature target modeling, integrazione del carico dello Space Shuttle e rischi operativi nella fase di rientro in atmosfera\".\nCon l'intenzione di \"costruire e assemblare veicoli spaziali\", lasci\u00f2 Aerospace Corp nel 1998, per diventare \"direttrice della divisione sistemi spaziali di Microcosm Inc, un produttore di razzi low-cost a El Segundo\". Entr\u00f2 a far parte del comitato esecutivo dell'azienda e si occup\u00f2 di gestire il business development.\nShotwell entr\u00f2 a far parte di SpaceX nel 2002, anno stesso della sua fondazione da parte di Elon Musk. Fu la settima impiegata dell'azienda, e fu assunta come vice presidente per il business development, diventando membro del Consiglio d'Amministrazione. La compagnia produce la famiglia di vettori spaziali Falcon che, con pi\u00f9 di 50 lanci a partire dal 2008 ha generato ricavi miliardari. Shotwell ricopre ora la carica di Presidente e COO di SpaceX, responsabile della gestione operativa e dei rapporti con i clienti privati e gli enti governativi.\nRinomata per la sua natura fortemente innovativa, SpaceX divenne nel 2008 la prima compagnia a raggiungere l'orbita con un razzo vettore sviluppato con fondi privati. Nel 2017 ha acquisito un altro importante primato assoluto nell'industria aerospaziale, riutilizzando il primo stadio di un razzo vettore in una missione orbitale. SpaceX ha firmato inoltre un contratto multimiliardario con la NASA per il trasporto di astronauti alla Stazione Spaziale Internazionale (ISS). Attualmente l'azienda sta sviluppando un vettore completamente riutilizzabile, il BFR, con l'obiettivo di ridurre drasticamente i costi delle missioni spaziali e rendere possibili missioni umane su Marte negli anni 2020.\nImpegno pubblico.\nShotwell \u00e8 attiva in vari progetti per la promozione dell'apprendimento delle discipline scientifiche, tra cui la Frank J. Redd Student Scholarship Competition. Durante la sua leadership, il comitato ha ottenuto pi\u00f9 di $350,000 in borse di studio in 6 anni.\nShotwell ha partecipato a diverse TED Talk. All'evento TEDxChapmanU nel giugno del 2013 ha tenuto un discorso sull'importanza delle discipline scientifiche e sulle Pari Opportunit\u00e0 nei campi dell'ingegneria e della scienza. Nell'aprile del 2018, in occasione del ciclo di conferenze TED2018, \u00e8 stata intervistata da Chris Anderson circa i piani futuri di SpaceX e il peculiare approccio ingegneristico alla base del suo successo.\nInoltre partecipa regolarmente a iniziative nel mondo dell'imprenditoria e ha parlato in occasione della serie di conferenze \"Captains of Industry\" presso il Brent Scowcroft Center on International Security nel giugno 2014, affrontando il tema dell'importanza dell'iniziativa privata nel progresso tecnologico in ambito aerospaziale."}
{"id": "7023903", "revid": "1305772", "url": "https://it.wikipedia.org/wiki?curid=7023903", "title": "Fire in the Hole (Van Halen)", "text": "Fire in the Hole \u00e8 un singolo del gruppo musicale statunitense Van Halen, pubblicato nel 1998 ed estratto dall'album \"Van Halen III\". \nIl brano fa parte della colonna sonora del film \"Arma letale 4\" di quello stesso anno."}
{"id": "7023904", "revid": "363629", "url": "https://it.wikipedia.org/wiki?curid=7023904", "title": "Circoscrizione Galles", "text": "La circoscrizione Galles \u00e8 stata una circoscrizione elettorale per l'elezione dei membri del Parlamento europeo spettanti al Regno Unito. \u00c8 stata abolita il 31 gennaio 2020 con l'uscita del Regno Unito dall'Unione europea, ed al momento della soppressione eleggeva 4 deputati.\nConfini.\nI confini della circoscrizione erano i medesimi del Galles, una delle quattro Nazioni del Regno Unito."}
{"id": "7023905", "revid": "287204", "url": "https://it.wikipedia.org/wiki?curid=7023905", "title": "Biagio Pupini", "text": "Biografia.\nL'attivit\u00e0 di Biagio Pupini, detto anche \"Biagio delle Lame\", esponente del manierismo di area bolognese, \u00e8 documentata dal 1511 al 1575. Si form\u00f2 con ogni probabilit\u00e0 nella bottega di Francesco Francia e ha pi\u00f9 tardi collaborato con Bartolomeo Ramenghi, detto \"Il Bagnacavallo\", agli affreschi della chiesa di San Pietro in Vincoli, a Faenza, chiesa che fu poi distrutta. Nel 1519 gli furono commissionati cartoni per le vetrate della \"Cappella della Pace\", nella basilica di San Petronio, a Bologna, per cui dipinse una pala d'altare con \"Vergine col Bambino e santi\" (1524), oggi in collezione privata. Le sue dolcissime Madonne sono ispirate all'arte di Parmigianino.\nNell'Oratorio di Santa Cecilia, a Bologna, il dipinto \"Cecilia e Valeriano incoronati da un angelo\" e \"Cecilia disputa col prefetto Almachio\" sono attribuiti ad una stretta collaborazione fra il Bagnacavallo e Biagio Pupini. Nel Collegio di Spagna in Bologna Pupini, ad affresco, ha realizzato una \"Sacra Famiglia con santa Elisabetta, san Giovannino ed Egidio Albornoz\", composizione ispirata a Raffaello.\nNel 1525, insieme a Girolamo da Carpi, ha decorato la sacrestia della chiesa di San Michele in Bosco, con le figure degli \"Evangelisti\" e con episodi del \"Vecchio Testamento\", in uno stile ispirato a Polidoro da Caravaggio. Nel 1536 ha collaborato alle decorazioni della Villa d'Este a Belriguardo - detta la Delizia di Belriguardo - insieme ad altri artisti, tra cui Benvenuto Tisi da Garofalo, Battista Dossi, Camillo Filippi e Girolamo da Carpi. A Bologna ha lavorato per la chiesa di San Giuliano, per la Basilica di San Giacomo Maggiore (dove il dipinto \"Sant'Orsola con le compagne\", 1551 circa, gi\u00e0 attribuito a Biagio Pupini, \u00e8 stato poi assegnato di Giacomo Raibolini, figlio di Francesco detto \"Il Francia\") e per la chiesa di Santa Maria della Baroncella.\nNella raccolta di disegni di Giorgio Vasari erano compresi due disegni di Bagio Pupini: \"Ultima Cena\" e \"Sacra Famiglia con angeli e santi\", oggi conservati al Louvre, dove sono presenti anche altri disegni di Pupini, fra cui \"Ruggiero libera Angelica\" e \"Angelica porta alla bocca l'anello magico\". Il suo dipinto \"Madonna col Bambino e san Giovannino\" \u00e8 alla Galleria Palatina (Palazzo Pitti), Firenze. Altri suoi disegni sono al Metropolitan Museum.\nNel 1535 Biagio Pupini fu eletto \"consigliere\" della citt\u00e0 di Bologna e nel 1546 \"massaro\" della \"Compagnia delle Quattro Arti\". Nel 1575 risulta iscritto alla \"Compagnia dei Bombasari e Pittori\", data dopo la quale cessano informazioni che lo riguardano."}
{"id": "7023906", "revid": "287204", "url": "https://it.wikipedia.org/wiki?curid=7023906", "title": "Rochester (Iowa)", "text": "Rochester \u00e8 un census-designated place (CDP) degli Stati Uniti d'America della contea di Cedar nello Stato dell'Iowa. La popolazione era di 133 abitanti al censimento del 2010.\nGeografia fisica.\nSecondo lo United States Census Bureau, il CDP ha una superficie totale di 2,53 km\u00b2, dei quali 2,47\u00a0km\u00b2 di territorio e 0,06\u00a0km\u00b2 di acque interne (2,46% del totale).\nRochester si trova nell'Iowa orientale, precisamente nel centro-sud della contea di Cedar, lungo la riva nord del fiume Cedar. La County Road F44 attraversa il fiume appena a sud della comunit\u00e0 e la Interstate 80 all'uscita 265 si trova a a sud.\nStoria.\nRochester deve il suo nome all'omonima citt\u00e0 nello stato di New York, nota per i suoi mulini, a causa della sua posizione sul fiume Cedar.\nSociet\u00e0.\nEvoluzione demografica.\nSecondo il censimento del 2010, la popolazione era di 133 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 99,25% di bianchi, lo 0% di afroamericani, lo 0% di nativi americani, lo 0% di asiatici, lo 0% di oceanici, lo 0% di altre razze, e lo 0,75% di due o pi\u00f9 etnie. Ispanici o latinos di qualunque razza erano lo 0,75% della popolazione."}
{"id": "7023909", "revid": "363629", "url": "https://it.wikipedia.org/wiki?curid=7023909", "title": "Circoscrizione Irlanda del Nord", "text": "La circoscrizione Irlanda del Nord \u00e8 stata una circoscrizione elettorale per l'elezione dei membri del Parlamento europeo spettanti al Regno Unito. \u00c8 stata abolita il 31 gennaio 2020 con l'uscita del Regno Unito dall'Unione europea ed al momento della soppressione eleggeva 3 deputati.\nConfini.\nI confini della circoscrizione erano i medesimi della Irlanda del Nord, una delle quattro Nazioni del Regno Unito."}
{"id": "7023911", "revid": "767487", "url": "https://it.wikipedia.org/wiki?curid=7023911", "title": "Tu mi nascondi qualcosa", "text": "Tu mi nascondi qualcosa \u00e8 un film del 2018 diretto da Giuseppe Loconsole, con protagonisti Rocco Papaleo, Sarah Felberbaum e Giuseppe Battiston.\nTrama.\nValeria aiuta il padre nell'agenzia di investigazioni cuneese Occhio Segreto, specializzata in infedelt\u00e0: ma un errore dell'agenzia fa s\u00ec che un clown, Francesco, scopra che la sua compagna lo tradisce. Valeria si sente responsabile della rottura fra i due e cerca di aiutare Francesco a superare il dolore per l'abbandono della ex compagna. Linda \u00e8 un'attrice porno di successo con un fidanzato aspirante scrittore, Ezio, che riceve continui rifiuti dalle case editrici. L'insicurezza di Ezio lo porta a credere che Linda abbia una relazione con un suo compagno di set, pi\u00f9 bello e dotato di lui. Alberto, imprenditore edile, viene ripescato in mare vicino alla costa tunisina e non ricorda nulla della sua vita precedente: comprese le sue due mogli, l'italiana Irene e la tunisina Jamila, dalle quali Alberto ha avuto un figlio a testa. Finch\u00e9 non ritrova la memoria l'uomo dovr\u00e0 trascorrere pi\u00f9 tempo possibile con le sue due famiglie vivendo sotto lo stesso tetto, e scoprir\u00e0 molti segreti dei quali era all'oscuro.\nDistribuzione.\nLa pellicola \u00e8 uscita nelle sale italiane il 25 aprile 2018."}
{"id": "7023913", "revid": "729019", "url": "https://it.wikipedia.org/wiki?curid=7023913", "title": "Ernst Strohschneider", "text": "L'Oberleutnant Ernst Strohschneider fu un Asso dell'aviazione dell'Impero austro-ungarico durante la Prima guerra mondiale. Fu accreditato con 15 vittorie aeree confermate quando era al comando simultaneo di due squadriglie da caccia. Mor\u00ec in un incidente aereo il 21 marzo 1918.\nBiografia.\nI primi anni.\nErnst Strohschneider nacque il 6 settembre 1886 ad Aussig in Boemia (oggi \u00dast\u00ed nad Labem in Repubblica Ceca). Apparteneva al gruppo etnico dei Sudeti e la sua famiglia era benestante. Scelse di intraprendere la carriera militare e si arruol\u00f2 in fanteria. Fu nominato sottotenente della riserva nel gennaio 1913. All'inizi\u00f2 della Prima guerra mondiale prest\u00f2 servizio presso il 28\u00ba reggimento di fanteria sul fronte serbo.\nPrima guerra mondiale.\nStrohschneider fu ferito da un proiettile nella tibia all'inizio della guerra, il 28 agosto 1914. Dopo l'ospedalizzazione, fu assegnato a un'unit\u00e0 di Guardie, il 42\u00ba reggimento di fanteria sul fronte russo. And\u00f2 in una battaglia invernale sulle alture di Chryszcata nei Carpazi e sub\u00ec una ferita al ginocchio il 9 febbraio 1915. Torn\u00f2 dall'ospedale dopo questa ferita per comandare una sezione di mitragliatrici. Il 19 settembre 1915 fu ferito per la terza volta e catturato dai russi fuggendo verso linee amiche. Dopo la convalescenza, \u00e8 stato poi valutato non idoneo dall'esercito per ulteriori servizi.\nSi \u00e8 unito al Kaiserliche und K\u00f6nigliche Luftfahrtruppen ed \u00e8 stato addestrato come osservatore aereo presso la Flight School degli ufficiali di Wiener Neustadt nel marzo 1916. \u00c8 stato assegnato alla Flik 23 di Heinrich Kostrba in Alto Adige, dove la sua prima vittoria non \u00e8 stata confermata. I suoi voli di ricognizione lunghi e pericolosi in profondit\u00e0 nel territorio nemico e le sue missioni di bombardamento volando attraverso il pesante fuoco antiaereo.\nUna volta trasferito alla Flik 28 lungo l'Isonzo, si \u00e8 formato come pilota, tornando a Wiener-Nieustadt. Mentre frequentava la scuola, insegnava agli allievi osservatori. Si \u00e8 qualificato come pilota il 30 dicembre 1916 ed ha ricevuto il certificato di pilota austriaco n. 596 il 30 gennaio 1917. Il nuovo pilota \u00e8 stato assegnato alla Flugegeschwader I sulla linea dell'Isonzo. Qui lui e Julius Arigi volarono come scudieri ai bombardieri dell'unit\u00e0 e Strohschneider consegue le sue prime due vittorie nonostante una certa mancanza di precisione nei controlli, dato che il 17 aprile 1917 distrusse l'Hansa-Brandenburg D.I numero di serie 28.08. Queste vittorie lo hanno fatto premiare con la Medaglia d'argento al merito militare con le spade e con la Medaglia di merito militare.\nStrohschneider \u00e8 stato poi trasferito dal suo incarico di destinazione generale ad una squadriglia da caccia a Prosecco (Trieste) quando \u00e8 stato nominato secondo in comando della Flik 42J. Avrebbe conseguito nove vittorie durante il suo mandato con questo squadriglia. Avrebbe anche fatto amicizia con il sottotenente della riserva Franz Gr\u00e4ser, con il quale alla fine ha condiviso sette vittorie. Il 29 ottobre fu elogiato dai suoi superiori per il suo esemplare comandante interinale della sua squadriglia.\nFu quindi inviato al comando di un'unit\u00e0 da caccia, la Flik 61J il 28 dicembre 1917, risultando il primo tenente della riserva a farlo. Fu raggiunto dal suo amico, Franz Gr\u00e4ser, nel campo della Flik 61J a Motta di Livenza. Anche Strohschneider si trov\u00f2 a comandare contemporaneamente una seconda squadriglia da caccia mentre il suo comandante Karl Nikitsch era malato. Sotto la guida di Strohschneider, la Flik 61J ha intrapreso un'ampia variet\u00e0 di missioni. Volava intercettazioni da caccia, missioni caccia di scorta, mitragliamento alle trincee ed alle batterie di artiglieria, attaccava gli aeroporti nemici e le navi della marina anche in sortite notturne. Strohschneider \u00e8 stato insignito dell'Ordine della Corona di Ferro, terza classe, con decorazioni di guerra e spade per le sue imprese.\nNella notte del 20 marzo 1918, Ernst Strohschneider decoll\u00f2 con il Ph\u00f6nix D.I s/n 228.36 per accompagnare una missione notturna di cinque aerei contro una posizione italiana a Zenson di Piave. Il suo ritorno nelle prime ore del mattino del 21 marzo si \u00e8 concluso in un incidente fatale. Fu onorato postumo con la Croce di Cavaliere dell'Ordine di Leopoldo con Decorazione di Guerra e Spade."}
{"id": "7023917", "revid": "363629", "url": "https://it.wikipedia.org/wiki?curid=7023917", "title": "Circoscrizione Londra", "text": "La circoscrizione Londra \u00e8 stata una circoscrizione elettorale per l'elezione dei membri del Parlamento europeo spettanti al Regno Unito. \u00c8 stata abolita con l'uscita del Regno Unito dall'Unione europea il 31 gennaio 2020, ed al momento dello scioglimento eleggeva 8 deputati.\nConfini.\nI confini della circoscrizione erano i medesimi della regione della Grande Londra in Inghilterra."}
{"id": "7023920", "revid": "2014155", "url": "https://it.wikipedia.org/wiki?curid=7023920", "title": "Giovanni II di Blois-Ch\u00e2tillon", "text": "Origine.\nGiovanni, secondo sia il \"Dictionnaire de la noblesse\" che la \"Histoire de la maison de Chastillon-sur-Marne\", era il figlio secondogenito del Conte di Blois di Dunois e di Soissons e Signore d'Avesnes, di Chimay, di Guise, di Nouvion, Luigi I di Blois-Ch\u00e2tillon e di Giovanna di Beaumont, che, era l'unica figlia ed erede di Giovanni, conte di Beaumont (figlio del Conte di Hainaut e conte d'Olanda e di Zelanda, Giovanni I di Hainaut e della moglie Adelaide d'Olanda) e della contessa di Soissons, Marguerite di Nesle.&lt;br&gt;Luigi I di Blois-Ch\u00e2tillon, secondo sia il \"Dictionnaire de la noblesse\" che la \"Histoire de la maison de Chastillon-sur-Marne\", era il figlio primogenito del Conte di Blois e di Dunois e Signore d'Avesnes, di Tr\u00e9lon, di Guise, Guido I di Blois-Ch\u00e2tillon e di Margherita di Valois, che, secondo il \"Chronicon Guillelmi de Nangiaco\", era figlia del conte di Valois, Conte di Angi\u00f2 e del Maine, conte d'Alen\u00e7on e conte di Chartres, Carlo di Valois, e della prima moglie, la Contessa di Angi\u00f2 e del Maine, Margherita (citata col nome della seconda moglie), figlia secondogenita (prima femmina) di Carlo II d'Angi\u00f2, detto lo Zoppo, principe di Salerno e futuro conte d'Angi\u00f2 e del Maine, conte di Provenza e Forcalquier, re di Napoli e re titolare di Sicilia, principe di Taranto, re d'Albania, principe d'Acaia e re titolare di Gerusalemme, e di Maria d'Ungheria (1257 ca. \u2013 25 marzo 1323).\nBiografia.\nNel corso della Guerra dei cent'anni, suo padre, Luigi I fu al servizio dello zio, il re di Francia, Filippo VI di Valois e fu presente alla Battaglia di Cr\u00e9cy, dove i francesi subirono una dura sconfitta.\nLuigi I, mor\u00ec a Cr\u00e9cy, nel corso della battaglia, dove si batt\u00e9 con onore, fu inumato all'Abbaye de la Guiche, Coulanges (Loir-et-Cher).&lt;br&gt;Gli succedette il figlio primogenito, Luigi, come Luigi II, con la reggenza della madre, Giovanna di Beaumont.\nSua madre, verso il 1348, si spos\u00f2, in seconde nozze, col marchese di Namur, Guglielmo I, che divenne reggente della contea, assieme alla madre, Giovanna. Quando la madre mor\u00ec, nel 1350, a causa della peste, la reggenza fu contesa tra lo zio paterno di Luigi e Giovanni, il duca di Bretagna, Carlo di Blois, ed il nonno materno, Giovanni, conte di Beaumont, che nel 1351, trovarono un accordo.\nSuo fratello, Luigi, nel corso della Guerra dei cent'anni, sostenne il nuovo re di Francia, Giovanni II il Buono; quando, per poter far rilasciare dalla prigionia inglese il re Giovanni II, nel 1361, si dovettero inviare a Londra diversi nobili in ostaggio, Luigi invi\u00f2 il suo fratello minore, Guido.&lt;br&gt;suo fratello, Luigi II, mor\u00ec nel 1372 e fu sepolto nella chiesa di San Salvatore, nel castello di Blois, e, secondo l'accordo preso coi fratelli, se fosse morto senza eredi, Blois e Avesnes andarono al secondogenito, Giovanni, mentre le altre signorie andarono al terzogenito, Guido.\nIn quello stesso anno, Giovanni spos\u00f2 la duchessa di Gheldria, Matilde, figlia del duca di Gheldria, Rinaldo II \"il Nero\" e della prima moglie, Sophia Berthout, e sorellastra del duchi, Rinaldo III ed Edoardo, morti nel 1371; ma il titolo di duchessa era stato contestato dalla sorella minore, Maria e dal marito, il duca di J\u00fclich, Guglielmo II, a nome del loro figlio primogenito, Guglielmo, che aveva l'appoggio di una parte della popolazione; le due fazioni, degli Hekers, che sosteneva Matilde, e dei Bronchoerit, che sosteneva Maria si scontrarono in armi e la guerra dur\u00f2 circa otto anni, e la duchessa Maria con l'appoggio del Re di Boemia ed Imperatore del Sacro Romano Impero Carlo IV, ebbe la meglio, e, nel 1379, dopo un'ultima sconfitta, Giovanni e Matilde rinunciano definitivamente al ducato di Gheldria.\nGiovanni mor\u00ec nel castello di Schoonhoven, nel 1381, ed il suo corpo fu traslato a Valenciennes e inumato nella chiesa dei cappuccini di quella citt\u00e0.&lt;br&gt;Dato che Giovanni non aveva figli legittimi, tutti i suoi titoli e feudi furono ereditati dal fratello, Guido.\nMatrimonio e discendenza.\nLa \"Chronica Comitum de Marka, Fortsetzung\" conferma il matrimonio di Giovanni con Matilde che, secondo il \"Kronijk van Arent toe Bocop\" era figlia del duca di Gheldria e Conte di Zutphen, Rinaldo II \"il Nero\" e della prima moglie, Sophia Berthout, signora di Mechelen.&lt;br&gt;Matilde aveva gi\u00e0 avuto due mariti: il primo era stato Goffredo di Looz di Heinsberg (\u2020 1342), signore di Millen, ed il secondo, il conte di Kleve, Giovanni (1293-1368).&lt;br&gt;Giovanni da Matilde non ebbe alcuna discendenza.\nGiovanni prima del matrimonio aveva avuto un'amante, Isabella di Zimperg, che secondo alcune testimonianze era considerata come una prima moglie e dalla quale ebbe due figli considerati illegittimi:"}
{"id": "7023921", "revid": "580197", "url": "https://it.wikipedia.org/wiki?curid=7023921", "title": "Unione Polisportiva Comunale Graphistudio Tavagnacco 2007-2008", "text": "Questa voce raccoglie le informazioni riguardanti lUnione Polisportiva Comunale Graphistudio Tavagnacco nelle competizioni ufficiali della stagione 2007-2008.\nStagione.\nDurante la campagna acquisti dell'estate 2007 la dirigenza della societ\u00e0 friulana ingaggia il tecnico Edoardo Bearzi, libero dagli impegni con il Sevegliano che aveva allenato nel campionato maschile di Eccellenza Friuli-Venezia Giulia. Il calciomercato si limita alla sostituzione nel reparto difensivo di Giorgia Simonato con Nen\u00e8 Nhaga Bissoli, di provenienza , e l'esperta Daniela Turra, in arrivo dal .\nLa stagione si inaugura il 9 settembre, con il primo incontro del girone D di Coppa Italia 2007-2008, girone composto da squadre friulane, (Serie A) e Campagna (Serie A2), quest'ultima caratterizzata dal comune sponsor Graphistudio, e venete, Barcon e . Superato da imbattuta il primo turno, la squadra trova agli ottavi di finale il , conquistando il passaggio del turno solo nella partita di ritorno grazie alla rete di Paola Brumana che nel secondo tempo della partita casalinga fissa il risultato sul 3-2 dopo che all'andata l'incontro era terminato per tre reti a testa. Nei quarti di finale l'avversaria , Campione d'Italia in carica, nonch\u00e9 nuovamente a fine stagione, e detentrice della Supercoppa, si conferma ostica, con il Tavagnacco incapace di arginare l'attacco scaligero nell'incontro di andata, terminato 6-1 in casa delle veronesi, e che vede l'eliminazione dal torneo perdendo anche al ritorno casalingo per 3-1.\nIl campionato di Serie A viene giocato sempre ad alti livelli, consentendo al termine di raggiungere il quarto posto in classifica con 36 punti, grazie a dieci vittorie, sei pareggi e sei sconfitte, a un punto dalla e sopravanzando di uno il , che doveva comunque scontare un punto di penalizzazione, ma a 12 punti dalla che, come seconda, accede alla UEFA Women's Cup 2008-2009.\nMaglie e sponsor.\nAnche per la stagione 2007-2008 lo sponsor principale continua ad essere \"Graphistudio\".\nOrganigramma societario.\nDati estratti dal sito \"Football.it\"\nArea amministrativa\nArea tecnica\nRosa.\nRosa e ruoli tratti dal sito \"Football.it\"."}
{"id": "7023922", "revid": "599013", "url": "https://it.wikipedia.org/wiki?curid=7023922", "title": "Amro Tarek", "text": "Caratteristiche tecniche.\nTerzino sinistro, in grado di agire da difensore centrale.\nCarriera.\nIl 20 marzo 2017 viene convocato dal CT H\u00e9ctor C\u00faper in vista dell'amichevole contro Togo. Esordisce quindi con la selezione dei \"Faraoni\" otto giorni dopo, subentrando al 27' della ripresa al posto di Saad Samir.\nStatistiche.\nPresenze e reti nei club.\n\"Statistiche aggiornate al 14 maggio 2018.\""}
{"id": "7023928", "revid": "154893", "url": "https://it.wikipedia.org/wiki?curid=7023928", "title": "Montet (Gl\u00e2ne)", "text": ""}
{"id": "7023932", "revid": "599013", "url": "https://it.wikipedia.org/wiki?curid=7023932", "title": "Josu\u00e9 Colm\u00e1n", "text": ""}
{"id": "7023938", "revid": "76963", "url": "https://it.wikipedia.org/wiki?curid=7023938", "title": "Neus Sanz", "text": "Biografia.\nNeus Sanz inizia a lavorare a 17 anni nella compagnia di teatro La Cubana. Appare per la prima volta in televisione su TV3, ma presto si trasferisce a Madrid per continuare la sua carriera.\nHa partecipato a serie come \"Casi Perfectos\", anche se \u00e8 maggiormente conosciuta per il ruolo di Rita Pel\u00e1ez in \"Los hombres de Paco\", e nel film \"Volver - Tornare\" di Pedro Almod\u00f3var. Ha inoltre partecipato al videoclip di \"Todo me da igual\", singolo del gruppo musicale Pignoise.\nIl suo lavoro pi\u00f9 recente ad oggi \u00e8 stata la serie di globomedia \"El barco\", trasmessa su Antena 3, in cui ricopre il ruolo di Salom\u00e9 Palacios, la cuoca della \"Estrella polar\". Nel settembre del 2013 \u00e8 stata ingaggiata per la nuova serie di Telecinco \"B&amp;b, de boca en boca\", uscita nel febbraio del 2014."}
{"id": "7023941", "revid": "287204", "url": "https://it.wikipedia.org/wiki?curid=7023941", "title": "Pedro Alonso", "text": ""}
{"id": "7023942", "revid": "1873140", "url": "https://it.wikipedia.org/wiki?curid=7023942", "title": "McCann (azienda)", "text": "McCann (per molti decenni McCann Erickson e dal 1997 McCann Worldgroup) \u00e8 un'agenzia pubblicitaria statunitense con filiali in 120 paesi. McCann appartiene al gruppo Interpublic Group of Companies, una delle quattro maggiori \"holding\" pubblicitarie del mondo.\nStoria.\nAlfred Erickson aveva fondato \"The Erickson Company\" a New York nel 1902.\nHarry McCann, insieme a quattro soci, aveva dato vita alla \"The H. K. McCann Company\" nel 1912, con il motto \"Truth Well Told\". Nel 1927 aveva aperto filiali a Parigi, Berlino e Londra.\nNel 1930 le due agenzie si fusero per formare la \"McCann Erickson\". Nel 1935 vennero aperte le prime filiali sudamericane, a Buenos Aires e Rio de Janeiro.\nNel 1957 la \"McCann Erickson\" fu la prima agenzia pubblicitaria americana a raggiungere un fatturato di cento milioni di dollari USA in annunci radiotelevisivi. Nel 1959 vennero aperte le succursali in Australia, Italia, Svizzera e Paesi Bassi.\nNel 1960 le dimensioni raggiunte dall'agenzia imposero una riorganizzazione interna: l'azienda venne divisa in quattro unit\u00e0 operative indipendenti, facenti capo alla \"McCann Erickson, Inc.\", che l'anno successivo divenne la Interpublic Group. Nel frattempo era stato aperto anche l'ufficio giapponese dell'agenzia.\nNel 1973 la \"McCann Erickson International\" e la \"McCann Erickson US\" si unificarono nella \"McCann Erickson Worldwide\".\nLa \"McCann Erickson\" \u00e8 stata proclamata \"Global Agency of the Year\" dal periodico \"Adweek\" nel 1998, nel 1999, e nel 2000.\nMcCann Worldgroup.\nNel 1997 \u00e8 stato creato il \"McCann Worldgroup\" composto da \"McCann Erickson Worldwide\" (pubblicit\u00e0), \"Universal McCann\" (ricerche di mercato, pianificazione e acquisto spazi) e da altre societ\u00e0 che attualmente sono la \"MRM//McCann\" (pubblicit\u00e0 telematica diretta e interattiva) , la \"Momentum Worldwide\" (\"total brand experience\"), la \"McCann Healthcare Worldwide\" (comunicazione sanitaria), la \"Weber Shandwick\" (pubbliche relazioni e comunicazione) e la \"FutureBrand\" (elaborazione marchi).\nCampagne famose.\nL'agenzia ha creato alcune delle pi\u00f9 note campagne pubblicitarie del XX secolo.\nNel 1964 la McCann Erickson ha ideato la campagna della Esso ricordata per lo \"slogan\" \"Put a Tiger in Your Tank\", tradotto in italiano \"Metti un tigre nel motore\", utilizzando il maschile per sottolineare la forza dell'animale (e la potenza del carburante). Le vendite salirono e la rivista Time proclam\u00f2 il 1964 l'\"anno della tigre\".\nLa McCann Erickson ha curato la campagna della Coca-Cola con lo slogan \"It's The Real Thing\" (\"quella vera\"), che comprendeva in particolare il famoso filmato del 1971 \"Hilltop\", girato in Italia, in cui un coro di ragazzi cantava il \"jingle\" \"I'd Like to Buy the World a Coke\", tradotto in italiano \"Vorrei cantare insieme a voi\". La canzone fu riscritta per essere incisa su disco con il titolo inglese \"I'd Like to Teach the World to Sing (In Perfect Harmony)\" e quello italiano \"Come vorrei un mondo che cantasse insieme a me\" e successivamente ha anche elaborato la pubblicit\u00e0 del Cornetto Algida.\nNel 1975 l'agenzia McCann Erickson cre\u00f2 il logo moderno dell'AVIS, l'organizzazione di volontariato dedita alla raccolta di sangue da donatori volontari.\nIn anni pi\u00f9 recenti, la agenzia ha ideato la campagna della MasterCard con lo slogan \"Ci sono cose che non si possono comprare, per tutto il resto c'\u00e8 Mastercard\".\nLa McCann Erickson ha infine curato le campagne \"Gold Blend couple\" per il Nescaf\u00e9, andata in onda dal 1987 al 1993, e quella con George Clooney per Nespresso..\nNella cultura di massa.\nNella prima stagione della serie televisiva \"Mad Men\" compare un funzionario della McCann Erickson che dimostra interesse nel portar via Don Draper dalla Sterling Cooper. Il tentativo fallisce, ma la McCann figura come concorrente della Sterling Cooper per buona parte della serie. La Sterling Cooper e la controllante Putnam, Powell and Lowe, vengono acquisite dalla McCann, spingendo Don Draper a fondare una nuova agenzia anzich\u00e9 far parte di quella che definisce una \"fabbrica di salsicce\".\nCollaboratori illustri.\nSono stati collaboratori della McCann Theodor Seuss Geisel, meglio noto come Dr. Seuss ed il fratello del presidente americano Ronald Reagan, Neil Reagan, che fu vicepresidente della McCann Erickson. Anche l'artista Tom of Finland inizi\u00f2 a lavorare negli anni sessanta come art director nella filiale finlandese dell'agenzia. A passare per essa fu poi anche il futuro regista Sebasti\u00e1n Borensztein, figlio dell'attore comico Tato Bores."}
{"id": "7023946", "revid": "297031", "url": "https://it.wikipedia.org/wiki?curid=7023946", "title": "McCann Erickson", "text": ""}
{"id": "7023948", "revid": "767487", "url": "https://it.wikipedia.org/wiki?curid=7023948", "title": "Professoressa Magnolia", "text": ""}
{"id": "7023949", "revid": "599013", "url": "https://it.wikipedia.org/wiki?curid=7023949", "title": "Arnas Beru\u010dka", "text": ""}
{"id": "7023950", "revid": "124123", "url": "https://it.wikipedia.org/wiki?curid=7023950", "title": "Leocadia di Toledo", "text": "Agiografia.\nSecondo la \"passio di Leocadia\", scritta verso la met\u00e0 del VII secolo, Leocadia fu imprigionata come cristiana dal prefetto Daciano, inviato dagli imperatori Diocleziano e Massimiano. Il suo nome non \u00e8 citato da Prudenzio nel suo \"Liber Peristephanon\" di inni dedicati ai martiri spagnoli, tuttavia a Toledo ci fu molto presto una chiesa a lei dedicata. \nNella prima met\u00e0 del VII secolo la \"chiesa di Santa Leocadia\" fu citata come luogo dell'incontro del IV Concilio di Toledo del 633, come del quinto del 636 e del sesto del 638.\nDella sua venerazione l'\"Enciclopedia cattolica inglese\" scrive che \u00ab\u2026molto prima di questa data, quindi, Leocadia deve essere stata onorata pubblicamente come martire. La basilica in questione fu evidentemente eretta sulla sua tomba. Non v'\u00e8 dubbio sulla storicit\u00e0 del suo martirio, mentre la data del 9 dicembre per la sua commemorazione si basa ovviamente sulla tradizione della Chiesa di Toledo. Atti pi\u00f9 recentemente scritti riferiscono, attraverso il martirio di sant\u2019Eulalia, che Leocadia desiderava ardentemente il martirio\u00bb.\nPer ordine del prefetto Daciano, descritto nel martirologio come il pi\u00f9 feroce persecutore dei cristiani in Spagna, ella fu catturata e crudelmente torturata per farle rinnegare la sua fede Cristiana, ma ella rimase ferma nel suo credo, per cui fu rinviata in prigione, ove mor\u00ec a seguito delle torture subite\nUna chiesa fu eretta sulla sua tomba e altre due al lei dedicate in Toledo.\nLa sua memoria liturgica cade il 9 dicembre.\nReliquie di Leocadia.\nElla fu sepolta nel cimitero locale, vicino al fiume Tago, ove presto sorse il culto intorno ad essa. Si ritiene che la basilica sia stata eretta nel IV secolo, migliorata nel 618 dal re dei Visigoti Sisebuto. Il VII secolo vide rifiorire il suo culto.\nDurante il regno di Alfonso X di Castiglia, la prigione ove si diceva che Leocadia fosse stata incarcerata, portava ancora i segni della sua presenza. Un testimone contemporaneo disse: \u00abQui ancora lei esisteva e noi abbiamo toccato con mano il segno della croce impressa sulla pietra poich\u00e9 la martire toccava le pareti con le sue dita, segno della nostra redenzione.\u00bb\nNel corso del IX secolo le sue reliquie furono traslate durante la persecuzione di Abd al-Rahman II ibn al-Hakam.\nEsse furono portate a Oviedo; Alfonso il Casto fece erigere l\u00e0 una basilica in suo onore. Nell'XI secolo giunse in Spagna un conte di Hainaut come pellegrino diretto a Compostela. Egli combatt\u00e9 al fianco di Alfonso VI di Castiglia nelle sue campagne per la \"Reconquista\" e ricevette in ricompensa le reliquie di santa Leocadia e di San Sulpicio. Quindi le sue reliquie lasciarono la Spagna. Esse furono poste nell'abbazia benedettina di Saint-Ghislain (oggi in Belgio).\nLe sue reliquie vennero qui venerate da Filippo d'Asburgo, detto \"il Bello\" e da Giovanna di Castiglia, detta \"la Pazza\", che riportarono in Spagna una tibia della santa.\nL'abbazia di Saint-Ghislain fu depredata durante le guerre del XVI secolo. \nFernando \u00c1lvarez de Toledo, 3\u00ba duca d'Alba, tent\u00f2 senza successo di recuperare le sue reliquie. Tuttavia un gesuita di nome Miguel Hern\u00e1ndez, nativo della provincia di Toledo, ritrov\u00f2 le reliquie nel 1583. Dopo parecchi viaggi egli riusc\u00ec a portarle a Roma nel 1586. Esse furono poi portate via mare a Valencia e quindi finalmente a Toledo da Cuenca. Filippo II di Spagna presiedette la cerimonia solenne della traslazione finale delle reliquie a Toledo nell'aprile del 1587."}
{"id": "7023954", "revid": "106456", "url": "https://it.wikipedia.org/wiki?curid=7023954", "title": "Santa Leocadia", "text": ""}
{"id": "7023957", "revid": "15756", "url": "https://it.wikipedia.org/wiki?curid=7023957", "title": "Copa Am\u00e9rica 2019", "text": "La Copa Am\u00e9rica 2019 \u00e8 stata la 46\u00aa edizione del massimo torneo di calcio continentale per squadre nazionali maggiori maschili organizzato dalla CONMEBOL. Il torneo si \u00e8 tenuto, per la quinta volta, in Brasile. Ha avuto inizio il 14 giugno e si \u00e8 conclusa il 7 luglio.\nAd aggiudicarsi il successo finale \u00e8 stato il Brasile, che ha conquistato la nona Copa Am\u00e9rica della sua storia.\nScelta della sede.\nNonostante il desiderio della CONMEBOL di organizzare il torneo del 2015 in Brasile, lo svolgimento della FIFA Confederations Cup 2013, i Mondiali di calcio del 2014 e le Olimpiadi di Rio de Janeiro 2016 in quel paese fece riconsiderare la decisione. Anche se l'allora presidente della CONMEBOL, Nicol\u00e1s Leoz, propose la realizzazione del torneo continentale in Messico (nonostante provenisse da un'altra confederazione), i rispettivi presidenti di Brasile e Cile discussero della possibilit\u00e0 di scambiare la realizzazione dei tornei del 2015 e 2019, anno in cui era originariamente prevista l'organizzazione in quest'ultimo paese.\nL'intesa sarebbe successivamente approvata, con l'accettazione da parte della Federazione calcistica brasiliana, di ottenere la Copa Am\u00e9rica nel 2019, sostituendo quella del 2015, in favore della federazione cilena. Tuttavia, la Bolivia aveva anche espresso interesse a prendere il posto del Brasile nell'organizzazione del torneo, essendo l'intenzione ufficiale da parte del Presidente della Repubblica, Evo Morales, e della Federazione calcistica boliviana, Carlos Ch\u00e1vez. Tuttavia, nel mese di novembre 2010, la Federcalcio brasiliana (attraverso l'allora presidente Ricardo Teixeira) avrebbe fatto marcia indietro sulla sua posizione e riaffermando il completamento del torneo 2015 nel suo paese (Brasile), poich\u00e9 l'intenzione di Teixeira \u00e8 stata che il Brasile ha organizzato 4 eventi in 4 anni e voleva mantenere quella posizione, mentre era ancora presidente della CBF.\nInfine, in una battuta d'arresto inaspettata, soprattutto a causa delle dimissioni di Ricardo Teixeira alla presidenza del CBF e dell'assunzione del suo incarico dal suo successore Jos\u00e9 Maria Marin, il Brasile decise di rinunciare all'organizzazione del torneo in favore della Federcalcio cilena, ottenendo in cambio l'organizzazione dell'edizione 2019. La Copa Am\u00e9rica del 2019 \u00e8 stata l'ultima edizione giocata negli anni dispari, perch\u00e9, a partire dal 2020, il torneo \u00e8 stato programmato per essere disputato negli anni bisestili, esattamente come il campionato europeo.\nStadi.\nIl 14 giugno 2018 il vicepresidente della federcalcio brasiliana Fernando Sarney annunci\u00f2 che 5 citt\u00e0 avrebbero ospitato il torneo: Salvador de Bahia, Rio de Janeiro, San Paolo, Belo Horizonte e Porto Alegre.\nL'elenco ufficiale degli stadi \u00e8 stato annunciato il 17 settembre 2018. L'Estadio do Morumbi ha ospitato la partita inaugurale ed il Maracan\u00e3 la finale.\nFormula.\nIl regolamento ufficiale del torneo \u00e8 stato redatto dalla CONMEBOL nell'autunno 2018:\nAl momento di redigere il programma del torneo, la CONMEBOL dichiar\u00f2 che la squadra vincitrice si sarebbe qualificata \u2014 come avvenuto sino all'edizione 2015 (il torneo dell'anno successivo fu a carattere speciale) \u2014 per la Confederations Cup, teoricamente prevista nel 2021. Nel marzo 2019, quest'ultimo torneo \u00e8 stato per\u00f2 abolito dalla FIFA.\nNazionali partecipanti.\nAll'edizione partecipano tutte e dieci le squadre della CONMEBOL oltre a due provenienti dalla confederazione asiatica.\nDopo diverse defezioni e cambi di programmi, il 4 maggio 2018, la CONMEBOL ha annunciato che il torneo sarebbe stato giocato con 12 squadre, lo stesso numero delle precedenti edizioni dal 1993 (eccezion fatta per la Copa Am\u00e9rica Centenario), con due nazionali AFC, il Giappone e il Qatar.\nI qatarioti hanno preso parte per la prima volta alla competizione, mentre per la compagine giapponese si tratt\u00f2 della seconda apparizione (la prima fu nel 1999).\nIl torneo \u00e8 stato la prima edizione della Copa Am\u00e9rica in cui nessuna delle squadre invitate apparteneva alla CONCACAF: il (che aveva preso parte a tutte e dieci le edizioni dal 1993 al 2016) e gli , inizialmente invitate, hanno declinato in ragione della concomitanza del torneo con la CONCACAF Gold Cup 2019.\nRiassunto del torneo.\nFase a gironi.\nGirone A.\nI padroni di casa del Brasile partono bene battendo, nella gara d'esordio, la Bolivia per 3-0 (doppietta di Coutinho e gol di Everton). Nella stessa giornata Per\u00f9 e Venezuela chiudono sullo 0-0, risultato che permette ad entrambe di superare momentaneamente la Bolivia. Nella seconda giornata spicca il risultato del Per\u00f9, che in rimonta batte la Bolivia approfittando dell'inaspettato 0-0 tra i verde-oro e la \"Vinotinto\". Nell'ultima giornata il Venezuela, cui serve una vittoria per superare il turno, batte per 3-1 la Bolivia e avanza come seconda del proprio girone, mentre il Brasile batte per 5-0 il Per\u00f9. Quest'ultimo accede comunque ai quarti di finale dopo il raffronto delle terze classificate negli altri due gironi.\nGirone B.\nParte male l'Argentina che cede 2-0 alla Colombia, a segno Mart\u00ednez e Zapata, mentre Qatar e Paraguay terminano 2-2 condannando momentaneamente l'Argentina all'ultimo posto. Nella seconda giornata la Colombia stacca il biglietto dei quarti di finale battendo di misura per 1-0 il Qatar, mentre l'Argentina pareggia 1-1 con il Paraguay grazie al rigore nel secondo tempo di Lionel Messi. Nell'ultima giornata la Colombia termina con 9 punti il suo girone battendo il Paraguay per 1-0 grazie alla rete di Gustavo Cu\u00e9llar, mentre l'Argentina passa il girone grazie al 2-0 rifilato ai campioni d'Asia del Qatar grazie alle reti di Lautaro Mart\u00ednez e Sergio Ag\u00fcero.\nGirone C.\nIl girone si rivela facile per Uruguay e Cile, che battono per 4-0 rispettivamente Ecuador e Giappone. Nella seconda giornata il Cile, vincitore delle due precedenti edizioni del torneo, centra la qualificazione alla fase a eliminazione diretta con il 2-1 contro l'Ecuador, mentre l'Uruguay pareggia per 2-2 contro il Giappone dopo essere stato in svantaggio per due volte. Nell'ultima giornata Giappone ed Ecuador si annullano a vicenda sull'1-1, chiudendo il proprio girone rispettivamente come terza e quarta. Uruguay e Cile si giocano il primo posto del girone, necessario per evitare ai quarti di finale la temuta Colombia. L'Uruguay segna il gol dell'1-0 all'82' minuto grazie a un colpo di testa di Edinson Cavani, riuscendo pertanto ad evitare la Colombia e ad incontrare nella gara successiva il , ripescato come miglior terza classificata nei gironi.\nQuarti di finale.\nI quarti di finale abbinano Brasile-Paraguay, Venezuela-Argentina, Colombia-Cile e Uruguay-Per\u00f9.\nNel primo quarto di finale, Brasile-Paraguay, a dominare la partita sono i verde-oro, che per\u00f2 nei 90 minuti non riescono a sbloccare la partita. Si va quindi ai tiri di rigore, gli stessi che avevano detto male al Brasile proprio contro il Paraguay, nel 2011 e nel 2015. A spuntarla questa volta sono, tuttavia, i padroni di casa, che vincono per 4-3: decisivi gli errori di Gustavo G\u00f3mez e Derlis Gonz\u00e1lez.\nNel secondo incontro dei quarti l'Argentina vince per 2-0 contro il Venezuela con i gol di Lautaro Mart\u00ednez e Giovani Lo Celso.\nNegli ultimi due quarti di finale (Colombia-Cile e Uruguay-Per\u00f9) regna l'equilibrio, con entrambi gli incontri terminati 0-0. Ai rigori la spuntano Cile e Per\u00f9 grazie agli errori di William Tesillo (in Colombia-Cile) e Luis Su\u00e1rez (in Uruguay-Per\u00f9).\nSemifinali.\nLe semifinali abbinano Brasile-Argentina e Cile-Per\u00f9.\nNella prima semifinale i padroni di casa battono per 2-0 l'Argentina, tornando dopo dodici anni in finale di Copa Am\u00e9rica. Nella seconda semifinale il Per\u00f9 batte per 3-0 i campioni in carica del Cile tornando in finale di Copa Am\u00e9rica dopo quarantacinque anni.\nFinale per il terzo posto.\nArgentina-Cile, che nelle due precedenti edizioni era stata la finale (entrambe vinte dal Cile a tiri di rigore), si contendono il terzo a posto. A trionfare stavolta fu l'Argentina che si impose per 2-1 conquistando cos\u00ec la medaglia di bronzo.\nFinale.\nAllo Stadio Maracan\u00e3 si tiene la 46\u00aa finale della Copa Am\u00e9rica. A trionfare furono i padroni di casa del Brasile che si imposero 3-1 sul Per\u00f9 grazie alle reti di Everton e Gabriel Jesus nel primo tempo, e Richarlison, su rigore, nella ripresa. Fu il nono successo continentale per il Brasile a distanza di 12 anni dal trionfo nella Copa Am\u00e9rica 2007 svoltasi in Venezuela."}
{"id": "7023972", "revid": "181699", "url": "https://it.wikipedia.org/wiki?curid=7023972", "title": "Guglielmo da Fogliano", "text": "Biografia.\nEra figlio di Guido I da Fogliano e di Verde Fieschi, sorella di Sinibaldo, che divenne papa nel 1243 col nome di Innocenzo IV.\nSorsero contese gi\u00e0 al momento della sua elezione: alcuni elettori votarono per Guido Albriconi o Guicciolo degli Albriconi altri invece nominarono Guglielmo. Dopo molte dispute, prevalse il secondo, grazie anche alla sua parentela con papa Innocenzo IV. Il re Enzo di Svevia, figlio naturale dell'imperatore Federico II, occup\u00f2 il palazzo vescovile e non gli permise di prenderne possesso. Nel 1241 fu costretto all'esilio per undici anni. Nel 1250 si trovava ancora a Mantova. Ritorn\u00f2 a Reggio solo nel 1252. Nel 1261 partecip\u00f2 al concilio di Ravenna. Nel 1274 ricevette la richiesta da papa Gregorio X di indicare le persone che avrebbero partecipato al Concilio di Lione. Al suo rientro in Italia accolse il papa a Reggio. Nel 1277 fece costruire le mura e diversi edifici di Albinea.\nMor\u00ec nel 1283 e venne sepolto nel duomo di Reggio Emilia."}
{"id": "7023975", "revid": "767487", "url": "https://it.wikipedia.org/wiki?curid=7023975", "title": "Chris Schuler", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nelle giovanili del ."}
{"id": "7023979", "revid": "133557", "url": "https://it.wikipedia.org/wiki?curid=7023979", "title": "Vittoria Bogo Deledda", "text": "Biografia.\nDopo la maturit\u00e0 presso il liceo scientifico \"Enrico Fermi\" di Nuoro, consegu\u00ec due lauree, in sociologia e scienze politiche, presso l'Universit\u00e0 La Sapienza di Roma.\nNel 1992 venne assunta dall'amministrazione comunale di Budoni quale responsabile dei Servizi Sociali, Cultura e Turismo.\n\u00c8 deceduta il 17 marzo 2020, all'et\u00e0 di 53 anni, per un tumore.\nElezione a senatore.\nFu eletta senatrice del Movimento 5 Stelle nella XVIII legislatura alle elezioni politiche del 4 marzo 2018, nel collegio uninominale Sardegna - 03 (Sassari-Olbia). Con 103.823 preferenze, risult\u00f2 essere la candidata eletta con pi\u00f9 voti in tutta la Sardegna."}
{"id": "7023989", "revid": "1573940", "url": "https://it.wikipedia.org/wiki?curid=7023989", "title": "Chiesa di San Giovanni Evangelista (Parma, Vigolante)", "text": "La chiesa di San Giovanni Evangelista \u00e8 un luogo di culto cattolico dalle forme romaniche e barocche, situato in strada Valera di Sopra 386 a Vigolante, frazione di Parma, in provincia e diocesi di Parma.\nStoria.\nIl luogo di culto originario fu costruito in epoca medievale lungo uno dei rami della via Francigena, percorsa dai pellegrini diretti a Roma dal nord Europa; la pi\u00f9 antica testimonianza della sua esistenza risale ai primi anni del XIII secolo, quando l'edificio fu menzionato tra le cappelle dipendenti dalla pieve di San Pancrazio.\nNel 1488 la chiesa fu riedificata su finanziamento della famiglia Tagliaferri, che ne ottenne i diritti di patronato.\nAgli inizi del XVIII secolo il tempio fu profondamente ristrutturato in stile barocco; verso la met\u00e0 del secolo fu ricostruita anche la facciata, in parte riutilizzando alcune pietre della chiesa romanica originaria.\nDescrizione.\nLa chiesa si sviluppa su un impianto a navata unica affiancata da una cappella per lato, con ingresso a ovest e presbiterio absidato a est.\nLa simmetrica facciata, interamente intonacata, \u00e8 affiancata da due ampie lesene binate; nel mezzo \u00e8 collocato il portale d'ingresso, inquadrato da una cornice e sormontato da un piccolo frontone triangolare; pi\u00f9 in alto si apre una finestra ad arco mistilineo, delimitata da una cornice mistilinea intonacata; in sommit\u00e0, sopra al cornicione modanato, si staglia al centro un alto frontone triangolare, contenente una specchiatura ad arco mistilineo; ai lati si allungano due volute, che si concludono alle estremit\u00e0 in due piccoli pinnacoli piramidali.\nDai fianchi intonacati aggettano i volumi delle cappelle laterali; al termine del prospetto sinistro si erge il campanile, con basamento romanico in pietra alternata a strisce di mattoni; la struttura superiore settecentesca \u00e8 rivestita in laterizio; la cella campanaria si affaccia sulle quattro fronti attraverso ampie monofore ad arco ribassato.\nAll'interno la navata, coperta da una volta a botte lunettata intonacata, \u00e8 affiancata da una serie di lesene coronate da capitelli dorici a sostegno del cornicione perimetrale modanato.\nIl presbiterio, lievemente sopraelevato, \u00e8 preceduto da una balaustra marmorea e dall'arco trionfale a tutto sesto; al centro \u00e8 collocato l'altare maggiore a mensa in muratura, aggiunto nel 1990; sul fondo l'abside, chiusa superiormente dal catino, \u00e8 illuminata da due finestre laterali."}
{"id": "7023993", "revid": "110157", "url": "https://it.wikipedia.org/wiki?curid=7023993", "title": "IRB Pacific Nations Cup 2014", "text": "L'IRB Pacific Nations Cup 2014 \u00e8 stata la nona edizione dell'IRB Pacific Nations Cup, torneo di rugby che vede la partecipazione delle selezioni del Pacifico.\nA differenza delle precedenti competizioni, il torneo \u00e8 stato diviso in due conferenze di tre squadre ciascuna, con due tornei distinti e due vincitori.\nLe sono emerse come vincitrici del titolo della conferenza \"Pacific Islands\" davanti a e , mentre il ha vinto la conferenza \"Asia/Pacific\" rimanendo imbattuta davanti a e ."}
{"id": "7023999", "revid": "729019", "url": "https://it.wikipedia.org/wiki?curid=7023999", "title": "\u00c9toile de Bess\u00e8ges 1988", "text": "L'\u00c9toile de Bess\u00e8ges 1988, diciottesima edizione della corsa, si svolse dall'11 al 14 febbraio su un percorso di 408\u00a0km ripartiti in 3 tappe pi\u00f9 un cronoprologo. Fu vinta dall'olandese Adrie van der Poel della PDM-Ultima-Concorde davanti al francese R\u00e9gis Simon e al danese S\u00f8ren Lilholt."}
{"id": "7024003", "revid": "599013", "url": "https://it.wikipedia.org/wiki?curid=7024003", "title": "\u00c9toile de Bess\u00e8ges 1989", "text": "L'\u00c9toile de Bess\u00e8ges 1989, diciannovesima edizione della corsa, si svolse dal 9 al 12 febbraio su un percorso di 557\u00a0km ripartiti in 4 tappe. Fu vinta dal belga \u00c9tienne De Wilde della Histor-Sigma davanti all'olandese Teun van Vliet e all'olandese Frans Maassen."}
{"id": "7024005", "revid": "27723", "url": "https://it.wikipedia.org/wiki?curid=7024005", "title": "Stazione di Bologna Borgo Panigale Scala", "text": ""}
{"id": "7024007", "revid": "83531", "url": "https://it.wikipedia.org/wiki?curid=7024007", "title": "San Jos\u00e9 Miahuatl\u00e1n", "text": "San Jos\u00e9 Miahuatl\u00e1n \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 omonima.\nConta 12.699 abitanti (2010) e ha una estensione di 333,35\u00a0km\u00b2. \nIl nome della localit\u00e0 ricorda \"san Giuseppe\" (\"san Jos\u00e9\" in spagnolo), mentre la seconda parte ha il significato di \"tra le spighe della pannocchia del mais\" in lingua nahuatl."}
{"id": "7024008", "revid": "1573940", "url": "https://it.wikipedia.org/wiki?curid=7024008", "title": "Tro-Bro L\u00e9on 2016", "text": "La Tro-Bro L\u00e9on 2016, trentatreesima edizione della corsa e valevole come evento dell'UCI Europe Tour 2016 categoria 1.1 e come ottava prova della Coppa di Francia, si svolse il 17 aprile 2016 su un percorso di 203,3\u00a0km, con partenza e arrivo a Lannilis, in Francia. La vittoria fu appannaggio del danese Martin Mortensen, che complet\u00f2 il percorso in 4h50'36\", alla media di 41,97\u00a0km/h, precedendo il britannico Peter Williams e il francese Florian Vachon.\nSul traguardo di Lannilis 64 ciclisti, su 133 partenti, portarono a termine la competizione."}
{"id": "7024009", "revid": "71433", "url": "https://it.wikipedia.org/wiki?curid=7024009", "title": "An Ordinary Man", "text": ""}
{"id": "7024010", "revid": "1318658", "url": "https://it.wikipedia.org/wiki?curid=7024010", "title": "Pahela Baishakh", "text": "Il Pahela Baishakh (in Lingua bengali: \u09aa\u09af\u09bc\u09b2\u09be \u09ac\u09c8\u09b6\u09be\u0996) o Bengali New Year (\u09ac\u09be\u0982\u09b2\u09be \u09a8\u09ac\u09ac\u09b0\u09cd\u09b7 : Bangla N\u00f4bob\u00f4rsho), o anche chiamata Pohela Boishakh, \u00e8 il tradizionale capodanno del popolo bengalese.\nSi celebra il 14 aprile come una festa nazionale in Bangladesh, e il 14 o il 15 aprile negli stati indiani del Bengala Occidentale e nei vari luoghi di tradizione bengalese, indipendentemente dalla loro fede religiosa.\nEffettivamente la data della ricorrenza nazionale si basa sul Calendario lunisolare bengalese e precisamente il primo giorno del primo mese Baishakh. Pertanto, quasi sempre cade il 14 aprile di ogni anno nel calendario gregoriano. In altre localit\u00e0 questo giorno \u00e8 osservato come il tradizionale capodanno solare e la festa del raccolto, in particolare dai popoli ind\u00f9 e sikh.\nLa festivit\u00e0 viene celebrata con processioni, fiere e varie usanze familiari. Il tradizionale saluto per il capodanno bengalese \u00e8 \u09b6\u09c1\u09ad \u09a8\u09ac\u09ac\u09b0\u09cd\u09b7 \"Shubho Nabobarsho\" che letteralmente significa \"Happy New Year\".\nNegli ultimi anni questa ricorrenza ha assunto definitivamente carattere internazionale: infatti nel 2016, l'UNESCO ha dichiarato questa festa (organizzata dall' Universit\u00e0 di Dacca) come patrimonio culturale dell'umanit\u00e0."}
{"id": "7024011", "revid": "72396", "url": "https://it.wikipedia.org/wiki?curid=7024011", "title": "Engraulicypris sardella", "text": "La sardina del Malawi (\"Engraulicypris sardella\") \u00e8 un pesce africano d'acqua dolce appartenente alla famiglia dei Cyprinidae. Si tratta di una specie endemica del lago Malawi nonch\u00e9 del suo emissario, il fiume Shire, dove rappresenta una importante risorsa economica per le popolazioni che vivono lungo le sponde, da cui \u00e8 utilizzato come esca o come fonte di cibo.\nBiologia.\nAnimale pelagico, vive in banchi piuttosto dispersi (noti come shoal in lingua inglese) sia lungo le coste del lago che pi\u00f9 al largo. Si nutre esclusivamente di zooplancton. La riproduzione avviene durante tutto l'anno in siti riproduttivi non ancora noti; a causa dell'assenza di uova, \u00e8 da escludere comunque la zona pelagica pi\u00f9 distante dalla riva.\nAl massimo pu\u00f2 raggiungere una lunghezza di 13 cm, anche se raramente supera i 10 cm."}
{"id": "7024029", "revid": "767487", "url": "https://it.wikipedia.org/wiki?curid=7024029", "title": "Self Made", "text": "Self Made (\"Boreg\") \u00e8 un film israeliano del 2013 scritto e diretto dalla regista Shira Geffen. \u00c8 stato presentato in concorso alla Settimana internazionale della critica del Festival di Cannes nel 2014. Il film narra uno scambio di identit\u00e0 fra un'artista israeliana e un'operaia palestinese.\nTrama.\nMichal \u00e8 un'artista israeliana di Gerusalemme. Nadine, una palestinese che lavora in una fabbrica di mobili all'interno di un campo-profughi. Una mattina, il letto di Michal si rompe, costringendola a ordinarne uno nuovo, ma quando inizia a montarlo si accorge che manca una vite. Michal telefona quindi alla fabbrica per lamentarsi dell'acquisto, causando il licenziamento di Nadine, l'operaia addetta all'imbustamento delle viti. In seguito, i destini di Michal e Nadine si incrociano a un checkpoint di frontiera: durante un ordinario controllo, un agente di polizia commette un errore e le due donne si ritrovano a vivere una la vita dell'altra. Michal viene mandata al campo profughi di Nadine e Nadine a casa di Michal a Gerusalemme. Nonostante i guai e le difficolt\u00e0, attraverso questa esperienza le due donne scoprono infine i propri desideri nascosti, impossibili da identificare nelle loro vite precedenti."}
{"id": "7024053", "revid": "125364767", "url": "https://it.wikipedia.org/wiki?curid=7024053", "title": "Giuseppe Orlando (scultore)", "text": "A Catania l'opera pi\u00f9 famosa dello scultore e la statua di Cerere oggi collocata nell'omonima fontana in piazza Borgo. Ma quest'opera \u00e8 innegabilmente dell\u2019artista, ci\u00f2 che suscita qualche perplessit\u00e0 \u00e8 l\u2019esistenza a Catania di una seconda copia della stessa statua. Infatti secondo lo studio condotto da Luigi Sarullo su Giuseppe Orlando si riporta la notizia che la fontana di Cerere, commissionata da Antonino Buscemi, viene realizzata su bozzetto dello stesso artista nel 1757 probabilmente riprendendo un modello del Bernini. Ma la ricerca condotta sulla storia del Palazzo dell\u2019Universit\u00e0 di Catania, ha portato in luce un documento che testimonia che il 16 Aprile del 1756 furono pagate 20 onze a Giuseppe Battista in acconto:\nInoltre presenza della fontana della dea Cerere in piazza Universit\u00e0 \u00e8 chiaramente documentata nel'incisione di Antonio Zacco, pubblicata da Vito Coco nel 1780. Il documento citato permette una serie di riflessioni: per prima esclude ci\u00f2 che la leggenda locale racconta, ossia l\u2019esistenza una statua di epoca raffigurante la dea Pallade recuperata dopo il terremoto del 1693 dall\u2019antico Piano della Fera Lunare e raccoltata di fronte al nuovo Palazzo dell\u2019Almo Studio, Piano della Fera Nova.\nMa, se la presenza della dea Cerere \u00e8 comprensibile come espressione del Piano della Fera Nova, il piano del mercato, che allora coincideva con piazza Universit\u00e0, meno comprensibile e la collocazione di Cerere nel \"lontano\" piano del Borgo. La storia di questa citt\u00e0 spiega la presenza in Piazza Borgo della fontana di Cerere. All'inizio dell'Ottocento, il piano della Fera Nova viene denominato Piano delli Studi e il tradizionale mercato \u00e8 costretto a svolgersi in prossimit\u00e0 della porta di Aci, oggi piazza Stesicoro. In quel contesto, la fontana viene trasferita in Piazza Borgo e nella parte orientale del piano degli Studi e il tradizionale mercato \u00e8 costretto a svolgersi in prossimit\u00e0 della porta di Aci, oggi piazza Stesicoro. In quel contesto, la fontana viene trasferita in Piazza Borgo e nella parte orientale del piano degli Studi fronte al Palazzo San Giuliano, viene collocata nuova statua, opera di Antonio Cal\u00ec, raffigurante Francesco I. Il racconto locale, dunque, lascia intendere l'esistenza di un'unica statua di Cerere, traslata nel tempo per scelta degli amministratori.\nAltre opere di Giuseppe Orlando sono i puttini, che ornano l'organo di Donato del Piano nella chiesa di San Nicol\u00f2 l'Arena, e alcuni altari nel e Bonaventura, Mario Biondo, Giuseppe Viola e Tommaso Privitera.\nA Trecastagni Giuseppe Orlando scolpisce le statue dei Santi Alfio, Filadelfo e Cirino.\nGiuseppe Orlando ha realizzato il basamento della fontana, ma la la statua, e l'intera opera, \u00e8 attribuita oggi a Giovan Battista Marino; Orlando era suocero di lui. Progettata per Piazza Universit\u00e0, la fontana si trova oggi collocata in Piazza Borgo."}
{"id": "7024065", "revid": "729019", "url": "https://it.wikipedia.org/wiki?curid=7024065", "title": "Adolf Heyrowsky", "text": "L'Oberst Adolf Heyrowsky era un ufficiale di carriera dell'esercito dell'Impero austro-ungarico che si era dedicato all'aviazione. Divenne un Asso dell'aviazione accreditato durante la Prima guerra mondiale, con dodici vittorie aeree, nonostante fosse un pilota da ricognizione. Le unit\u00e0 in cui ha volato e comandato hanno avuto come loro principale missione ricognizioni a lungo raggio ed attacchi a terra.\nBiografia e servizio nella prima guerra mondiale.\nAdolf Heyrowsky nacque il 18 febbraio 1882 a Murau, in Stiria, in Austria. Era il figlio di un guardiacaccia.\nHeyrowsky si \u00e8 laureato presso l'Accademia militare di fanteria di Praga nel 1902. Si \u00e8 arruolato nell'Infanterieregiment 9 ed \u00e8 diventato un Offiziersstellvertreter. Fu promosso a Leutnant nel maggio 1904 e poi a Oberleutnant sei anni dopo. Nel 1912, Heyrowski si offr\u00ec volontario per l'aviazione; nell'agosto di quell'anno si \u00e8 qualificato come pilota. Quando scoppi\u00f2 la Prima guerra mondiale, Heyrowsky ebbe una carriera militare rispettabile. Era dotato di un eccellente addestramento nell'aeronautica. Fuori servizio, i suoi interessi sportivi includevano andare a cavallo, guidare un'automobile, sciare, nuotare e scherma. Ha iniziato la guerra nella Flik 2 contro i Serbi.\nPrima guerra mondiale.\nNonostante i limiti degli obsoleti biplani Lohner Type B Pfeilflieger, Heyrowsky esegu\u00ec audaci missioni di ricognizione che penetrarono fino a 200 km nel territorio nemico. Il 13 settembre 1914, Heyrowsky attacc\u00f2 un Ponte di barche serbo attraverso il fiume Save. Tenendo i comandi dell'aereo tra le sue ginocchia, accese le micce delle sue bombe e le scagli\u00f2 fuori bordo a 600 piedi di altitudine, spezzando l'arco centrale del ponte. Successivamente, la divisione serba dipendente dal ponte fu gravemente sconfitta. Heyrowsky ha ricevuto la Medaglia al merito militare (Austria) del bronzo per questa azione.\nIl 1\u00ba gennaio 1915, Heyrowsky \u00e8 stato anche promosso a Hauptmann prima dei suoi colleghi. Ha anche ricevuto l'Ordine della terza classe della corona di ferro con decorazioni di guerra. Il 22 febbraio ed il 3 marzo 1915, diventa cacciatore di palloni su Belgrado nella Flik 9, distruggendo un pallone frenato da osservazione in entrambe le date.\nNell'agosto del 1915, Heyrowsky fu nominato comandante della Flik 12; ha ricoperto quell'incarico per il resto dell'anno.\nLa sua terza vittoria arriv\u00f2 dopo aver preso il comando di una nuova unit\u00e0 formata, la Flik 19. Costituita da un cast di piloti esperti, la nuova squadriglia sarebbe diventata la migliore squadriglia da ricognizione nell'aviazione austro-ungarica. Anche se dotata principalmente di biposto della Albatros Flugzeugwerke ed Hansa-Brandenburg, la Flik 19 aveva anche caccia monoposto nel suo inventario.\nVolando con Benno Fiala von Fernbrugg come suo osservatore, Heyrowsky abbatt\u00e9 il Dirigibile italiano M.4 in fiamme il 4 maggio 1916 con 53 proiettili incendiari. Anche quando Heyrowsky continuava la sua lista di vittorie, era anche volontario a servire come ufficiale di fanteria nelle Battaglie dell'Isonzo in corso durante il suo tempo libero. Era alla guida di una compagnia responsabile del blocco di un'offensiva italiana nella Sesta battaglia dell'Isonzo.\nNel mese di agosto, \u00e8 stato costretto ad atterrare per due giorni consecutivi, anche quando ha raccolto altre due vittorie e divenne un Asso dell'aviazione. In uno di quei combattimenti di agosto, ha combattuto con nove avversari italiani per 45 minuti durante una missione di ricognizione.\nA partire dal marzo 1917, la Flik 19 fu assegnata a compiti di attacco a terra a sostegno della 14\u00aa divisione di fanteria austro-ungarica. Ad aprile, Heyrowsky scelse l'Hansa-Brandenburg C.I numero di serie 29.64 come suo aereo personale; non avrebbe volato nessun altro fino al settembre del 1917. Durante questo periodo, Heyrowsky avrebbe continuato a vincere; il 26 giugno 1917 abbatt\u00e9 due aerei nemici.\nFu abbattuto di nuovo ad ottobre, durante la Battaglia di Caporetto. Nonostante la caduta nel bel mezzo dei combattimenti e ben dietro le linee italiane, Heyrowsky ed il suo osservatore sono riusciti a sfuggire alla cattura in un viaggio di due giorni dietro le linee. Al suo ritorno, \u00e8 stato rimosso dal servizio da caccia per il lavoro sul personale. Cominci\u00f2 come ufficiale di servizio per l'aviazione per la 2nd Army (German Empire) e si trasfer\u00ec per diventare l'ufficiale di collegamento aereo del generale Ernst von Hoeppner nel marzo 1918. Ricevette anche la Croce di Cavaliere dell'Ordine imperiale di Leopoldo.\nMentre era nello staff di Hoeppner, Heyrowsky \u00e8 riuscito a volare con l'aviazione tedesca, svolgendo bombardamenti su Amiens, Parigi, Nancy e Dover. Quando gli austro-ungarici lanciarono la loro ultima grande offensiva nella Battaglia del solstizio, Heyrowsky torn\u00f2 al fronte italiano. Ha coordinato le azioni tra l'aviazione austro-ungarica e le truppe di terra fino alla fine della battaglia, il 25 giugno 1918. Poi \u00e8 tornato in Germania fino alla fine della guerra.\nIl dopoguerra.\nHeyrowsky serv\u00ec nella Luftwaffe (Wehrmacht) come Oberst durante la Seconda guerra mondiale. Mor\u00ec nel 1945, sull'orlo della promozione a Generalmajor. Aveva 63 anni."}
{"id": "7024084", "revid": "110157", "url": "https://it.wikipedia.org/wiki?curid=7024084", "title": "World Rugby Pacific Nations Cup 2015", "text": "Il World Rugby Pacific Nations Cup 2015 \u00e8 stata la decima edizione del World Rugby Pacific Nations Cup recentemente conosciuto come \"IRB Pacific Nations Cup\", torneo di rugby che vede la partecipazione delle selezioni del Pacifico.\nCome il torneo del 2014, le sei squadre sono state divise in due gruppi, ma invece di incontrare le squadre dello stesso gruppo, ogni squadra ha giocato contro le tre squadre del gruppo avversario. Al termine dei tre incontri \u00e8 stata stilata una classifica includendo i due gruppi. Le prime due classificate hanno disputato la finale, la terza e quarta per il 3\u00ba posto, e le ultime due per il 5\u00ba posto.\nLa finale \u00e8 stata disputata tra le e , che in precedenza aveva pareggiato 30-30 nella partita preliminare.\nLe hanno vinto la finale 39-29, segnando 5 mete conquistando il secondo titolo."}
{"id": "7024086", "revid": "124627412", "url": "https://it.wikipedia.org/wiki?curid=7024086", "title": "Gruppo di Chilcotin", "text": "Il Gruppo di Chilcotin, o basalti del Plateau Chilcotin, \u00e8 una vasta area di lava basaltica che forma un plateau vulcanico parallelo alla cintura vulcanica Garibaldi, nella parte centro-meridionale della Columbia Britannica, in Canada.\nNel Miocene e Pliocene, nell'Interior Plateau della Columbia Britannica si form\u00f2 un campo vulcanico di medie dimensioni con camini vulcanici in parziale sovrapposizione tra loro. Si ritiene che fossero interessati circa 50.000\u00a0km2 del Nord-ovest Pacifico, dando luogo a una grande provincia ignea con un volume di 3.300\u00a0km3. Il vulcanismo si attiv\u00f2 nell'Oligocene, ma continua sporadicamente anche al giorno d'oggi. Le eruzioni furono particolarmente intense 10-6 milioni di anni fa e successivamente 3-2 milioni di anni fa, quando fu rilasciata la maggior parte del basalto. Eruzioni meno intense avvennero tra 1,6 milioni e 10.000 anni fa.\nI flussi di lava sono stati esposti prevalentemente dall'erosione provocata dalle grandi inondazioni che avvennero in questa regione durante le passate ere glaciali, che hanno lasciato scoperti molti strati basaltici lungo il Canyon Fraser, a partire dal villaggio di Soda Cerek in direzione sud verso Canoe Creek e lungo i fiumi Chilcotin, Chilko, Chilanko e Taseko; inoltre a est del fiume Fraser nel Parco Provinciale Chasm e lungo il fiume Deadman. Prima dell'erosione del tardo Pleistocene, questi centri formavano una serie di bassi vulcani a scudo di cui non \u00e8 noto il volume e la distribuzione.\nIl gruppo di Chilcotin era ritenuto collegato al parzialmente coevo Gruppo basaltico del fiume Columbia. La sua morfologia e geochimica sono risultate molto simili a altri plateau vulcanici come la Snake River Plain nell'Idaho e parti dell'Islanda.\nFormazione dei basalti del Plateau Chilcotin.\nLa distribuzione e il volume del Gruppo di Chilcotin non \u00e8 ben nota a causa dell'estesa copertura glaciale del Pleistocene. Questo strato di ghiaccio \u00e8 presumibilmente molto spesso e in molte regioni oscura completamente il vulcanismo. I punti di fuoriuscita del vulcanismo basaltico nell'area includono piccoli coni di scorie, neck e intrusioni di gabbro che intersecano localmente il flusso lavico.\nStudi recenti indicano che il volume del Gruppo di Chilcotin \u00e8 inferiore a quanto precedentemente ritenuto e che il Plateau Chilcotin risale probabilmente all'Eocene. Questo significa che il Gruppo \u00e8 stato formato dall'azione di parecchi camini vulcanici di piccolo volume.\nPrima di 16 milioni di anni fa, gli stratovulcani della parte occidentale dell'arco vulcanico delle Cascate furono in eruzione con regolarit\u00e0 periodica per oltre 27 milioni di anni, e l'attivit\u00e0 continua tuttora. La causa di questo vulcanismo non \u00e8 ancora ben chiarita, anche se l'ipotesi pi\u00f9 comunemente accettata \u00e8 che sia stato un bacino di retro arco retrostante alla zona di subduzione della Cascadia a iniziare l'esteso vulcanismo basaltico. Alcune fessurazione provocarono eruzioni nel preesistente e fragile sistema di faglie, mentre si ritiene che il vulcanismo della porzione settentrionale sia collegato al punto caldo di Anahim, un centro di risalita del magma che ha dato luogo alla formazione dei vulcani a scudo delle catene montuose del Rainbow Range, Ilgachuz Range e Itcha Range,che a loro volta fanno parte della cintura vulcanica di Anahim. Non \u00e8 per\u00f2 nota con esattezza la relazione tra il punto caldo di Anahim e il Gruppo di Chilcotin."}
{"id": "7024087", "revid": "76963", "url": "https://it.wikipedia.org/wiki?curid=7024087", "title": "Carrie Lorraine", "text": ""}
{"id": "7024093", "revid": "1573940", "url": "https://it.wikipedia.org/wiki?curid=7024093", "title": "Conopophaga castaneiceps", "text": "Il mangiamoscerini testacastana o moschiniere capocastano (Conopophaga castaneiceps ) \u00e8 un uccello passeriforme della famiglia Conopophagidae.\nEtimologia.\nIl nome scientifico della specie, \"castaneiceps\", deriva dal latino e significa \"dalla testa castana\", in riferimento alla livrea: il loro nome comune altro non \u00e8 che la traduzione di quello scientifico.\nDescrizione.\nDimensioni.\nMisura 13-14 cm di lunghezza, per 27,6 g di peso.\nAspetto.\nSi tratta di uccelletti dall'aspetto massiccio e paffuto, muniti di grossa testa appiattita che sembra incassata direttamente nel torso, becco conico piuttosto corto e appuntito, ali corte e arrotondate, coda corta e squadrata e forti zampe allungate.\nIl piumaggio presenta dimorfismo sessuale ben evidente: nei maschi, come intuibile sia dal nome comune che dal nome scientifico, fronte, vertice e nuca (nonch\u00e9 l'area in linea retta fra le narici e l'occhio) \u00e8 di color caramello, cerchiato dall'area posteriore dell'occhio alla nuca da una banda di penne bianche che forma la caratteristica \"tonsura\" tipica dei moschinieri. Il resto della testa, nonch\u00e9 il petto e i fianchi, sono di colore grigio-nerastro, mentre il ventre, il dorso, le ali e la coda sono di colore bruno scuro.&lt;br&gt;\nNelle femmine l'area bruno-arancio del vertice \u00e8 estesa a tutta la testa e copre anche il petto, mentre il ventre \u00e8 biancastro: manca del tutto la colorazione nerastra cefalotoracica dei maschi.\nIn ambedue i sessi il becco \u00e8 nerastro superiormente e grigio-rosato inferiormente, le zampe sono nero-violacee e gli occhi sono di colore bruno scuro.\nBiologia.\nSi tratta di uccelletti dalle abitudini di vita essenzialmente diurne, che passano la maggior parte della giorana appollaiati su un ramo molto basso nel sottobosco, tenendo d'occhio i dintorni fino all'approssimarsi di una fonte di disturbo (caso in cui si rifugiano silenziosamente nel folto della vegetazione, fino all'allontanarsi del pericolo) o di una potenziale preda (caso in cui volano velocemente al suolo o fra i rami per catturarla, salvo poi fare ritorno al proprio posatoio).\nIl richiamo di questi uccelli \u00e8 costituito da squittii bitonali piuttosto acuti (3-4 kHz), ripetuti a intervalli di qualche secondo con tendenza ad accelerare.\nAlimentazione.\nIl moschiniere capocastano \u00e8 un uccello insettivoro, la cui dieta si compone di piccoli insetti ed altri invertebrati rinvenuti al suolo o fra il fogliame dei rami bassi.\nRiproduzione.\nIl periodo riproduttivo di questi animali non \u00e8 noto con precisione, tuttavia il ritrovamento di nidi in febbraio e di esemplari in amore fra marzo e giugno farebbe supporre una stagione riproduttiva prolungata: si tratta di uccelli monogami, nei quali i due \"partner\" collaborano nella cova delle 2-3 uova (che dura una quindicina di giorni) e nell'allevamento della prole (che si rende indipendente a circa 40 giorni dalla schiusa), mentre la costruzione del nido (una coppa grossolana di rametti e fibre vegetali costruita nel folto di un cespuglio a poca distanza dal suolo) \u00e8 probabilmente a carico della sola femmina.\nDistribuzione e habitat.\nIl mangiamoscerini testacastana \u00e8 endemico del Sudamerica occidentale, del quale occupa le zone pedemontane delle Ande dalla Colombia centrale e occidentale al Per\u00f9 sud-orientale.\nL\"'habitat\" di questi uccelli \u00e8 costituito dalla foresta pluviale collinare e pedemontana e dalla foresta subrtopicale di bassa montagna, con predilezione per le aree primarie con abbondanza di muschio ed epifite.\nTassonomia.\nSe ne riconoscono quattro sottospecie:\nAlcuni autori suggerirebbero ulteriori studi sulle popolazioni andine della sottospecie \"chocoensis\", che potrebbero rappresentare un \"taxon\" a parte."}
{"id": "7024095", "revid": "1543377", "url": "https://it.wikipedia.org/wiki?curid=7024095", "title": "Coppa del mondo di corsa in montagna 2018", "text": "La Coppa del mondo di corsa in montagna 2018 si \u00e8 disputata su cinque prove sotto il nome di \"WMRA Grand Prix\". La coppa maschile \u00e8 stata vinta da Ndungu Geoffrey Gikuni, quella femminile da Andrea Mayr.\nGare di coppa del mondo 2018.\nPer il 2018 le gare valevoli per la coppa del mondo erano cinque, contano i migliori quattro risultati. Un atleta entra in classifica finale a condizione di aver raccolto punti in almeno due competizioni valevoli per la coppa. Un \"bonus\" addizionale di 15 punti \u00e8 attribuito a coloro che partecipano alla gara finale di Coppa del mondo, la Smarna Gora.\nUn ulteriore \"bonus\", per tutti, di 10 punti, verr\u00e0 attribuito a quelle competizioni alle quali parteciperanno atleti provenienti da 12 o pi\u00f9 nazioni differenti.\nPunteggi.\nEcco come sono stati ripartiti i punti per la coppa del mondo 2018. Dal primo al venticinquesimo rango.\nUomini.\nClassifica finale\nDonne.\nClassifica finale"}
{"id": "7024108", "revid": "109228772", "url": "https://it.wikipedia.org/wiki?curid=7024108", "title": "Museo dell'Agor\u00e0 antica di Atene", "text": "Il museo dell'Antica Agor\u00e0 di Atene \u00e8 ospitato nella sto\u00e0 di Attalo, il grande portico ellenistico, ricostruito tra il 1953 e il 1956, sul lato orientale dell'Agor\u00e0 di Atene. Dipende dal primo Eforato delle antichit\u00e0 preistoriche e classiche.\nCostruzione.\nIl museo \u00e8 ospitato nella sto\u00e0 eretta da un architetto di pergamo per il re Attalo II nella met\u00e0 del II secolo a.C. Si tratta di un edificio rettangolare lungo 120 metri e largo 20 metri su un unico piano. Ha un colonnato dorico di fronte e un interno ionico al piano terra; una facciata ionica e una cosiddetta \"pergamena\" nell'interno superiore. Le pareti dell'antico portico erano in pietra calcarea del Pireo e le colonne e la facciata in marmo pentelico. La parete di fondo ospitava ad ogni livello ventuno negozi. Il portico fu distrutto dagli Eruli nel 267 e poi incorporato nelle fortificazioni romane della citt\u00e0 alla fine del III secolo.\nGli scavi della stoa furono intrapresi dalla Societ\u00e0 Archeologica di Atene alla fine del XIX secolo. Furono completati dalla American School che restaur\u00f2 l'edificio tra il 1953 e il 1956, a partire dagli studi dell'architetto John Travlos, con il sostegno finanziario della Fondazione Rockefeller.\nIl museo.\nStoria.\nIl museo fu fondato nel 1957 quando il primo piano del portico fu dedicato all'esposizione di oggetti scoperti sull'Agor\u00e0 dalla Scuola Americana. Ha chiuso nel novembre 2003 per la modernizzazione e la riorganizzazione delle collezioni.\nCollezioni.\nSi tratta di un museo in gran parte tematico, di cui la collezione esposta, di dimensioni modeste, riguarda principalmente il funzionamento della democrazia ateniese, di cui una gran parte dei centri di potere erano effettivamente situati sull'Agor\u00e0 o attorno ad essa. Qui si trovano le iscrizioni relative all'amministrazione e alla diplomazia della citt\u00e0 antica, accessori che testimoniano il funzionamento delle istituzioni democratiche (clessidre, kleroterion, ostrakon, gettoni di voto), ma anche statue onorifiche o votive.\nL'altra parte delle collezioni riporta l'occupazione di quest'area della citt\u00e0 dal periodo geometrico al periodo medievale."}
{"id": "7024111", "revid": "118701761", "url": "https://it.wikipedia.org/wiki?curid=7024111", "title": "Edward Lee (cestista)", "text": "Carriera.\nDa giocatore con la ha disputato i Giochi di ."}
{"id": "7024119", "revid": "446353", "url": "https://it.wikipedia.org/wiki?curid=7024119", "title": "Classe Iver Huitfeldt", "text": "La classe Iver-Huitfeldt \u00e8 una classe di fregate, costituita da tre unit\u00e0 entrate in servizio nel 2011 per la Marina militare danese.\nCostruite secondo un progetto derivato da quello delle navi-comando classe Absalon di poco precedenti, le Iver Huitfeld rappresentato le principali unit\u00e0 da combattimento d'altura della flotta danese, ricoprendo una vasta gamma di ruoli tra cui la difesa antiaerea a lungo raggio, la guerra di superficie, la lotta anti-sottomarini, le attivit\u00e0 di contromisure mine e il supporto di fuoco alle operazioni anfibie. Per le loro dimensioni e caratteristiche, sono a volte assimilate a dei veri e propri cacciatorpediniere lanciamissili.\nCaratteristiche.\nPiattaforma.\nLa progettazione della classe Iver Huitfeldt prese l'avvio nel 1996 quando la Marina danese decise di ristrutturare la propria flotta d'altura su cinque (inizialmente sei) grandi unit\u00e0 di superficie, basate sul medesimo progetto generale ma declinato in due configurazioni diverse: due unit\u00e0 (la futura classe Absalon) avrebbero dovuto ricoprire il ruolo di navi comando e di supporto, mentre tre unit\u00e0 (la futura classe Huitfeldt) avrebbero espletato funzioni di combattimento. La realizzazione delle Huitfeldt venne quindi autorizzata dal governo danese nel 2004, con i lavori affidati al cantiere Odense Steel Shipyard (controllato da un consorzio di societ\u00e0 danesi pi\u00f9 la francese Thales) di Odense. Per la costruzione delle unit\u00e0 si fece ricorso al sistema costruttivo \"a blocchi\", ormai divenuto di uso comune: le varie sezioni dello scafo furono commissionate a diversi cantieri (alcuni dei quali situati in Estonia e Lituania), quindi rimorchiate a Odense e qui assemblate; l'installazione dei sistemi d'arma e delle dotazioni militari fu invece curata dalla Marina danese stessa nella base di Kors\u00f8r.\nCome le Absalon, le Huitfledt sono costruite secondo un'architettura \"stealth\" per la riduzione della sezione radar equivalente: le sovastrutture, realizzate senza soluzione di continuit\u00e0 con lo scafo vero e proprio, presentano superfici inclinate per riflettere le emissioni radar in direzioni diverse da quelle di provenienza, gli impianti e gli allestimenti normalmente installati sopra lo scafo sono il pi\u00f9 possibile mascherati, e tutte le aperture (tranne la finiestratura della plancia) sono chiuse da saracinesche. Lo scafo delle Huitfeldt, fondamentalmente identico a quello delle Absalon ma con una silouhette pi\u00f9 snella che conferisce maggiori qualit\u00e0 \"stealth\", \u00e8 lungo fuori tutto 138,7 metri, largo nel punto massimo 19,75 metri e con un pescaggio di 5,3 metri; il dislocamento a pieno carico di combattimento \u00e8 di 6.645 tonnellate. Internamente, lo scafo \u00e8 suddiviso in 15 compartimenti stagni e in sette ponti (invece che otto come sulle Absalon).\nLe Huitfeldt adottano un esteso sistema di automazione di tutti gli apparati di bordo, con 1.500 unit\u00e0 a comando remoto per la raccolta di dati e segnali distribuite per tutta la nave e collegata a una sala controllo tramite una rete di fibre ottiche; ci\u00f2 ha consentito di ridurre notevolmente l'equipaggio, che a dispetto delle dimensioni dell'unit\u00e0 si attesta su 101 uomini (18 ufficiali, 13 sottufficiali e 70 marinai). Sono inoltre disponibili alloggiamenti per imbarcare ulteriori 64 uomini.\nApparato motore e sensori.\nL'apparato motore \u00e8 di tipo CODAD, con due assi azionate ciascuna da due motori diesel turbocompressi a 20 cilindri MTU 20V M70 della MTU Aero Engines; la potenza complessiva \u00e8 di 44.575 hp (32,8 MW), che permette una velocit\u00e0 massima di 28 nodi. L'autonomia si aggira sulle 11.500 miglia alla velocit\u00e0 di 14 nodi. Per ragioni di sopravvivenza agli attacchi del nemico, i due gruppi motore sono collocati in due locali versi, separati longitudinalmente e posti a 10 metri di distanza l'uno dall'altro; i fumi sono convogliati in due distinti fumaioli.\nL'apparato sensori delle Huitfeldt \u00e8 distribuito tra tre grossi alberi a sezione piramidale, fatta eccezione per il sistema sonar (un Atlas ASO 94) collocato invece nel bulbo di prua. I sistemi comprendono un radar multifunzione tipo \"phased array\" attivo Thales APAR, un radar di ricerca a grande distanza Thales SMART-L, un radar di ricerca di superficie e guida elicotteri Terma SCANTER 6000, tra radar nautici Furuno e due radar per il controllo del fuoco di artiglieria Saab CEROS 200. Ad integrazione di questi apparati di scoperta di tipo attivo \u00e8 poi presente un sistema passivo di rilevamento delle emissioni radar, un EO/IR Sea Star Safire III.\nSistemi d'arma.\nPer quanto riguarda l'armamento, i sistemi missilistici sono concentrati in una \"cittadella\" posta a centro nave, una soluzione unica per navi di questa categoria. Questi comprendono un sistema di lancio verticale a 32 celle (quattro blocchi di otto celle) per missili antiaerei a lunga gittata RIM-66 Standard, affiancato sui due lati da due lanciatori verticali a dodici celle per missili RIM-162 ESSM per la difesa antiaerea e antimissile a media e corta distanza; per la lotta antinave sono invece disponibili quattro rampe a quattro selle che ospitano 16 missili Harpoon, impiegabili anche contro bersagli a terra. L'armamento di artiglieria comprende due cannoni OTO Melara 76/62 mm, sistemati in due torrette sovrapposte collocate a prua davanti al blocco della plancia, e un sistema CIWS svizzero Rheinmetall Oerlikon Millennium per la difesa antiaerea e antimissile a cortissima distanza, armato con un cannone revolver da 35/90 mm. Alla lotta antisommergibili sono invece destinati i due lanciatori binati (uno per fiancata) di siluri MU-90 Impact.\nLa parte poppiera delle Huitfeldt ospita un ponte di volo e un hangar per l'appontaggio e il ricovero di un elicottero Westland Lynx; ai lati dell'hangar sono poi stati realizzati due scomparti per ospitare ciascuno un gommone a chiglia rigida."}
{"id": "7024120", "revid": "767487", "url": "https://it.wikipedia.org/wiki?curid=7024120", "title": "Marthe Richard au service de la France", "text": "Marthe Richard au service de la France \u00e8 un film del 1937 diretto da Raymond Bernard.\nLa pellicola ha come interpreti principali Edwige Feuill\u00e8re e Erich von Stroheim, la colonna sonora \u00e8 di Arthur Honegger.\nTrama.\nDurante la prima guerra mondiale, l'ufficiale tedesco von Ludlow fa fucilare i genitori della giovane francese Marthe Richard, e causa indirettamente la morte dei suoi fratellini. Per vendicarsi, Marthe decide allora di farsi arruolare come spia in favore della Francia.\nIl suo compito consiste proprio nell'avvicinare von Ludlow, e farsi assoldare come spia tedesca. Ella riesce nel suo doppio gioco, e cos\u00ec, in un periodo di difficolt\u00e0 della Francia, ottiene, con alterne vicende, di danneggiare i tedeschi, fino a provocare indirettamente l'entrata in guerra degli Stati Uniti, il che porter\u00e0 all'armistizio."}
{"id": "7024122", "revid": "110157", "url": "https://it.wikipedia.org/wiki?curid=7024122", "title": "Funhouse Tour", "text": "Il Funhouse Tour \u00e8 il quarto tour della cantante Pink, a supporto dell'album Funhouse (2008).\nInizi\u00f2 ufficialmente il 24 febbraio 2009 a Nizza e si concluse, dopo 151 spettacoli tra Europa, Australia e Nord America, il 20 dicembre 2009 a Oberhausen.\nSinossi.\nLo show inizia con un video che mostra Pink mentre guarda la tv. Ad un tratto lei si alza e inizia a percorrere una strada a bordo di una motocicletta. Mentre guida per\u00f2, Pink incontra un clown che piange al lato della strada e, per consolarlo, gli regala dei fiori. \nUna volta terminato il video, sul palco appare il clown, che inizia a girare una manopola per aprire una scatola a molla. Quando la scatola si apre, la cantante fa la sua entrata in scena sospesa in aria, con indosso un abito nero e arancione munito di una gonna esageratamente lunga. Viene eseguita cos\u00ec \"Bad Influence\". Al termine del brano, Pink atterra sul palco e la gonna le viene rimossa, per eseguire \"Just like a Pill\", \"Who Knew\", \"Ave Mary A\" e \"Don't Let Me Get Me\" e andare nel backstage. In alcune date, l'artista esegue anche \"It's All Your Fault\".\nUn divano rosso appare in scena e Pink si avvicina ad esso, per eseguire \"I Touch Myself\", canzone dei Divinyls. Durante il brano, tante mani spuntano fuori dal palco e iniziano a toccare la cantante. Si passa poi alla performance di \"Please Don't Leave Me\" , al termine della quale Pink va dietro le quinte, per poi ritornare cantando \"U + Ur Hand\". Successivamente appare un letto a forma di cuore, sopra il quale vengono eseguite \"Leave Me Alone (I'm Lonely)\" e \"So What\". Per quest'ultima, si pu\u00f2 assistere ad una lotta con dei cuscini proprio come nel video musicale.\nLa terza sezione inizia con un uomo che suona il pianoforte, e Pink esegue \"Family Portrait\". Una volta imbracciata la sua chitarra, lei prosegue con \"I Don't Believe You\", per poi passare a \"Crystal Ball\" (non sempre eseguita) , \"Trouble\" e \"Baby I'm Gonna Leave You\" dei Led Zeppelin. In alcune date viene eseguita anche \"Dear Mr. President\".\nDue ballerini entrano in scena e iniziano ad eseguire delle mosse da balletto, per poi venire seguiti da \"Sober\". Durante quest'ultima, Pink esegue delle acrobazie in aria, bendata e sopra un trapezio, affiancata da un ballerino. Al termine della performance, la cantante va velocemente nel backstage per rientrare poco dopo e cantare \"Bohemian Rhapsody\", celebre brano dei Queen. Nel brano seguente, ossia \"Funhouse\" , vengono usati quattro grandi specchi per la coreografia. Pink, nella seconda leg europea, ha cantato anche \"Stupid Girls\" , durante la quale compariva tra i ballerini un uomo con indosso uno degli abiti sfoggiati dall'artista nel video musicale. Quando la canzone finisce, viene eseguita \"Crazy\" del duo Gnarls Barkley, con la quale Pink da un saluto al pubblico.\nL'encore si apre con un'acrobatica performance di \"Get the Party Started\", seguita da un video interludio che mostra un mix di tutti i suoi video musicali, dove \"God Is a DJ\" \u00e8 la colonna sonora. L'ultimo brano dello show \u00e8 \"Glitter in the Air\". Quando la cantante esegue quest'ultimo, sta sopra lo stesso trapezio usato in \"Sober\" per poi immergersi in dell'acqua e fare un inchino conclusivo.\nScaletta.\nQuesta \u00e8 la scaletta relativa alla data di Oberhausen, il 30 novembre 2009, non \u00e8 rappresentativa per tutte le date del tour. Pink esegu\u00ec, oltre alle sue canzoni, anche alcune cover.\n\"God Is a DJ\" (interlude)\nIl DVD.\nLe due date di Sydney del 17 e 18 luglio 2009 vennero registrate per la produzione di un DVD del tour. Quest'ultimo si intitola \"Funhouse Tour: Live in Australia\" e venne pubblicato il 14 ottobre 2009.\nSuccessivamente, il 27 ottobre, esce l'edizione CD, contenente l'audio parziale del concerto e la bonus track \"Push You Away\".\nFunhouse Summer Carnival Tour.\nVerso la fine del 2009, Pink annunci\u00f2 che sarebbe andata nuovamente in tour nell'estate del 2010, per promuovere ancora \"Funhouse\".\nIl tour, chiamato \"Funhouse Summer Carnival Tour\", fu annunciato come prolungamento del precedente ma non solo, visto che avrebbe avuto una nuova scaletta e meno acrobazie durante lo show, rispetto al \"Funhouse Tour\". Tuttavia, cose come la scenografia rimasero pi\u00f9 o meno invariate. \nInizi\u00f2 ufficialmente a Colonia il 28 maggio 2010 e termin\u00f2 il 25 luglio dello stesso anno a Kristiansand.\nRecord.\nLe 58 date in Australia detengono il record del tour pi\u00f9 grande svoltosi nel Paese. Inoltre, oltre 660.000 persone assistettero agli show e questi ultimi incassarono circa 80 milioni di dollari."}
{"id": "7024126", "revid": "1568601", "url": "https://it.wikipedia.org/wiki?curid=7024126", "title": "Warnow (fiume)", "text": "La Warnow \u00e8 un fiume della regione del Meclemburgo-Pomerania Anteriore, nella Germania nord-orientale.\nGeografia.\nSgorga presso il villaggio di Grebbin, nel comune di Obere Warnow, una decina di km a nord della citt\u00e0 di Parchim. Successivamente attraversa Sternberg, B\u00fctzow, Schwaan e Rostock, dove il letto del fiume si allarga diventando cos\u00ec navigabile. Sfocia nel mar Baltico presso Warnem\u00fcnde dopo un corso di 155.4 km."}
{"id": "7024160", "revid": "1543377", "url": "https://it.wikipedia.org/wiki?curid=7024160", "title": "Classe Sachsen (fregata)", "text": "La classe Sachsen \u00e8 una classe di fregate tedesche prodotte in tre unit\u00e0; per l'equipaggiamento sono considerate come equiparabili a dei cacciatorpediniere.\nLe unit\u00e0.\nUnit\u00e0 della Classe Sachsen della Deutsche Marine\nIncidenti.\nIl 22 giugno 2018, mentre si trovava nelle acque del Mare del Nord per un'esercitazione, la \"Sachsen\" ha preso fuoco quando un missile Standard SM-2 IIIA non \u00e8 stato lanciato correttamente ed \u00e8 esploso sul ponte. Il fuoco ha causato alcuni danni visibili al ponte superiore e alla struttura del ponte della nave, per\u00f2, nessun membro dell'equipaggio \u00e8 rimasto coinvolto nell'incidente."}
{"id": "7024165", "revid": "1345932", "url": "https://it.wikipedia.org/wiki?curid=7024165", "title": "Orto-metallazione", "text": "Una reazione di orto-metallazione (nota pi\u00f9 comunemente con la dicitura inglese di directed ortho metalation, in breve DoM o DOM) \u00e8 un adattamento della sostituzione elettrofila aromatica in cui l'elettrofilo si attacca esclusivamente in posizione orto riguardo ad un anello aromatico, solitamente benzenico, generando un composto di aril-metallo come intermedio. Affinch\u00e9 si possa parlare di orto-metallazione \u00e8 necessario che l'attacco del metallo (generalmente il litio) sia coordinato da un gruppo contenente un eteroatomo in grado di donare elettroni (come O e N). Il sostituente coordinatore prende il nome di gruppo di metallazione diretta (\"direct metalation group\", DMG) ed esempi sono ammidi, ammine (specie terziarie) e alcossidi come il gruppo metossi (OCH3).\nQuesto tipo di reazione fu riportato per la prima volta, indipendentemente, dai chimici Henry Gilman e Georg Wittig negli anni Quaranta e si pu\u00f2 inquadrare nella famiglia delle ciclometallazioni.\nDi seguito \u00e8 riportato lo schema generale di funzionamento, impiegando composti di organo-litio.\nUn sistema benzenico aromatico porta un DMG, il quale interagisce con un alchil-litio (per esempio il normal butil litio, \"n\"-BuLi) per formare l'intermedio 2. Dal momento che l'eteroatomo del DMG si comporta, donando elettroni, da base di Lewis, abbiamo che il metallo (in questo caso il Li) fa da acido di Lewis. L'alchillitio dunque deprotona l'anello nella posizione adiacente al DMG, detta \"orto\", formando l'aril-litio (3). Si ha ancora il complesso acido-base. A questo punto un elettrofilo (essenzialmente uno qualunque) reagisce nella posizione orto tramite sostituzione elettrofila aromatica (SEAr), rimpiazzando l'atomo di litio.\nI gruppi attivanti orientano i sostituenti nelle posizioni orto e para, tuttavia con questo metodo si ottiene solo l'attacco in orto per cui la reazione si definisce 100% regioselettiva.\nQuando il metallo in gioco \u00e8 il litio si parla di ortolitiazione.\nLa sintesi della \"fredericamicina\", un antibiotico e antitumorale, \u00e8 ottenibile attraverso una sintesi che coinvolge diverse litiazioni.\nEsempi.\nLa DoM tradizionalmente si applica ad aniline terziarie e ammine benziliche.\nIl metodo \u00e8 stato inoltre applicato nella sintesi di ammine benziliche enantio-pure, come mostra lo schema successivo, il quale richiede una orto-litiazione del terz-butil-fenilsolfossido.\nIn un'altra applicazione la DOM viene in aiuto nel piazzare un ingombrante gruppo terz-butilico in posizione orto. La litiazione \u00e8 una sostituzione nucleofila aromatica (SNAr) e la successiva reazione al solfossido \u00e8 invece una SEAr. Nel passaggio conclusivo, il terz-butillitio agisce da nucleofilo in un'altra SNAr attraverso un intermedio anionico.\nLa DoM funziona anche in combinazione con una reazione di Suzuki in una sintesi \"one-pot\":\nDerivati del tiofenolo.\nLa DoM \u00e8 stata applicata ai tiofenoli per preparare composti che sono utili in veste di ligandi ingombrati.\nReazione correlata.\nLa metallazione diretta non si limita agli intermedi di litio o ad una preferenza per la posizione orto. In questo studio si dimostra che il prodotto di reazione della N,N-dimetilanilina con un complesso di TMEDA, sale di sodio della TMP e di-terz-butilzinco \u00e8, in realt\u00e0, un complesso zincato in posizione meta ed \u00e8 un composto cristallino stabile, che pu\u00f2 reagire con l'elettrofilo ioduro per dare la N,N-dimetil-3-iodoanilina."}
{"id": "7024170", "revid": "834", "url": "https://it.wikipedia.org/wiki?curid=7024170", "title": "JoJo's Circus", "text": ""}
{"id": "7024173", "revid": "1573940", "url": "https://it.wikipedia.org/wiki?curid=7024173", "title": "Conopophaga melanops", "text": "Il mangiamoscerini guancenere o moschiniere guancenere (Conopophaga melanops ()) \u00e8 un uccello passeriforme della famiglia Conopophagidae.\nEtimologia.\nIl nome scientifico della specie, \"melanops\", deriva dall'unione delle parole greche \"\u03bc\u03b5\u03bb\u03b1\u03bd\u03bf\u03c2\" (\"melanos\", \"nero\") e \"\u03c9\u03c8\" (\"\u014dps\", \"faccia\"), col significato di \"dalla faccia nera\", in riferimento alla loro livrea.\nDescrizione.\nDimensioni.\nMisura 10,5-12 cm di lunghezza, per 20,1 g di peso.\nAspetto.\nSi tratta di uccelletti dall'aspetto massiccio e paffuto, muniti di grossa testa appiattita che sembra incassata direttamente nel torso, becco conico piuttosto corto e appuntito, ali corte e arrotondate, coda corta e squadrata e forti zampe allungate: nel complesso, questi animali ricordano molto delle pitte, e sono inoltre fra le poche specie di mangiamoscerini a mancare della banda bianca di penne erettili attorno alla nuca.\nIl piumaggio presenta dicromatismo sessuale: nei maschi esso \u00e8 di color arancio su fronte, vertice e nuca, mentre la gola \u00e8 bianca ed il resto della testa (area fra il lati del becco e l'occhio, tempia, guance) che \u00e8 di colore nero, come intuibile sia dal nome comune che dal nome scientifico: tale banda tende ad assottigliarsi man mano che da nord si va verso sud. Anche la parte centrale del ventre ed il sottocoda sono di colore bianco, mentre dorso, ali e coda sono di colore bruno, cos\u00ec come bruna \u00e8 la parte piumata delle zampe, e petto e fianchi sono di color grigio-azzurrino.\nNelle femmine l'area facciale nera tende al grigio-bruno, con presenza di un sopracciglio grigio-biancastro: la gola \u00e8 bianco-giallina, mentre petto e ventre sono di colore bruno-arancio ed il vertice \u00e8 di color ruggine.\nSussiste una certa variet\u00e0 intraspecifica nella livrea, anche a livello individuale oltre che di popolazione: oltre allo spessore della banda facciale nera, possono essere presenti o meno delle macchie pi\u00f9 chiare sulle copritrici, ed anche l'estensione e la purezza del bianco ventrale varia da individuo a individuo, non assumendo quindi validit\u00e0 tassonomica.\nIn ambedue i sessi il becco \u00e8 nerastro, le zampe sono dello stesso colore (con tendenza a schiarirsi nel giallino, specialmente alla base) e gli occhi sono di colore bruno scuro.\nBiologia.\nIl mangiamoscerini guancenere \u00e8 un uccelletto dalle abitudini diurne, che vive da solo o in coppie difendendo un territorio di circa tre ettari e passa la maggior parte della propria giornata appollaiato su un ramo in prossimit\u00e0 del suolo, tenendo d'occhio i dintorni in attesa del passaggio di potenziali prede, alla vista delle quali questi uccelli s'involano velocemente per ragigungerle e ghermirle col becco, salvo poi fare rapidamente ritorno al proprio posatoio (la loro sosta al suolo difficilmente dura pi\u00f9 di un paio di secondi) ed attendere nuovamente il passaggio di un'altra preda, pronti a nascondersi nel folto della vegetazione al minimo cenno di pericolo.\nIl richiamo di questi uccelli consiste in aspri e acuti squittii (1,5-3,5 kHz), ripetuti a intervalli di pochi secondi gli uni dagli altri.\nAlimentazione.\nLa dieta di questi uccelli \u00e8 per la stragrande maggioranza Insettivora, componendosi di piccoli insetti ed altri artropodi e invertebrati reperiti al suolo o fra i rami bassi di alberi e cespugli.\nRiproduzione.\nLa stagione riproduttiva comprende i mesi di ottobre e novembre: si tratta di uccelli monogami, nei quali i due sessi collaborano nelle varie fasi della riproduzione.\nLa femmina costruisce un nigo voluminoso e grossolano a forma di coppa a circa mezzo metro d'altezza nel folto di un cespuglio, intrecciando rametti e fibre vegetali: al suo interno, essa depone solitamente due uova, che cova alternandosi col maschio per circa due settimane, al termine delle quali schiudono \"pulli\" ciechi ed implumi.\nI nidiacei vengono accuditi ed imbeccati da entrambi i genitori: essi sono pronti per l'involo a circa tre settimane di vita, tuttavia continuano a rimanere presso il nido (seguendo i genitori nei loro spostamenti e chiedendo loro, sebbene sempre pi\u00f9 sporadicamente, l'imbeccata) ancora per altre tre settimane, prima di allontanarsene in maniera definitiva e disperdersi.\nDistribuzione e habitat.\nIl mangiamoscerini guancenere \u00e8 endemico del Brasile, del quale occupa la fascia costiera atlantica, essendo diffuso in un areale che va dal Para\u00edba (con una popolazione anche nell'estremit\u00e0 sud-orientale del Rio Grande do Norte) all'area centro-orientale dello stato di Santa Catarina.\nL\"'habitat\" di questi uccelli \u00e8 rappresentato dalla foresta atlantica, con preferenza, quando possibile, per le aree di foresta ripariale primaria nelle vallate, con presenza di vaste zone ombreggiate ed abbondanza di sottobosco, licheni ed epifite.\nTassonomia.\nSe ne riconoscono tre sottospecie:\nLa tassonomia interna della specie \u00e8 ancora poco chiara ed andrebbe aggiornata, soprattutto in relazione all'alta variabilit\u00e0 intraspecifica nella colorazione del piumaggio, che rende vani i criteri fenetici utilizzati in passato per la suddivisione in sottospecie: alcuni autori metterebbero in discussione la validit\u00e0 della sottospecie \"perspicillata\"."}
{"id": "7024176", "revid": "308552", "url": "https://it.wikipedia.org/wiki?curid=7024176", "title": "Freccia del Sole", "text": "Il natante \"Freccia del Sole\" \u00e8 stato il primo aliscafo di linea utilizzato per collegamenti marittimi in Italia. Predecessore del modello \"Pt20\", esso \u00e8 stato costruito nel 1956 dai Rodriquez Cantieri Navali di Messina. Nel 1958 entr\u00f2 nella flotta SNAV sulle rotte Messina-Reggio Calabria e Messina-Napoli. Fu disarmato e poi demolito nel 1984.\nInformazioni.\nProgettato dall'ingegnere Carlo Rodriquez, fu varato nel 1956 con la presenza di numerose autorit\u00e0 e del presidente della Regione Siciliana. Con una lunghezza di circa 18 m e una larghezza di 8 m, poteva raggiungere i 35 kn di velocit\u00e0, coprendo le tratte Messina-Reggio Calabria e Messina-Napoli rispettivamente in 15 minuti ed in 4 ore e 30 minuti. Era in grado di trasportare 70 persone con consumi ridotti."}
{"id": "7024177", "revid": "1924342", "url": "https://it.wikipedia.org/wiki?curid=7024177", "title": "Call Out My Name", "text": "Call Out My Name \u00e8 un singolo del cantante canadese The Weeknd, pubblicato il 10 aprile 2018 come unico estratto dal primo EP \"My Dear Melancholy,\".\nVideo musicale.\nIl video musicale \u00e8 stato pubblicato il 12 aprile 2018 sul canale YouTube del cantante."}
{"id": "7024178", "revid": "729019", "url": "https://it.wikipedia.org/wiki?curid=7024178", "title": "9th Reconnaissance Wing", "text": "Il 9th Reconnaissance Wing \u00e8 uno stormo da ricognizione strategica dell'Air Combat Command, inquadrato nella Twenty-Fifth Air Force. Il suo quartier generale \u00e8 situato presso la Beale Air Force Base, in California.\nMissione.\nLo stormo \u00e8 responsabile della ricognizione ad alta quota, attraverso l'utilizzo di 27 U-2 e UAV RQ-4 Global Hawk. Mantiene inoltre un elevato stato di prontezza nelle sue forze da supporto al combattimento di spedizione per un potenziale dispiegamento ad una risposta contingente di teatro.\nOrganizzazione.\nAttualmente, al maggio 2017, lo stormo controlla:"}
{"id": "7024185", "revid": "547034", "url": "https://it.wikipedia.org/wiki?curid=7024185", "title": "Tobi (mese)", "text": "Tobi (in copto: \u2ca6\u2cb1\u2c83\u2c93, \"T\u014dbi\"), conosciuto anche come Tybi (in greco: \u03a4\u03c5\u03b2\u03af, \"Tyb\u00ed\") e Tubah (in arabo: \u0637\u0648\u0628\u0647), \u00e8 il quinto mese dei calendari egizio e copto. Nel calendario gregoriano, Tobi corrisponde al periodo che va dal 9 gennaio al 7 febbraio. \nNell'antico Egitto, il mese di Tobi era anche il primo mese della stagione del Peret (\"primavera\", \"emersione\" o \"comparsa delle terre\"), il periodo in cui le acque del Nilo retrocedevano e i campi cominciavano a dare frutti nelle terre egiziane. \nNome.\nIl nome del mese di Tobi deriva da Amso Khem, una delle forme dell'antico dio egizio Amon-Ra.\nIl nome in lingua egizia era: X1:G1-D58-X1:Z5 (\"T\u021d-\u02c1bt\").\nDescrizione.\nQuella che segue \u00e8 la descrizione del mese di Tobi fatta dallo storico egiziano medievale Al-Maqrizi nella sua opera \"al-Maw\u0101\u02bfi\u1e93 wa al-i\u02bftib\u0101r f\u012b dhikr al-khi\u1e6da\u1e6d wa al-ath\u0101r\", tradotto in francese da Urbain Bouriant come \"Description topographique et historique de l'\u00c9gypte\".\n\"Toubeh, (l'antico nome di Tobi): il quinto mese copto. Il mais e il lino devono essere ripuliti dalle erbacce e la terra, che dev'essere dedicata al cotone, al sesamo e alla cucurbita estiva, viene preparata fino al primo giorno di Meshir. Le terre destinate alla crescita di colocasia, e dello zucchero, dovrebbero essere inondate. Le terre riconosciute incoltivabili dovrebbero essere contrassegnate e dichiarate improduttive, in modo che possano essere esenti da tassazione. Avviene il primo taglio della canna da zucchero (hasab er-rcis) - lasciandone abbastanza per la semina, un q\u012br\u0101\u1e6d per ogni feddan. Alla fine del mese si dovrebbero cominciare i lavori in canali e dighe: e molta cura dovrebbe essere riservata alla riparazione di sakhieh (ruote idrauliche), pozzi, ecc. In Toubeh, l'acqua del Nilo \u00e8 nel suo stato migliore e pi\u00f9 limpido e le cisterne al Cairo e in tutte le grandi citt\u00e0 dovrebbero essere riempite in questo mese. La carne di pecora \u00e8 migliore in Toubeh che in qualsiasi altra stagione. Le verdure, in particolare le carote, sono al meglio. Cavalli e muli dovrebbero essere nutriti con bersim, ed \u00e8 giunto il momento per la vendita del bestiame. I venti dal sud (Siba) sono pi\u00f9 prevalenti che da nord (Dabour). In questo mese si riscuotono le tasse. Ci sono vari detti popolari che riguardano Toubeh, ad esempio che se la pioggia cade su uno qualsiasi dei primi undici giorni, ma specialmente sulla festa dell'Epifania, ci\u00f2 \u00e8 un segno sicuro di buon raccolto. Il fallah dice: \"Yfra en Nusrani\" (\"Il cristiano \u00e8 felice\") e afferma che Dio \u00e8 contento del suo popolo e che lo ricompenser\u00e0 con un raccolto abbondante.\"\nSinassario copto del mese di Tobi.\nDi seguito il sinassario del mese:"}
{"id": "7024188", "revid": "124123", "url": "https://it.wikipedia.org/wiki?curid=7024188", "title": "Willi Lei\u00dfler", "text": "Carriera.\nCon la ha partecipato ai Campionati europei del 1951."}
{"id": "7024190", "revid": "2110845", "url": "https://it.wikipedia.org/wiki?curid=7024190", "title": "Raymond Bernard", "text": "Biografia.\nFiglio dello scrittore umoristico Tristan Bernard e fratello minore del drammaturgo Jean-Jacques Bernard, inizi\u00f2 la carriera di attore sul palcoscenico in opere teatrali del padre, fra le quali Jeanne Dor\u00e9 (1913), insieme a Sarah Bernardt (soggetto anche di un film del 1916). Nel 1917 Bernard inizi\u00f2 a lavorare dietro alla macchina da presa alla Gaumont, come assistente di Jacques Feyder, e continu\u00f2 poi come regista, adattando in massima parte lavori teatrali del padre. Acquist\u00f2 esperienza in tali intrattenimenti popolari lavorando insieme a importanti attori come Max Linder e Charles Dullin.\nNel 1924 Bernard intraprese un nuovo stile filmico, il grande affresco storico, con \"Le miracle des loups\", ambientato nella Francia del XV secolo, sotto il regno di Luigi XI. Questo si dimostr\u00f2 essere non solo il film pi\u00f9 costoso del periodo, ma anche il pi\u00f9 redditizio. La capacit\u00e0 di Bernard di unire narrazioni drammatiche con ambientazioni grandiose e un gran numero di comparse fu sfruttata nei due ultimi film muti della sua carriera: \"Le joueur d'\u00e9checs\" (1927) e Tarakanova (1930).\nL'attivit\u00e0 filmica di Bernard nell'epoca del sonoro continu\u00f2 quasi per altri trent'anni. Ulteriori produzioni su larga scala includono il suo film sulla prima guerra mondiale, \"Le croix du bois\" (1932), ed un adattamento in tre parti de \"Les miserables\" (1934) di Victor Hugo, della durata di quasi cinque ore. Nei suoi film successivi si limit\u00f2 a progetti e budget pi\u00f9 modesti, con una serie di commedie sofisticate. Durante l'occupazione nazista della Francia dell'ultima guerra, Bernard, ebreo, dovette rimanere nell'ombra, interrompendo l'attivit\u00e0 filmica fino alla fine della guerra.\nBernard si ritir\u00f2 dall'attivit\u00e0 cinematografica nel 1958, ma, durante gli anni '70, ottantenne, supervisiono' la ricostruzione di \"Les Miserables\", che, per facilitarne la distribuzione, era stato sottoposto a severi tagli negli anni '40. Nel 1977, subito dopo la trasmissione quasi completa di quest'opera alla televisione francese, Bernard mor\u00ec all'et\u00e0 di 86 anni.\nEdizioni home video.\nAl momento esiste un'edizione italiana Home-Video del film \"Les Croix de bois\" (Le croci di legno, 1932) in Dvd, distribuita da DNA Srl. Questa versione \u00e8 disponibile anche in streaming su alcune piattaforme. Questo dvd contiene anche il film \"PER LA PATRIA\" (J'accuse, 1919) di Abel Gance. Il dvd \u00e8 stato editato con il contributo dello studioso di Storia del Cinema Riccardo Cusin."}
{"id": "7024191", "revid": "300067", "url": "https://it.wikipedia.org/wiki?curid=7024191", "title": "Willi Leissler", "text": ""}
{"id": "7024192", "revid": "104458", "url": "https://it.wikipedia.org/wiki?curid=7024192", "title": "Chavannes sur Moudon", "text": ""}
{"id": "7024196", "revid": "125739208", "url": "https://it.wikipedia.org/wiki?curid=7024196", "title": "Janina Faye", "text": "Biografia.\nCominciata la carriera d\u2019attrice da bambina, si esibisce nel suo primo ruolo cinematografo nel film \"Dracula il vampiro\" nel 1958. Diventata adulta, alterna la partecipazione al cinema, in cui lavora principalmente nei film horror, alla recitazione teatrale."}
{"id": "7024199", "revid": "547034", "url": "https://it.wikipedia.org/wiki?curid=7024199", "title": "Terz-butillitio", "text": "Il terz\"-butillitio (detto anche t\"-butillitio o in inglese \"tert\"-butyllithium) \u00e8 un composto chimico di formula (CH3)3CLi e rientra nella categoria dei composti organometallici. Viene utilizzato in chimica organica come base forte, capace di deprotonare molti composti, tra cui il benzene. \u00c8 disponibile commercialmente in soluzioni di idrocarburi e in genere non lo si prepara in laboratorio.\nIl primo a descriverne la sintesi fu Robert Burns Woodward nel 1941.\nStruttura e legami.\nCome altri composti di organo-litio, il \"terz\"-butillitio \u00e8 un \"cluster\". Mentre il \"n\"-butillitio esiste sia come esamero che come tetramero, il \"terz\"-butillitio esiste come tetramero con una forma che ricorda il cubano. I legami includono delocalizzazione sigma e un significativo legame Li-Li.\nIl legame C-Li \u00e8 molto polarizzato, con un buon 40% di carattere ionico. La molecola reagisce, quindi, come un carbanione ed \u00e8 rappresentata dalle due formule limite di risonanza in figura.\nPropriet\u00e0 chimiche.\nCome il \"n\"-butillitio, anche il \"terz\"-butillitio pu\u00f2 essere usato per lo scambio metallo-alogeno e la deprotonazione di ammine e composti con C-H attivati.\nQuesto composto, cos\u00ec come altri di alchillitio, reagisce con solventi eterei. Ad esempio sopravvive nel dietiletere solo per un'ora ma se la temperatura \u00e8 intorno a 0 \u00b0C; nel THF, invece, resiste 40 minuti a -20 \u00b0C e solo 11 minuti circa nel dimetossietano a -70 \u00b0C.\nPer minimizzare la degradazione operata da questi solventi, le reazioni che richiedono l'uso di \"terz\"-butillitio sono condotte a temperature molto basse in solventi speciali, per esempio una miscela del solvente di Trapp.\nSicurezza.\nIl \"terz\"-butillitio \u00e8 una sostanza piroforica, ovvero si incendia facilmente se esposto all'aria anche a temperature ordinarie (per definizione, inferiori a 55 \u00b0C). I solventi usati per la sua conservazione sono anch'essi infiammabili. Quando si maneggia questo composto, le tracce che rimangono sugli strumenti possono prendere fuoco e sabotare l'esperimento cos\u00ec come danneggiare il materiale.\nUn incidente causato dal \"terz\"-butillitio \u00e8 avvenuto nel 2008 quando Sheharbano Sangji, nel laboratorio di Patrick Harran alla University of California, Los Angeles, \u00e8 morto a causa di ustioni provocategli da un incendio.\nReazioni su larga scala potrebbero portare a \"runaway\", ovvero a reazioni fuori controllo e in ultima analisi a incendi ed esplosioni, specialmente se il \"terz\"-butillitio \u00e8 mescolato con eteri come il dietiletere o il tetraidrofurano. L'uso di solventi idrocarburici \u00e8 da preferirsi.\n\u00c8 infine necessario adottare tecniche che tengano alla larga l'aria, dato che il composto esposto all'ossigeno si incendia ed \u00e8 comunque sensibile all'umidit\u00e0."}
{"id": "7024203", "revid": "124123", "url": "https://it.wikipedia.org/wiki?curid=7024203", "title": "Suradet Piniwat", "text": "Dal 2017, insieme a quattro co-protagonisti di \"Duen kiao duen - 2Moons: The Series\", fa parte del gruppo musicale SBFIVE.\nPremi e candidature.\nKazz Awards\nGreat Stars Social Super Star of The Year\nLine TV Awards\nsanook\nAttitude Magazine Awards\nMaya Awards"}
{"id": "7024206", "revid": "1633360", "url": "https://it.wikipedia.org/wiki?curid=7024206", "title": "Suradet Pinnirat", "text": ""}
{"id": "7024219", "revid": "61051", "url": "https://it.wikipedia.org/wiki?curid=7024219", "title": "Conopophaga melanogaster", "text": "Il mangiamoscerini ventrenero o moschiniere pancianera (Conopophaga melanogaster ) \u00e8 un uccello passeriforme della famiglia Conopophagidae.\nEtimologia.\nIl nome scientifico della specie, \"melanogaster\", deriva dall'unione delle parole greche \"\u03bc\u03b5\u03bb\u03b1\u03bd\u03bf\u03c2\" (\"melanos\", \"nero\") e \"\u03b3\u03b1\u03c3\u03c4\u03b7\u03c1\" (\"gast\u0113r\", \"ventre\"), col significato di \"dal ventre nero\", in riferimento alla loro livrea: il nome comune altro non \u00e8 che la traduzione di quello scientifico.\nDescrizione.\nDimensioni.\nCoi suoi 14,4-15,8 cm di lunghezza per 37-43,5 g di peso, questi uccelli rappresentano la specie di mangiamoscerini di maggiori dimensioni.\nAspetto.\nSi tratta di uccelletti dall'aspetto massiccio e paffuto, muniti di grossa testa appiattita che sembra incassata direttamente nel torso, becco conico piuttosto corto e appuntito, ali corte e arrotondate, coda corta e squadrata e forti zampe allungate.\nIl piumaggio \u00e8 nero su testa, petto, fianchi e parte superiore del ventre (come del resto intuibile sia dal nome comune che dal nome scientifico), mentre sul resto di quest'ultimo esso sfuma nel grigio e il sottocoda \u00e8 bianco: dorso, ali e coda sono di colore castano-bruno con lievi sfumature rossicce, le ultime due con estremit\u00e0 pi\u00f9 scure e tendenti al nerastro. Dietro l'occhio parte una banda di penne bianche pi\u00f9 lunghe delle circostanti che raggiunge la nuca inspessendosi, a formare la \"tonsura\" caratteristica di quasi tutti i conopofagidi.\nIl dimorfismo sessuale \u00e8 abbastanza netto, con le femmine quasi interamente brune (la porzione ventrale pi\u00f9 tendente al grigio-nerastro) e dalla banda bianca pi\u00f9 sottile e dalla colorazione meno nitida.\nIn ambedue i sessi il becco e le zampe sono di colore grigio-nerastro, mentre gli occhi sono di colore bruno scuro.\nBiologia.\nSi tratta di uccelli molto schivi e difficili da osservare, che si nascondono nel folto della vegetazione cespugliosa al minimo accenno di pericolo, rimanendo immobili fino all'allontanarsi della fonte di disturbo: diurni e tendenzialmente solitari, essi possono tuttavia essere osservati in coppie durante la stagione degli amori, e passano la maggior parte della giornata appollaiati sul ramo basso di un cespuglio a poca distanza dal suolo, attendendo il passaggio di eventuali prede sulle quali avventarsi.\nIl richiamo di questi uccelli \u00e8 basso e gracchiante, composto da 2-5 note ripetute a distanza di pochi secondi.\nAlimentazione.\nSi tratta di uccelli insettivori, la cui dieta \u00e8 composta di insetti ed altri piccoli invertebrati rinvenuti in massima parte al suolo.\nRiproduzione.\nMancano dati riguardante la riproduzione di questi uccelli, tuttavia si suppone che essa non differisca in maniera significativa, per modalit\u00e0 e tempistica, da quanto osservabile nelle specie congeneri.\nDistribuzione e habitat.\nIl mangiamoscerini ventrenero popola la porzione meridionale del bacino amazzonico, occupando l'area che va dalle rive orientali del Rio Madeira all'alto corso del Tapaj\u00f3s, a sud fino alla Rond\u00f4nia settentrionale e al Mato Grosso nord-occidentale, e quella che va dalle rive orientali del Rio Xingu a quelle occidentali del basso corso del Tocantins: la sua presenza nell'area fra le due summenzionate \u00e8 probabile ma non ancora dimostrata. Anche la singola osservazione avvenuta in Bolivia (lungo l'alto corso del Beni) deve ancora essere confermata.\nL\"'habitat\" di questi uccelli \u00e8 rappresentato dalla foresta pluviale primaria umida, con densissimo sottobosco e abbondante crescita di epifite, con la maggioranza delle osservazioni che avviene nei pressi di zone esposte alla luce (ad esempio grossi alberi caduti che interrompono la canopia).\nTassonomia.\nLa presunta sottospecie \"rusbyi\", descritta in base a una singola osservazione in Bolivia, non pare avere validit\u00e0 e viene sinonimizzata con la nominale, rendendo la specie monotipica.\nSebbene alcuni autori ne abbiano suggerita l'ascrizione a un proprio genere monotipico, \"Pseudoconopophaga\", a livello di vocalizzazioni e di biogeografia il mangiamoscerini ventrenero non presenta particolare distanza dalle altre specie di \"Conopophaga\", anzi mostra affinit\u00e0 col \"cluster\" di specie facente capo a \"C. lineata\"."}
{"id": "7024220", "revid": "31886", "url": "https://it.wikipedia.org/wiki?curid=7024220", "title": "Trove", "text": "Trove \u00e8 un MMORPG sandbox sviluppato e pubblicato da Trion Worlds. Il gioco fu pubblicato per Windows il 9 luglio 2015, per macOS il 16 ottobre dello stesso anno, per PlayStation 4 e Xbox One il 13 dicembre 2016.\nSviluppo.\n\"Trove\" fu annunciato il 13 novembre 2013 con la possibilit\u00e0 di giocare alla versione alpha del gioco. L'accesso alla closed beta fu reso possibile il 25 settembre 2014 e ci fu un \"weekend gratis\" in cui fu possibile per tutti accedere alla closed beta senza registrarsi il 24-26 ottobre 2014. La versione per console and\u00f2 in open beta il 13 dicembre 2016. \"Trove\" \u00e8 stato lanciato in closed beta in Cina il 27 marzo 2017.\nModalit\u00e0 di gioco.\nI giocatori assumono il ruolo di una delle multiple classi presenti nel gioco, ognuna con stili di gioco e abilit\u00e0 differenti. Dopo un breve tutorial, i giocatori arrivano in una zona chiamata \"\"Hub\". In questa area i giocatori possono accedere a dei portali che fungono da punti di accesso per diversi mondi di gioco, ciascuno progettato per avere diversi livelli di difficolt\u00e0 (Negli ultimi aggiornamenti sono stati rimpiazzati con un Atlas che svolge la stessa funzione). Ogni portale richiede un certo valore di \"Power Rank\"\" per potervi accedere, che aumenta con l'avanzare dei portali. Ogni mondo diventa progressivamente pi\u00f9 difficile, ma premia livelli pi\u00f9 alti di esperienza e migliori bottini o risorse. Ogni portale ha un colore specifico che \u00e8 progettato per indicare la qualit\u00e0 del bottino che pu\u00f2 essere localizzato pi\u00f9 comunemente l\u00ec, anche se c'\u00e8 una piccola possibilit\u00e0 che il bottino di una qualit\u00e0 pi\u00f9 elevata possa essere trovato. L'eccezione \u00e8 rappresentata dai portali rossi di livello pi\u00f9 elevato che abbandonano prevalentemente il bottino di qualit\u00e0 leggendario (arancione), ma hanno una maggiore possibilit\u00e0 di lasciare bottino di qualit\u00e0 reliquia (rosso), splendente (arcobaleno), oscuro (viola scuro/nero). Cui sono anche le qualit\u00e0 radiante e stellare, ottenibili solo fabbricandole. \nLa qualit\u00e0 del bottino progredisce da (in ordine crescente) non comune, raro, epico, leggendario, reliquia, splendente, ombra (da 1 a 5) e stellare.\nIn Trove solo tre slot per oggetti possono essere sbloccati sconfiggendo PNG ostili, a differenza di altri giochi RPG. Gli oggetti che possono essere ottenuti in questo modo sono i cappelli, le maschere e le armi.\nI giocatori possono ottenere altri oggetti equipaggiabili costruendoli, comprandoli nal negozio in-game o scambiandoli con altri PNG. Questi oggetti includono anelli, diversi costumi per il personaggio (che si sbloccano salendo di livello), tomi, alleati (animali permanenti che potenziano le statistiche del personaggio) ali, cavalcature, barche, vele, fiasche (che se consumate ripristinano la salute del personaggio), canne da pesca ed emblemi, che aggiungono o alterano i benefici dati dalle fiasche.\nUna caratteristica di \"Trove\" \u00e8 La Collezione. Con l'eccezione di anelli, cappelli, armi e maschere, ognuno degli altri oggetti di bottino non rilasciati, una volta attivato, viene aggiunto alla libreria personale di oggetti sbloccati. Qualsiasi personaggio di quell'account pu\u00f2 quindi accedere alla propria copia di quell'oggetto dalla raccolta e pu\u00f2 selezionarlo dallo slot corrispondente nella schermata dell'attrezzatura personaggio. \nAnelli, maschere, cappelli e armi non vengono aggiunti alla libreria e quindi il giocatore otterr\u00e0 solo un'istanza dell'oggetto, a meno che non ne vengano trovati o realizzati altri. Se un giocatore desidera trasferire l'oggetto tra i personaggi, deve prima rimuovere l'equipaggiamento e cambiare i personaggi per equipaggiarlo al personaggio appena selezionato.\nPersonalizzazione del personaggio.\nQualsiasi arma, cappello o maschera posizionata nella stazione di assemblaggio nota come collettore di bottino, verr\u00e0 distrutta, ma lo stile di quell'oggetto verr\u00e0 aggiunto alla libreria del giocatore permettendo di usare quell'oggetto come forma di vanit\u00e0, al posto dell'oggetto attualmente equipaggiato. Il nuovo oggetto influisce solo sull'aspetto del personaggio e fornisce solo un'alterazione visiva di esso.\nI giocatori possono anche alterare il volto, la pelle e la capigliatura del personaggio tramite il \"Barbershop\" (barbiere) senza limiti, penalit\u00e0 o costi.\nClassi.\nCi sono numerosi classi in Trove: attualmente, sono:\nOgni classe ha le proprie forze e debolezze, rendendo le modalit\u00e0 di gioco pi\u00f9 varie.\nLa maggior parte delle classi sono state progettate per somigliare ad un bioma particolare, fatta eccezione per le classi 'roamer', che, secondo la lore del gioco, non appartengono a nessun bioma."}
{"id": "7024225", "revid": "104458", "url": "https://it.wikipedia.org/wiki?curid=7024225", "title": "Corcelles le Jorat", "text": ""}
{"id": "7024226", "revid": "392845", "url": "https://it.wikipedia.org/wiki?curid=7024226", "title": "T-butillitio", "text": ""}
{"id": "7024232", "revid": "767487", "url": "https://it.wikipedia.org/wiki?curid=7024232", "title": "Markus Bernhard", "text": "Carriera.\nPallacanestro.\nCon la ha partecipato a due edizioni dei campionati europei (1951, 1953)."}
{"id": "7024233", "revid": "104458", "url": "https://it.wikipedia.org/wiki?curid=7024233", "title": "Corcelles-pres-Payerne", "text": ""}
{"id": "7024234", "revid": "104458", "url": "https://it.wikipedia.org/wiki?curid=7024234", "title": "Corcelles pr\u00e8s Payerne", "text": ""}
{"id": "7024235", "revid": "104458", "url": "https://it.wikipedia.org/wiki?curid=7024235", "title": "Corcelles pres Payerne", "text": ""}
{"id": "7024245", "revid": "62004", "url": "https://it.wikipedia.org/wiki?curid=7024245", "title": "Eldor-Viner", "text": ""}
{"id": "7024246", "revid": "767487", "url": "https://it.wikipedia.org/wiki?curid=7024246", "title": "Oskar Roth", "text": "Carriera.\nPallacanestro.\nCon la ha partecipato a quattro edizioni dei campionati europei (1951, 1953, 1955, 1961)."}
{"id": "7024252", "revid": "122315", "url": "https://it.wikipedia.org/wiki?curid=7024252", "title": "Gymnorhinus", "text": ""}
{"id": "7024265", "revid": "767487", "url": "https://it.wikipedia.org/wiki?curid=7024265", "title": "Haifa (film)", "text": "Haifa (in arabo: \u062d\u064e\u064a\u0652\u0641\u064e\u0627) \u00e8 un film del 1996 diretto da Rashid Masharawi.\nFu presentato in anteprima mondiale al Festival di Cannes 1996, dove concorse per il miglior film nella sezione \"Un Certain Regard\".\nIl film si presenta come un dramma corale dal carattere socio-politico e intende rivelare i vari modi in cui gli accordi di Oslo furono percepiti dai palestinesi residenti in un piccolo villaggio sulla Striscia di Gaza.\nTrama.\nIn un campo-profughi di Gaza vive un uomo mezzo matto che tutti chiamano Haifa, dal nome della sua amata citt\u00e0 natale che fu costretto ad abbandonare durante la Nabka del 1948. Haifa entra ed esce di continuo dal villaggio, sa tutto di tutti e poich\u00e9 \u00e8 considerato fuori di testa lui solo pu\u00f2 permettersi di dire la verit\u00e0. Fra gli amici di Haifa c'\u00e8 l'ex-poliziotto Abu Said. Abu Said \u00e8 uno dei tanti nel villaggio ad appoggiare le scelte di Yasser Arafat e sul futuro della politica \u00e8 ottimista. Sua moglie, Oum Said, \u00e8 una donna ansiosa e spolicizzata. Sta aspettando che il figlio primogenito esca di prigione e nel frattempo gli cerca una moglie. Il fratello di Said, Siad, \u00e8 disoccupato, cinico, e animato da sentimenti di ribellione, condivisi dagli altri giovani del villaggio. Poi c'\u00e8 Sabah, la sorellina dodicenne, che sogna un futuro romantico.\nProduzione.\nIl film fu girato subito dopo gli accordi di pace del 1995 fra Arafat e Yitzhak Rabin. Fu finanziato da una casa di produzione olandese, la Argus Film. Si tratta del secondo lungometraggio narrativo di Rashid Masharawi, regista palestinese nato nel campo-profughi Al Shati, sulla Striscia di Gaza. Attraverso questo film, scritto all'et\u00e0 di 34 anni, il regista intende raccontare gli avvenimenti che hanno portato alla storica stretta di mano tra Arafat e Rabin."}
{"id": "7024268", "revid": "116358907", "url": "https://it.wikipedia.org/wiki?curid=7024268", "title": "Max Kommerell", "text": "Biografia.\nSettimo e ultimo figlio di un ufficiale medico, Eugen Kommerell, e di sua moglie, Julie Kleinmann, studi\u00f2 dopo la prima guerra mondiale con Friedrich Gundolf e Friedrich Wolters, unendosi al circolo letterario di Stefan George, da cui si distacc\u00f2 nel 1930, pur continuando a seguirne le idee e a promuovere una funzione etica della poesia. Lo stesso anno inizi\u00f2 a insegnare all'Universit\u00e0 di Francoforte (con una importante lezione inaugurale su Hugo von Hofmannsthal).\nDivenne amico di Walter Friedrich Otto (di cui spos\u00f2 la figlia) e Karl Reinhardt, pass\u00f2 poi all'universit\u00e0 di Bonn e dal 1941 all'universit\u00e0 di Marburgo (dove tenne la cattedra di filologia germanica fino alla morte), ma il suo rapporto con le istituzioni non fu sempre facile, e perse pi\u00f9 volte l'incarico.\nDopo il divorzio nel 1936 da Eva Otto (con cui ebbe una figlia, Gisela), spos\u00f2 in seconde nozze Erika Franck (da cui ebbe una seconda figlia, Yvonne), ma due anni dopo il matrimonio mor\u00ec a causa di un'infezione da epatite.\nFu in stretto contatto scientifico con il teologo Rudolf Bultmann, i filosofi Martin Heidegger e Hans-Georg Gadamer, l'indologo Heinrich Zimmer e, pi\u00f9 brevemente, con il filologo Ernst Curtius.\nSi occup\u00f2 di H\u00f6lderlin, Jean Paul, Goethe, Schiller, Klopstock, Kleist e Hofmannsthal con monografie e studi critici; tradusse Michelangelo e Calder\u00f3n. Tra i saggi che ha lasciato vanno ricordati inoltre: \"Jean Paul Verh\u00e4ltnis zu Rousseau\" (1925), \"Der Dichter als F\u00fchrer in der deutschen Klassik\" (1928), \"Lessing und Aristoteles\" (1940), \"Geist und Buchstabe der Dichtung\" (1940) e \"Gedanken \u00fcber Gedichte\" (1943).\nScrisse anche poesie, in raccolte quali \"Leichte Lieder\" (1931), \"Das letzte Lied\" (1933), \"Mein Anteil\" (1938), \"Terzinen der Nacht\" (1941), \"Die Lebenszeiten\" (1942); un dramma \"Die Gefangenen\" (1942, proibito dalla censura, poi pubblicato nel 1948); il romanzo \"Der Lampenschirm aus den drei Taschent\u00fcchern\" (1940) e diverse novelle, tra cui \"Hieronyma\" (uscita postuma nel 1954).\nLe sue lettere (tra le quali alcune con Heidegger a proposito di H\u00f6lderlin), sono state raccolte nel 1967 a cura di Inge Jens, mentre nel 2011 \u00e8 uscita una sua biografia scritta da Christian Weber."}
{"id": "7024270", "revid": "767487", "url": "https://it.wikipedia.org/wiki?curid=7024270", "title": "Champmartin", "text": "Champmartin (toponimo francese) \u00e8 una frazione del comune svizzero di Cudrefin, nel Canton Vaud (distretto della Broye-Vully).\nStoria.\nGi\u00e0 comune autonomo che si estendeva per 2,6\u00a0km\u00b2 e che apparteneva al distretto di Avenches, nel 2002 \u00e8 stato accorpato al comune di Cudrefin.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "7024288", "revid": "287204", "url": "https://it.wikipedia.org/wiki?curid=7024288", "title": "Per W\u00e4stberg", "text": "Biografia.\nSi \u00e8 laureato in lettere presso l'Universit\u00e0 di Uppsala. Dal 1953 ha iniziato a scrivere per il periodico \"Dagens Nyheter\", uno dei maggiori quotidiani svedesi, di cui \u00e8 anche stato caporedattore dal 1976 al 1982.\nSi \u00e8 fortemente speso in favore della tutela dei diritti umani: ha lottato per l'anticolonialismo, e contro l'Apartheid in Sudafrica. \u00c8 stato espulso dal Governo della Rhodesia nel 1959. Dopo la pubblicazione del suo libro \"P\u00e5 Svarta Listan\" nel 1960, Sudafrica e Rhodesia gli hanno tolto la possibilit\u00e0 di entrare sul loro territorio. Ha fatto ritorno in Sudafrica nel 1990 dopo la liberazione dal carcere di Nelson Mandela.\nNel 1963 \u00e8 stato tra i fondatori della sezione svedese di Amnesty International. Dal 1979 al 1986 \u00e8 stato presidente del PEN International, associazione di scrittori, fondata a Londra nel 1921 da John Galsworthy con lo scopo di promuovere l'amicizia e gli scambi intellettuali fra scrittori di tutto il mondo.\n\u00c8 stato eletto membro dell'Accademia svedese nel 1997. \u00c8 succeduto nel Seggio numero 12 al poeta Werner Aspenstr\u00f6m.\nOpere.\nHa pubblicato le seguenti opere."}
{"id": "7024299", "revid": "124730710", "url": "https://it.wikipedia.org/wiki?curid=7024299", "title": "Chiesa di San Pietro (Rostock)", "text": "La chiesa di San Pietro (in tedesco: \"Petrikirche\") \u00e8 un luogo di culto evangelico di Rostock, nel Meclemburgo-Pomerania Anteriore. Gi\u00e0 esistente nel XIII secolo, \u00e8 la pi\u00f9 antica chiesa della citt\u00e0 anseatica.\nStoria e descrizione.\nLa prima citazione della chiesa di San Pietro risale ad un documento del 1252, dato che la rende la pi\u00f9 antica tra le chiese tutt'ora esistenti di Rostock. Tra il 1312 ed il 1351 fu costruito l'attuale edificio a tre navate, mentre nel secolo successivo fu eretta la caratteristica guglia, distrutta nel 1543 da un fulmine. Ricostruita nel 1577 con un'altezza di 117 m, la chiesa divenne un punto di riferimento per i navigatori cos\u00ec come per gli abitanti della citt\u00e0. Ci\u00f2 nonostante la guglia risulter\u00e0 danneggiata dai fulmini ancora nel 1581, 1610, 1652, 1709 e 1718. A causa dei continui danneggiamenti dovuti agli agenti atmosferici, nel 1902 la chiesa fu sottoposta ad un importante restauro. Tra il 26-27 aprile 1942 l'edificio fu duramente colpito dai bombardamenti inglesi: in particolare andarono distrutte due delle tre navate e la guglia.\nTra il 1954 ed il 1967 le navate distrutte furono recuperate e la chiesa fu parzialmente riaperta al culto. La guglia invece fu ricostruita solamente tra il 1992 ed il 1995."}
{"id": "7024301", "revid": "122246", "url": "https://it.wikipedia.org/wiki?curid=7024301", "title": "Sebasti\u00e1n Brajkovic", "text": "Gioca nel ruolo di palleggiatore nel .\nCarriera.\nLa carriera di Sebasti\u00e1n Brajkovic, marito della pallavolista Marcia Scacchi, inizia nella formazione del , dove muove i suoi primi passi prima di approdare al nel 2002, club col quale ottiene la promozione nella Liga A1 de V\u00f3ley, debuttandovi nella stagione 2003-04, trasferendosi poi nella stagione seguente al .\nNel campionato 2005-06 gioca in Spagna, prendendo parte alla Superliga de Voleibol Masculina col , ma gi\u00e0 nel campionato seguente rientra in patria, difendendo per quattro annate i colori del . Nella stagione 2010-11 si trasferisce al , mentre nella stagione seguente difende i colori del .\nRitorna quindi al nel campionato 2012-13 e poi al nel campionato seguente, prima di firmare con l' nella stagione 2014-15: rimane legato al club per tre annate, vincendo due scudetti, la Coppa ACLAV 2015, due edizioni della Coppa M\u00e1ster e il campionato sudamericano per club 2015, oltre ad essere premiato come miglior palleggiatore della Liga Argentina de Voleibol 2015-16.\nPer il campionato 2017-18 si accasa alla neopromossa . "}
{"id": "7024322", "revid": "599013", "url": "https://it.wikipedia.org/wiki?curid=7024322", "title": "Wilfried Kanga", "text": "Caratteristiche tecniche.\n\u00c8 un'ala.\nCarriera.\nKanga \u00e8 nato in Francia ed \u00e8 discendente di una famiglia ivoriana. Nel marzo 2016 \u00e8 stato convocato nella sezione under 20 della nazionale della nella partita vinta per 3-2 contro il Qatar. \u00c8 cresciuto nelle giovanili del ."}
{"id": "7024327", "revid": "2675", "url": "https://it.wikipedia.org/wiki?curid=7024327", "title": "Persone di nome Santiago/Calciatori", "text": "Questa \u00e8 una lista di persone presenti nell'enciclopedia che hanno il prenome Santiago e come attivit\u00e0 principale sono Calciatori"}
{"id": "7024331", "revid": "1522738", "url": "https://it.wikipedia.org/wiki?curid=7024331", "title": "Persone di nome Volodymyr", "text": ""}
{"id": "7024341", "revid": "1305772", "url": "https://it.wikipedia.org/wiki?curid=7024341", "title": "Safe + Sound", "text": "Safe + Sound \u00e8 il terzo album del rapper statunitense DJ Quik, pubblicato il 21 febbraio del 1995 e distribuito da Profile Records. Successo commerciale, l'album raggiunge la top 20 nella Billboard 200 e il primo posto tra gli album hip hop. L'11 luglio 1995 \u00e8 certificato disco d'oro dalla RIAA.\nNonostante fosse sotto contratto con la Profile, nel 1995 DJ Quik faceva gi\u00e0 parte della Death Row: per questo motivo Suge Knight \u00e8 accreditato come produttore esecutivo, nonostante DJ Quik decida di non scegliere nessuno dei rapper della Death Row come ospiti del suo album, preferendo puntare ancora sul suo fidato collettivo (Hi-C, 2nd II None e Playa Hamm).\nRicezione.\nJohn Bush di Allmusic gradisce moderatamente il terzo disco di DJ Quik, dove si riconoscono i testi divertenti e i suoni g-funk. Pi\u00f9 entusiastica la recensione di \"RapReviews\": \u00abl'atteso terzo album di Quik [...] lo collocava tra l'\u00e9lite hip hop.\u00bb Il critico di \"RapReviews\" Pete T., secondo cui l'album \u00e8 un \u00abgioiello musicale\u00bb e \u00abspicca tra la moltitudine di successi commerciali e critici della West Coast nel 1995\u00bb, elogia anch'egli la produzione (dieci decimi): per il critico, il lavoro sulle strumentali fa sfigurare quelli degli album precedenti dell'artista. La critica nota inoltre, che i temi dell'album sono piuttosto scarsi: sesso, feste e attacchi al nemico MC Eiht.\nTracce.\nG-One e Tracy Kendrick co-produttori dove nominati."}
{"id": "7024343", "revid": "399", "url": "https://it.wikipedia.org/wiki?curid=7024343", "title": "Ruby Bridges", "text": "\u00c8 stata la prima bambina afroamericana a desegregare la scuola elementare William Frantz, frequentata all'epoca solo da bianchi, in Louisiana, durante la crisi di desegregazione della scuola di New Orleans nel 1960.\nBiografia.\nPrimi anni di vita.\nRuby Bridges \u00e8 nata a Tylertown, Mississippi, da Abon e Lucille Bridges. Quando aveva quattro anni, la famiglia si trasfer\u00ec a New Orleans, Louisiana. Nel 1960, quando aveva sei anni, i suoi genitori risposero a una richiesta della National Association for the Advancement of Colored People (NAACP) e la offrirono come volontaria per partecipare all'integrazione del sistema scolastico di New Orleans, anche se suo padre era titubante.\nIntegrazione.\nAll'inizio del 1960, Ruby \u00e8 stata una dei sei bambini neri di New Orleans a superare il test che stabiliva se potevano frequentare la scuola bianca William Frantz Elementary. Due dei sei decisero di rimanere alla loro vecchia scuola, Ruby and\u00f2 a scuola da sola, e tre bambini furono trasferiti al McDonogh No. 19 e divennero noti come i Tre McDonogh. Ruby e sua madre furono scortate a scuola da ben quattro marshall federali durante l'intero primo anno di scuola.\nIl padre di Ruby era inizialmente riluttante, mentre la madre sentiva la necessit\u00e0 non solo di dare alla figlia una migliore educazione, ma di \"fare questo passo avanti... per tutti i bambini afro-americani\". La donna convinse infine il marito a lasciarla andare alla scuola.\nLa sentenza del giudice J. Skelly Wright per il primo giorno delle scuole integrate a New Orleans, il 14 novembre 1960, fu commemorata da Norman Rockwell nel dipinto \"The Problem We All Live With\" (pubblicato su \"Look\" il 14 gennaio 1964). Come descrive Ruby stessa: \"Salendo ho potuto vedere la folla, ma vivendo a New Orleans, in realt\u00e0 ho pensato che fosse Mardi Gras. C'era una grande folla di persone al di fuori della scuola. Stavano lanciando cose e gridando, e questo tipo di cose succede a New Orleans al Mardi Gras\". L'ex vice Marshall degli Stati Uniti Charles Burks ha poi ricordato: \"Ha dimostrato molto coraggio. Non ha mai pianto n\u00e9 piagnucolato. Ha marciato come un piccolo soldato, siamo tutti molto orgogliosi di lei\".\nNon appena Ruby fu ammessa nella scuola, i genitori bianchi ritirarono i propri figli e tutti gli insegnanti si rifiutarono di lavorare finch\u00e9 un bambino di colore fosse stato iscritto. Solo una persona accett\u00f2 di insegnare a Ruby: Barbara Henry, di Boston, Massachusetts. Per oltre un anno, Barbara Henry insegn\u00f2 ad una classe composta dalla sola Ruby Bridges \"come se stesse insegnando a un'intera classe\".\nIl primo giorno, Ruby e i suoi accompagnatori adulti trascorsero l'intera giornata nell'ufficio del preside, e il caos delle proteste imped\u00ec loro di andare in classe fino al secondo giorno. Il secondo giorno, tuttavia, uno studente bianco ruppe il boicottaggio ed entr\u00f2 a scuola. Si trattava di un pastore metodista di 34 anni, Lloyd Anderson Foreman, che ha accompagnato sua figlia Pam di 5 anni attraverso la folla arrabbiata, dicendo: \"Voglio semplicemente il privilegio di portare mia figlia a scuola\". Pochi giorni dopo, altri genitori bianchi hanno iniziato a portare i loro figli, e le proteste hanno cominciato a calmarsi. Ogni mattina, mentre Ruby andava a scuola, una donna minacciava di avvelenarla. Per questo motivo, i Marshall statunitensi inviati dal Presidente Eisenhower, che supervisionavano la sicurezza dei Bridges, hanno permesso a Ruby di mangiare solo il cibo che portava da casa.\nLo psichiatra infantile Robert Coles si offr\u00ec volontariamente di fornire consulenza a Ruby durante il suo primo anno alla Frantz. Si incontrarono settimanalmente nella casa di Ruby e pi\u00f9 tardi scrisse un libro per bambini, \"The Story of Ruby Bridges\", per far conoscere la storia di Ruby.\nLa famiglia di Ruby soffr\u00ec per la decisione di mandarla alla William Frantz Elementary: suo padre perse il lavoro, il negozio di alimentari in cui la famiglia aveva sempre fatto la spesa non permetteva pi\u00f9 loro di fare acquisti e i nonni, che erano mezzadri in Mississippi, furono espropriati della loro terra. Ruby aveva notato che molti altri nella comunit\u00e0, sia bianchi che neri, mostravano sostegno in vari modi: alcune famiglie bianche continuavano a mandare i loro figli alla Frantz nonostante le proteste, un vicino di casa aveva fornito a suo padre un nuovo lavoro e le baby-sitter del posto consideravano lei e i familiari come protettori, al punto da camminare dietro l'auto dei marescialli federali durante i viaggi a scuola.\nVita adulta.\nRuby Bridges, divenuta Ruby Bridges Hall dopo il matrimonio, vive ancora a New Orleans con suo marito, Malcolm Hall, e i loro quattro figli. Dopo la fine degli studi in un liceo desegregato, ha lavorato come agente di viaggio per 15 anni e in seguito \u00e8 diventata madre a tempo pieno. Attualmente \u00e8 presidente della Fondazione Ruby Bridges, che ha fondato nel 1999 per promuovere \"i valori della tolleranza, del rispetto e dell'apprezzamento di tutte le differenze\". Descrivendo la missione del gruppo, afferma, \"il razzismo \u00e8 una malattia degli adulti e dobbiamo smettere di usare i nostri figli per diffonderla\".\nRuby Bridges Hall \u00e8 il soggetto della canzone di Lori McKenna \"Ruby's Shoes\". La sua lotta infantile alla William Frantz Elementary School \u00e8 stata rappresentata nel film \"Ruby Bridges\" del 1998. La Bridges \u00e8 stata interpretata dall'attrice Chaz Monet, e il film includeva anche Lela Rochon come madre di Ruby, Lucille \"Lucy\" Bridges; Michael Beach come il padre di Ruby, Abon Bridges; Penelope Ann Miller come insegnante di Ruby, la signora Barbara Henry; e Kevin Pollak come il dottor Robert Coles.\nL'8 gennaio 2001, ha ricevuto la Presidential Citizens Medal dal presidente Bill Clinton.\nCome centinaia di migliaia di persone nell'area di New Orleans, la Bridges ha perso la sua casa (a Eastern New Orleans) a causa delle catastrofiche inondazioni causate dal fallimento del sistema di sbarramento durante l'uragano Katrina nel 2005.\nNell'ottobre 2006, l'Alameda Unified School District in California ha dedicato una nuova scuola elementare a Ruby Bridges, e ha emesso un annuncio in suo onore, e nel novembre dello stesso anno \u00e8 stata onorata nel Concerto contro l'odio della Lega Antidiffamazione. Nel 2007, il Museo dei bambini di Indianapolis ha inaugurato una nuova mostra che documenta la sua vita, insieme a quella di Anna Frank e di Ryan White.\nNel 2010, ha avuto una reunion per il 50\u00ba anno alla Frantz Elementary con Pam Foreman Testroet, che all'et\u00e0 di cinque anni era stata la prima bambina bianca a rompere il boicottaggio seguito alla frequentazione di Bridges in quella scuola.\nIl 15 luglio 2011, la Bridges ha incontrato il presidente Barack Obama alla Casa Bianca, e durante la visione del suo dipinto fatto da Norman Rockwell in mostra le ha detto: \"Penso che sia lecito affermare che se non fosse stato per voi ragazzi, forse non sarei stato qui e non ci staremmo guardando insieme\".\nIl 19 maggio 2012, la Bridges Hall ha ricevuto una laurea honoris causa dalla Universit\u00e0 Tulane alla cerimonia di laurea annuale presso il Superdome.\nNel 2014, una statua di Ruby Bridges \u00e8 stata inaugurata nel cortile della Scuola Elementare William Frantz."}
{"id": "7024346", "revid": "161273", "url": "https://it.wikipedia.org/wiki?curid=7024346", "title": "Y Aquilae", "text": ""}
{"id": "7024361", "revid": "4175", "url": "https://it.wikipedia.org/wiki?curid=7024361", "title": "World Rugby Pacific Nations Cup 2016", "text": "World Rugby Pacific Nations Cup 2016 fu l'11\u00aa edizione della World Rugby Pacific Nations Cup, torneo annuale di rugby a 15 tra le selezioni nazionali delle isole del Pacifico.\nTale edizione di torneo, e la successiva del 2017, furono parte del sistema di competizioni della zona oceaniana di qualificazione alla Coppa del Mondo 2019: la classifica combinata delle tre partecipanti , e avrebbe determinato le squadre direttamente qualificate e quella da mandare ai turni di ripescaggio.\nIl torneo si svolse con la formula del girone unico con gare di sola andata e fu vinto da per la terza volta nella storia della competizione."}
{"id": "7024372", "revid": "1543377", "url": "https://it.wikipedia.org/wiki?curid=7024372", "title": "Wendell Brown", "text": "\u00c8 conosciuto per le sue innovazioni nelle Telecomunicazioni e Tecnologie Internet, Cyber Sicurezza, sviluppo di App per smartphone, e per il network Internet of Things.\nBrown ha fondato molte note compagnie di tecnologia tra cui Teleo, LiveOps, eVoice ed Averon.\nImprenditore.\nBrown \u00e8 considerato un pioniere della gig economy e dell\u2019industria della forza lavoro virtuale del lavoro da casa, avendo co-fondato LiveOps come Presidente e Direttore del Dipartimento Tecnologico nel 2002. LiveOps progetta soluzioni call center e di management di social media per aziende come Coca-Cola, Pizza Hut, ed eBay. Dal Luglio 2016, LiveOps ha impiegato la pi\u00f9 grande forza lavoro da casa al mondo, vantando pi\u00f9 di agenti, e la sua piattaforma cloud ha processato pi\u00f9 di un miliardo di minuti di interazioni del servizio clienti.\nNel 2015, Brown fond\u00f2 la compagnia di cyber sicurezza Averon, che sviluppa soluzioni d\u2019identit\u00e0 senza attriti basate sulle tecnologie mobili. Averon introdusse il proprio concetto di cyber sicurezza sul palco principale della conferenza globale di TED a Vancouver, Canada nel marzo 2016. Telef\u00f3nica ha annunciato una collaborazione tecnologica con Averon.\nNel 2011, Brown co-fond\u00f2 Nularis, uno sviluppatore di tecnologia per luci LED ad alta efficienza che fornisce franchising globali tra cui Hyatt Hotels Corporation, Four Seasons Hotels e The Cofee Bean &amp; Tea Leaf.\nNel 2006, Brown co-fond\u00f2 Teleo, uno dei primi concorrenti di Skype, dove cre\u00f2 le applicazioni VoIP permettendo agli utenti di effettuare e ricevere telefonate tramite Internet. Teleo fu acquistata da Microsoft e divenne parte del gruppo MSN Microsoft nel 2006.\nCome co-fondatore e Presidente di eVoice, Brown nel 2000 cre\u00f2 eVoice, una piattaforma di segreteria vocale, il primo sistema di segreteria vocale su larga scala basato su internet al mondo. Egli invent\u00f2 tecniche come messaggio vocale-ad-email, messaggio vocale visivo, e l\u2019identificativo di chiamata migliorato, innovazioni considerate come le prime \u201capps\u201d, e che sono state in seguito impiegate da Google Voice ed Apple. eVoice ha fornito soluzioni di segreterie vocali a AT&amp;T, MCI, AOL ed a compagnie telefoniche regionali. eVoice fu successivamente acquistata da AOL Time-Warner nel 2001 e divenne parte del gruppo servizi vocali AOL.\nBrown \u00e8 stato riconosciuto come uno dei Top 100 dirigenti dell\u2019industria informatica in America dalla rivista di tecnologia MicroTimes nel 2002.\nIn qualit\u00e0 di angel investor, Brown ha aiutato a raccogliere fondi per note compagnie startup come Appeo, ADISN, MOEO, e IronPort, che fu acquisita da Cisco Systems nel 2007 per 830 milioni di dollari.\nProgrammatore.\nCome uno dei primi creatori di software per la cyber sicurezza, nel 1996 Brown fond\u00f2 WalkSoftly, che rilasci\u00f2 il primo software di programmi di cyber sicurezza per il mercato di massa per PCs. Nel 1997, Brown svilupp\u00f2 l\u2019innovativo pacchetto di sicurezza internet di WalkSoftly chiamato Guard Dog, il quale \u00e8 stato riconosciuto dalla Software Publisher\u2019s Association come uno dei top 4 prodotti di sicurezza degli anni 90, e nominato da PC Data, uno dei migliori 10 software pi\u00f9 venduti di tutti i tempi, WalkSoftly fu acquistato da CyberMedia Inc. nel 1997.\nNegli anni 80 Brown fond\u00f2 Hippopotamus Software, un precursore di sviluppo software per Apple Macintosh. L\u2019editore Hippo-C di Brown, fu un software leader nello sviluppo per i sistemi di computer per Mac ed Atari ST.\nBrown \u00e8 conosciuto tra i fan dei videogame classici, per il design e la programmazione di molti giochi tra i pi\u00f9 venduti per Imagic, tra cui Star Wars per ColecoVision, La Bella e la Bestia, Nova Blast, e Moonsweeper per Intellivision di Mattel.\nA met\u00e0 degli anni 80, Brown svilupp\u00f2 il sistema ADAP SoundRack, un sistema pionieristico di registrazione audio direttamente su hard disk che rimpiazz\u00f2 il tradizionale metodo di editing sonoro tramite musicassetta. ADAP fu usato per creare e modificare tracce audio di film di Hollywood e show televisivi, tra cui Nato il 4 Luglio, Tesoro mi si sono Ristretti i Ragazzi, Die Hard- un Giorno per Morire, I Robinson, Falcon Crest, e l\u2019episodio pilota di Beverly Hills 90210. ADAP \u00e8 stato anche usato per registrare diversi artisti tra cui Peter Gabriel, Fleetwood Mac, The Pointer Sisters, M\u00f6tley Cr\u00fce, David Bowie, e Natalie Cole. Utilizzando la sua tecnologia ADAP, Brown divenne consulente per progetti audio per Walt Disney e Toshiba ed in seguito lavor\u00f2 come esperto di crittografia nelle telecomunicazioni con National Semiconductor per aiutare a ricostruire implementazioni hardware di algoritmi DS3.\nInventore.\nNel gennaio del 2012, il Forum Economico Mondiale in Davos, riconobbe le invenzioni di Brown sull\u2019energia efficiente, candidandolo per il Premio Tecnologia Pionieristica (Technology Pioneer Award). Le innovazioni di Brown nelle apps per smartphones vinsero il Premio CTIA Per Tecnologia Emergente per Smartphone (CTIA Smartphone Emerging Technology Award) nel maggio 2012. Le tecnologie di telecomunicazione di Brown sono state usate per connettere pi\u00f9 di un miliardo di minuti di telefonate e sono usate in milioni di segreterie vocali.\nBrown cre\u00f2 dozzine di invenzioni patentate negli Stati Uniti ed a livello internazionale nel campo della cyber sicurezza, telecomunicazioni, apps per cellulari, forza lavoro virtuale, veicoli elettrici, luci LED, macchine fotografiche 3D, energia rinnovabile, e distribuzione di musica online.\nNel 2008, Brown invent\u00f2 WebDiet, un metodo che permette di usare i cellulari per tenere conto del cibo ingerito e migliorare la propria salute. L\u2019app WebDiet \u00e8 stata riconosciuta come la prima app conta calorie.\nBiografia ed educazione.\nBrown crebbe nella citt\u00e0 di Oneonta, New York e si diplom\u00f2 alla scuola superiore di Oneonta. Mentre frequentava la scuola superiore, Brown inizi\u00f2 a programmare ed a vendere sistemi di computer personali, e pubblic\u00f2 il suo primo articolo di informatica nella rivista \"Byte\". Nel 2013, fu onorato con una targa sul Muro di Distinzione della Oneonta High School per gli straordinari risultati ottenuti nel campo del lavoro e della tecnologia.\nBrown si diplom\u00f2 alla Cornell University nel 1982, ottenendo un diploma Scientifico in Ingegneria Elettrica e Scienze informatiche. Durante il periodo a Cornell, Brown fu premiato al concorso Hughes Aircraft per Laureandi in Scienze.\nFilantropia.\nIl coinvolgimento filantropico di Brown include il sovvenzionamento di una borsa di studio nominale alla Soka University of America (a Aliso Viejo, California), supporto al laboratorio di sicurezza aeronautica ed alla biblioteca dell\u2019Embry-Riddle Aeronautical University, e la privata sponsorizzazione di studenti economicamente svantaggiati in Sud America.\nBrown \u00e8 da molto tempo un socio contribuente per la Campagna dei Diritti Umani (Human Rights Campaign) per l\u2019avanzamento dei diritti civili di LGBT, e di organizzazioni globali Ebraiche.\nVita privata.\nBrown ha partecipato come relatore, giudice di tecnologia e consulente in varie comunit\u00e0 tra cui la Conferenza d\u2019Israele (Israel Conference), Il Forum Economico Mondiale (World Economic Forum), TED (conferenze), gli Hackathons di Google e MIT, le conferenze Design di Vita Digitale (Digital Life Design) di Monaco di Baviera e la DLD a Tel Aviv, il Web Summit di Dublino, TechCrunch, CTIA l\u2019Associazione Wireless, AlwaysOn (Networking the Global Silicon Valley), El Finaciero (Bloomberg), e la Mita Institute Tech Talks.\nBrown \u00e8 un membro della commissione consultiva del premio Progressive X per innovazioni nel campo automobilistico che includono nuove tecnologie di carburante e lo sviluppo di macchine elettriche, egli \u00e8 inoltre un consulente per il MITA Institute Venture Fund, e anche consulente per Gener8, una compagnia di film 3D le cui produzioni includono, \"The Amazing Spider-Man\", ed \"Harry Potter e i Doni della Morte - Parte 2\".\nBrown ha una licenza da pilota privato e lavora attivamente per lo sviluppo di nuovi design di aerei, razzi e veicoli elettrici."}
{"id": "7024373", "revid": "305248", "url": "https://it.wikipedia.org/wiki?curid=7024373", "title": "Parco dei divertimenti", "text": ""}
{"id": "7024378", "revid": "767487", "url": "https://it.wikipedia.org/wiki?curid=7024378", "title": "Ultrapattuglia", "text": ""}
{"id": "7024382", "revid": "827882", "url": "https://it.wikipedia.org/wiki?curid=7024382", "title": "Black Merda", "text": " I Black Merda sono una rock band americana di Detroit, attiva dalla met\u00e0 degli anni Sessanta ai primi anni Settanta e riunitasi nel 2005. I membri principali della band sono il chitarrista/cantante Anthony Hawkins, il bassista/chitarrista/cantante VC L. Veasey, e il chitarrista/cantante Charles Hawkins, pi\u00f9 il batterista/cantante Tyrone Hite. Hite era originario di Detroit; i fratelli Hawkins e Veasey sono nati tutti in Mississippi e sono cresciuti a Detroit. \nIl loro stile musicale \u00e8 un funk rock che, ispirandosi a Jimi Hendrix, fonde blues rock psichedelico, soul e folk. Sono stati i primi a definire la propria musica \"black rock\". Il loro nome \u00e8 una storpiatura di \"murder\" (assassino) in un gergo inventato dal gruppo.\nStoria.\nInizi.\nAnthony Hawkins e VC Lamont Veasey (noto anche come VC L Veasey, Veesee L Veasey, The Mighty V!) si incontrano alle elementari. Hawkins e Tyrone Hite invece si incontrarono al liceo di Detroit nei primi anni '60, tutti lavorarono come turnisti nella scena di Detroit negli anni successivi. Hawkins e Veasey lavoravano spesso come turnisti per case discografiche come Fortune Records, Golden World Studios e per il produttore Don Davis, Hite ha collaborato inizialmente come cantante prima di occuparsi della batteria. Molti cantanti e musicisti si presentavano a casa di Hawkins dove si svolgeva la maggior parte delle prove inclusi artisti che avrebbero raggiunto una grande fama, come Stevie Wonder, David Ruffin, Gwen Owens e Edwin Starr. La casa della signora Hawkins era sempre piena di musica quasi ogni giorno della settimana durante i primi anni del gruppo che sarebbe diventato noto come Black Merda. \nHawkins, Veasey e Hite inizialmente si esibivano come \"Impacts\", poi come \"Soul Agents\" a supporto di Edwin Starr, Gene Chandler, Wilson Pickett, The Spinners, The Artistics, Billy Butler, The Chi-Lites, Joe Tex, Jackie Wilson, The Temptations e altri artisti soul/R&amp;B affiliati alla Motown e alla Brunswick Records. Gli \"Impacts\" vennero ingaggiati come band di supporto per il singolo del 1965 \"Agent Double-O Soul\" di Edwin Starr. Starr li ingaggi\u00f2 come sua band di supporto permanente e li soprannomin\u00f2 i \"Soul Agents\". Una sezione di trombettisti composta da Victor Stubblefield e Gus Hawkins lavorava con il gruppo regolarmente durante questo periodo. Nel 1967 i Soul Agents erano apparsi sui successivi singoli di Starr \"Twenty Five Miles\" e la seminale \"War\". Hawkins e Veasey (che avevano scritto insieme canzoni da quando avevano 14 anni) ottennero anche un punteggio come cantautori nel 1967 con \"I Will Fear No Evil\" di Robert Ward (prodotto da Don Davis), il lato B della sua hit \"My Love Is Strictly Reserved For You\". \nHawkins, Veasey e Hite (mentre lavoravano con Starr) iniziarono ad allontanarsi dai suoni R&amp;B standard del periodo e furono fortemente influenzati dai suoni hard rock dei Cream, The Who e in particolare Jimi Hendrix. Veasey aveva appreso per la prima volta di Hendrix da una storia di un quotidiano di Seattle nel 1966 mentre era di stanza con i militari nello Stato di Washington. Veasey fece ascoltare a Hawkins e Hite l'album \"Are You Experienced\", e i tre decisero di rimodellarsi come trio rock power nello stampo di The Jimi Hendrix Experience. Ancora noto come Soul Agents, nel 1967 il trio tagli\u00f2 quella che si ritiene sia la prima copertina di una canzone di Hendrix, Foxy Lady diventando un raro oggetto da collezione. \nDurante questo periodo, Charles Hawkins (fratello minore di Anthony) si aggiunse come seconda chitarra per ampliare il suono del gruppo. Un'altra influenza sui nuovi gusti musicali del gruppo fu lo spostamento generale della scena R&amp;B verso un soul e un funk pi\u00f9 duro con testi socialmente consapevoli.\nBlack Merda.\nDiventato un quartetto con l'aggiunta di Charles Hawkins, la band ha continuato a lavorare con Edwin Starr nei panni dei Soul Agents, con l'approvazione di Starr del cambiamento del suono verso il rock e il funk psichedelico basato sulla chitarra. Ma nel 1968 decisero di creare una nuova identit\u00e0 come rock band autonoma. Dopo aver considerato il nome Murder Incorporated dal nome della famigerata organizzazione criminale Murder, Inc., la band si decise per Black Murder (suggerito da Veasey) come una critica alla violenza dilagante nei centri urbani vissuta da molti afroamericani in quel periodo. Considerando che in quel periodo molti giovani neri venivano uccisi dalla polizia e dal Ku Klux Klan di Detroit e del sud, Veasey desiderava scegliere un nome che fosse uno scioccante promemoria per il pubblico di quanto fosse grave la situazione. L'ortografia \u00e8 stata poi cambiata in Black Merda come uno slang afroamericano (suggerito da Anthony) della parola \"omicidio\", pur mantenendo il tema originale. \nI Black Merda proseguirono con Starr per un breve periodo, oltre a collaborare con i The Temptations nel 1969, ma presto cominciarono a vedere la scena R&amp;B come pass\u00e9 rispetto alla musica rock e funk sperimentale di Hendrix e di altri giovani artisti. In ogni caso, Eddie Kendricks dei Temptations mostr\u00f2 interesse verso i Black Merda, e li present\u00f2 al cantante Ellington \"Fugi\" Jordan. Collaborarono con Fugi alla sua canzone funk psichedelica \"Mary Don't Take Me on No Bad Trip\", pubblicata dalla consociata Cadet della Chess Records (fondata da Marshall Chess, figlio dei fondatori della Chess) nel 1968, che divent\u00f2 un singolo popolare a Detroit, anche se la Black Merda non ricevettero alcun credito sul disco. Un album completo di Fugi in collaborazione con i Black Merda venne registrato, ma fu pubblicato solo nel 2005, con il titolo \"Mary Don't Take Me on No Bad Trip\" dalla etichetta discografica \"TuffCity/Funky Delicacies\". Fugi present\u00f3 la band anche alla Marshall Chess, che era interessata a lavorare con il rock e gli artisti sperimentali. Marshall ingaggi\u00f2 i Black Merda solo su raccomandazione di Fugi. \nL'album di debutto dei Black Merda usc\u00ec nel 1970, e la band divenne rapidamente nota come leader tra la fiorente scena black rock e heavy funk che comprendeva anche i Funkadelic e The Bar-Kays. L'album risent\u00ec di una mancanza di promozione dovuta ai cambiamenti di gestione della Chess Records. Delusa, la band si trasfer\u00ec in California ancora una volta come band di supporto di Fugi, cos\u00ec come Eric Burdon. La band torn\u00f2 poi a Detroit, ma senza Tyrone Hite, che decise di rimanere in California. \nI Black Merda iniziarono a lavorare al loro secondo album senza un batterista ufficiale, Bob Crowder fu assunto poco prima della registrazione. L'album Long Burn the Fire usc\u00ec nel 1972 per la Janus Recordscontrollata della Chess, con in copertina solo Veasey e i fratelli Hawkins. Il nome della band venne modificato in Mer-Da sulla copertina dell'album nel tentativo di renderlo pi\u00f9 accessibile. Anche il secondo album ebbe una scarsa promozione, i membri della band si sciolsero e tornarono a lavorare come turnisti nell'ambiente soul e R&amp;B.\nReunion.\nNel 2005 l'etichetta Funky Delicacies ha pubblicato la compilation The Folks from Mother's Mixer, che raccoglie tutte le canzoni degli album \"Black Merda\" e \"Long Burn the Fire\". Grazie alla attenzione portata da questa compilation e al culto verso l'oscuro black rock dei primi anni '70, i fratelli Hawkins e Veasey si riunirono nel 2005. (Hite era morto nel 2004). La riformata Black Merda suon\u00f2 in diversi festival a Detroit e nelle zone circostanti, nonch\u00e9 alla serie di concerti al Central Park SummerStage di New York e al The Ottawa Blues Festival nel 2006. \nUna compilation di rarit\u00e0 intitolata T\"he Psych-funk of Black Merda\" \u00e8 stata pubblicata nel 2006. Da allora la band ha pubblicato gli album \"Renaissance\" (2006) e \"Force of Nature\" (2009). \nL'apprezzamento a lungo ritardato verso i Black Merda si \u00e8 ulteriormente riflesso nel 2005, quando il rapper Ja Rule ha campionato il loro brano del 1972 \"Lying\" come base per \"Exodus Intro\" nel suo album \"Exodus\" . Nel 2007 il Detroit \"Metro Times ha inserito\" il brano \"Cynthy-Ruth\" del 1970 nei \"100 migliori brani di Detroit di sempre!\" Un ulteriore riconoscimento \u00e8 arrivato quando \"Cynthy-Ruth\" \u00e8 apparso nel documentario della HBO \"The Nine Lives Of Marion Barry\" trasmesso nell'agosto 2009. Kanye West ha campionato \"Cynthy-Ruth\" utilizzandolo nella traccia \"Teriya King\" dell'album del 2009 \"Serious Japanese\" che ha prodotto per i rapper giapponesi Teriyaki Boyz . La band \u00e8 stata menzionata nell'articolo di Spinner.com \"In Living Color: 20 Important Black Rockers Past and Present\" nel 2010. \"Take A Little Time\", il singolo dell'album \"Force Of Nature\" del 2009, \u00e8 stato inserito nella compilation di \"Mojo Magazine\" \"Heavy Soul\" nel 2010. Il loro omonimo album di debutto del 1970 \u00e8 stato scelto come uno dei \"pi\u00f9 grandi successi di Detroit\" dal Detroit \"Metro Times\" (10 novembre 2010, Music Issue).\nDiscografia.\nSingoli "}
{"id": "7024435", "revid": "902756", "url": "https://it.wikipedia.org/wiki?curid=7024435", "title": "Crisi finanziaria spagnola del 2008-2011", "text": ""}
{"id": "7024476", "revid": "767487", "url": "https://it.wikipedia.org/wiki?curid=7024476", "title": "A Letter to Elia", "text": "A Letter to Elia \u00e8 un documentario del 2010 diretto da Kent Jones e Martin Scorsese sulla vita del regista cinematografico Elia Kazan e di come abbia influenzato il cinema di Scorsese."}
{"id": "7024480", "revid": "767487", "url": "https://it.wikipedia.org/wiki?curid=7024480", "title": "La parola a Fran Lebowitz", "text": "La parola a Fran Lebowitz (\"Public Speaking\") \u00e8 un documentario del 2010 diretto da Martin Scorsese sulla figura dell'autrice americana Fran Lebowitz, prodotto dalla HBO."}
{"id": "7024481", "revid": "8596", "url": "https://it.wikipedia.org/wiki?curid=7024481", "title": "Public Speaking", "text": ""}
{"id": "7024483", "revid": "767487", "url": "https://it.wikipedia.org/wiki?curid=7024483", "title": "The 50 Year Argument", "text": "The 50 Year Argument \u00e8 un documentario del 2014 diretto da Martin Scorsese e David Tedeschi sulla storia e l'influenza della rivista The New York Review of Books."}
{"id": "7024488", "revid": "832115", "url": "https://it.wikipedia.org/wiki?curid=7024488", "title": "Alberi monumentali in Toscana", "text": ""}
{"id": "7024523", "revid": "110157", "url": "https://it.wikipedia.org/wiki?curid=7024523", "title": "Campionato sudamericano per club 2018 (pallavolo maschile)", "text": "Il campionato sudamericano per club 2018 si \u00e8 svolto dal 27 febbraio al 3 marzo 2018 a Montes Claros, in Brasile: al torneo hanno partecipato sei squadre di club sudamericane e la vittoria finale \u00e8 andata per la quinta volta, la terza consecutiva, al .\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "7024527", "revid": "767487", "url": "https://it.wikipedia.org/wiki?curid=7024527", "title": "Bernard Purdie", "text": "\u00c8 considerato un batterista molto influente e innovativo del genere funk. \u00c8 apprezzato per il suo modo preciso di portare il tempo e per il personale utilizzo delle terzine nel tempo tagliato, inventando cos\u00ec il \"Purdie shuffle\". \u00c8 stato inserito nella Modern Drummer Hall of Fame nel 2013."}
{"id": "7024533", "revid": "729019", "url": "https://it.wikipedia.org/wiki?curid=7024533", "title": "Franz Rudorfer", "text": "L'Oberleutnant Franz Rudorfer fu un Asso dell'aviazione della Prima guerra mondiale dell'Impero austro-ungarico accreditato con undici vittorie confermate e due non confermate.\nBiografia e servizio nella prima guerra mondiale.\nFranz Rudorfer nacque il 29 luglio 1897 a Vienna, in Austria, quando faceva ancora parte dell'Impero austro-ungarico.\nRudorfer si era offerto volontario per il servizio prima dell'inizio della Prima guerra mondiale. Fu inviato all'Infanterieregiment n. 59 nell'agosto del 1916. Nel maggio 1917, chiese il trasferimento all'aviazione. La sua prima azione dopo la formazione da osservatore presso Wiener Neustadt \u00e8 stata nella Flik 19J sul fronte italiano, al comando di Adolf Heyrowsky. Qui segn\u00f2 la sua prima vittoria, diventando un cacciatore di palloni frenati il 15 novembre 1917. Fu anche durante il suo incarico alla Flik 19J che Rudorfer inizi\u00f2 a imparare a volare. Sarebbe diventato un pilota senza subire un addestramento formale.\nNell'aprile del 1918 fu inviato alla Flik 51J sui caccia Albatros D.III. Tra il 17 aprile e il 27 ottobre 1918, ha conseguito vittorie confermate su otto aerei nemici ed altri due palloni da osservazione, insieme a due non confermate. Durante la cruciale Battaglia di Vittorio Veneto, Rudorfer fu uno dei pochi austro-ungarici che volarono, abbattendo un pallone il 24 ottobre e un paio di Sopwith Camel il 27. Non avrebbe ottenuto pi\u00f9 vittorie prima della fine della guerra, l'11 novembre 1918.\nIl dopoguerra.\nIl 30 dicembre 1918, Franz Rudorfer ricevette il certificato di pilota austriaco n. 2647.\nFranz Rudorfer mor\u00ec di cause sconosciute il 13 novembre 1919."}
{"id": "7024544", "revid": "1305772", "url": "https://it.wikipedia.org/wiki?curid=7024544", "title": "Sonder", "text": "Sonder \u00e8 il quarto album in studio del gruppo musicale britannico Tesseract, pubblicato il 20 aprile 2018 dalla Kscope.\nDescrizione.\nAnnunciato in concomitanza con il lancio del primo singolo \"Luminary\", \"Sonder\" rappresenta il primo album in studio del gruppo a non presentare alcun cambio di formazione, nonch\u00e9 il loro primo concept album. Secondo quanto spiegato dal cantante Dan Tompkins l'album esplora \u00abun senso profondo e divorante di insignificanza, che lega il tema generale e il significato di \"Sonder\"\u00bb.\nTra i brani dell'album \u00e8 presente anche una nuova versione di \"Smile\", uscito originariamente nel 2017. L'edizione digitale inoltre presenta i brani \"Beneath My Skin\" e \"Mirror Image\" uniti tra loro, con una durata complessiva di 11:21."}
{"id": "7024551", "revid": "944090", "url": "https://it.wikipedia.org/wiki?curid=7024551", "title": "Carlo Andreoli (pianista)", "text": "Fu uno dei primi promotori in Italia della musica di Johann Sebastian Bach, sia in concerto che in attivit\u00e0 didattiche; cur\u00f2 anche l'edizione italiana delle opere di Beethoven, Muzio Clementi e Chopin. \nBiografia.\nNacque nella famiglia di musicisti di Evangelista Andreoli; fra i suoi fratelli si ricordano Guglielmo senior e Guglielmo junior.\nDopo aver ricevuto le sue prime lezioni di pianoforte e organo dal padre, il 12 aprile 1847, a sette anni d'et\u00e0, debutt\u00f2 al Teatro comunale di Modena in un saggio di pianoforte insieme al fratello Guglielmo di 11 anni. Nel 1852 si iscrisse al Conservatorio di Milano, diplomandosi sei anni dopo in pianoforte con il maestro Antonio Angeleri. Come il fratello Guglielmo, era di ottimo talento nel pianoforte, con cui si esib\u00ec con successo in diversi concerti a Londra. Dal 1858 concerti sia come solista sia insieme ad Alfredo Piatti, Giovanni Bottesini, Camillo Sivori e Joseph Joachim.\nTuttavia, dopo il 1871, le sue condizioni di salute lo costrinsero a rimanere in Italia e nel sud della Francia. Nello stesso anno, e per le successive due decadi, fu nominato professore di pianoforte al Conservatorio di Milano, avendo come studenti Alfredo Catalani, Giuseppe Frugatta, Ugo Bassani, Francesco Giarda, Giuseppe Mascardi, Vico Ridolfi, Alfredo Cairati e Alfredo De Luca.\nNel 1872 pubblic\u00f2, insieme al maestro Angeleri, un metodo per pianoforte, tradotto anche in numerose lingue.\nDal 1877 al 1887, con l'aiuto del fratello Guglielmo junior, organizz\u00f2 una serie di 96 concerti sinfonici conosciuti come i \"Concerti popolari milanesi\".\nRitiratosi dall'attivit\u00e0 nel 1891 a causa di infermit\u00e0 mentale, mor\u00ec dopo 17 anni di ricovero in una casa della salute di Reggio Emilia.\nNel 1910, su iniziativa di Giovanni Anfossi, venne inaugurato al Conservatorio di Milano un busto in sua memoria, con un'epigrafe dettata da Arrigo Boito.\nAi fratelli Carlo e Guglielmo junior Andreoli \u00e8 intitolata la scuola comunale di musica di Mirandola e la filarmonica cittadina. Nel 1956 l'amministrazione comunale mirandolese decise di intitolargli una strada."}
{"id": "7024574", "revid": "154893", "url": "https://it.wikipedia.org/wiki?curid=7024574", "title": "Rival (Salbertrand)", "text": ""}
{"id": "7024575", "revid": "1305772", "url": "https://it.wikipedia.org/wiki?curid=7024575", "title": "Rival", "text": ""}
{"id": "7024581", "revid": "228587", "url": "https://it.wikipedia.org/wiki?curid=7024581", "title": "Mysticons", "text": "Mysticons \u00e8 una serie televisiva animata canadese-statunitense del 2017 creata da Sean Jara e prodotta da Topps Animation, Corus Entertainment e Nelvana.\nTrama.\nQuattro ragazze che vivono in una citt\u00e0 chiamata Gemina, sconfiggono il male insieme: sono Arakayna, Zarya, Emerald e Piper."}
{"id": "7024586", "revid": "124820225", "url": "https://it.wikipedia.org/wiki?curid=7024586", "title": "James Hart Mitchell", "text": "Il Capitano James Hart Mitchell era un Asso dell'aviazione inglese della Prima guerra mondiale accreditato con 11 vittorie aeree. Fu assegnato al Royal Flying Corps durante la guerra; in seguito \u00e8 tornato al suo reggimento di casa.\nBiografia.\nCarriera militare.\nOriginariamente Mitchell prestava servizio nell'Essex Regiment prima del suo trasferimento al Royal Flying Corps nel 1917. Dopo l'addestramento, fu assegnato al No. 28 Squadron RFC, dove incontr\u00f2 William George Barker, un asso nascente. Dopo le sue prime tre vittorie in Francia mentre pilotava un Sopwith Camel, lo squadron si trasfer\u00ec sul fronte italiano. Mitchell ha ottenuto altre otto vittorie prima di essere trasferito fuori dalla zona di guerra nel luglio del 1918. Quando Barker fu promosso Flight Commander della Sezione C nonostante non avesse esperienza di combattimenti di formazione, il pi\u00f9 esperto Mitchell, che gi\u00e0 serviva come vice Flight Commander, si sent\u00ec ingannato, ma alla fine \u00e8 stato promosso alla stessa posizione.\nDurante il suo servizio in Italia, Mitchell fu insignito della Croce Militare il 18 febbraio 1918, sebbene non sarebbe stato pubblicato fino al 18 luglio 1918:\n\"... Durante le operazioni di pattuglia, in quattro occasioni diverse, ha abbattuto cinque aerei nemici, tre dei quali sono stati osservati esplodere in fiamme, uno dei quali era un tre posti. In due di queste occasioni la sua formazione fu attaccata da formazioni superiori del nemico. Il suo magnifico lavoro \u00e8 stato caratterizzato da grande slancio e senza paura.\"\nFu anche premiato con una Distinguished Flying Cross, che fu conferita il 2 luglio 1918, pubblicata il 21 settembre 1918.\nIl dopoguerra.\nIl 2 febbraio 1919, Mitchell fu inserito nell'elenco dei non occupati della Royal Air Force. Il 6 giugno 1919, lasci\u00f2 il suo incarico nella RAF per tornare al servizio di terra con l'esercito.\nIl 30 settembre 1921, Mitchell abbandon\u00f2 il servizio militare."}
{"id": "7024588", "revid": "783988", "url": "https://it.wikipedia.org/wiki?curid=7024588", "title": "Disordini di Baltimora", "text": "I disordini di Baltimora (denominati anche rivolta o massacro di Pratt Street) avvennero nel 1861 nel maggiore centro urbano del Maryland e furono un tentativo di sommossa popolare che prese il via venerd\u00ec 19 di aprile all'altezza di Pratt Street-Little Italy di Baltimora (a partire dalla President Street Station e President Street per poi proseguire e terminare su Howard Street all'imbocco della Camden Street Station) e che si concluse con una strage: i primi caduti della guerra di secessione americana.\nSi riveleranno essere il secondo vero e proprio scontro a fuoco tra le due parti in lotta dopo il bombardamento e la battaglia di Fort Sumter avvenuto cinque giorni prima nella Carolina del Sud, che videro l'occupazione di Fort Sumter da parte delle truppe sudiste.\nLo scontro armato vide contrapposti i Copperheads (\"pacifisti a tutti i costi\") affiliati al Partito Democratico (al tempo la pi\u00f9 consistente forza politica degli Stati federati degli Stati Uniti d'America) - affiancati da simpatizzanti secessionisti del profondo Sud - ad alcuni membri dei reggimenti provenienti dal Massachusetts e della milizia statale della Pennsylvania, in marcia in direzione della capitale nazionale Washington dopo essere stati richiamati in servizio per fornire il loro contributo contro l'atto di ribellione in atto nelle regioni schiaviste.\nEssi produssero i primi morti per azione ostile nella guerra civile e vengono definiti come \"il primo spargimento di sangue\" del conflitto.\nAntefatti storici e contesto militare.\nNel 1861 la maggioranza dei cittadini di Baltimora si dimostrava ancora in larga parte contraria alla guerra imminente e non parve sostenere in alcun modo l'avvio di un'operazione militare violenta contro i loro vicini meridionali; in molti anzi simpatizzarono apertamente e con passione con la causa secessionista degli Stati Uniti meridionali.\nAlle elezioni presidenziali del 1860 del novembre precedente il candidato del Partito Repubblicano Abraham Lincoln aveva ricevuto solamente 1.100 sulle oltre 30.000 preferenze espresse nel centro urbano.\nGli oppositori del presidente eletto degli Stati Uniti d'America rimasero infuriati (e i suoi sostenitori da parte loro decisamente delusi) quando il neoeletto, temendo un tentativo di omicidio - il celebre complotto di Baltimora scoperto dall'investigatore privato Allan Pinkerton - nei suoi confronti, scelse di sventare il supposto attentato terroristico attraversando la citt\u00e0 nel bel mezzo della notte su una via ferroviaria differente da quella prevista sotto la protezione di alcuni suoi assistenti e detective della Pinkerton National Detective Agency.\nTutto ci\u00f2 accade a febbraio, nel corso del tragitto che avrebbe dovuto condurre Lincoln alla cerimonia d'inaugurazione ed insediamento del presidente degli Stati Uniti d'America prevista per il 4 di marzo a Washington. La citt\u00e0 ospitava anche la pi\u00f9 alta concentrazione di afroamericani liberi del paese (stimati in almeno 25.000), cos\u00ec come pure un gran numero di attivisti bianchi americani dell'abolizionismo negli Stati Uniti d'America e sostenitori dell'Unione.\nAll'inizio della guerra la divisione tra due lealt\u00e0 (la fedelt\u00e0 all'Unione federale o quella al proprio singolo Stato di appartenenza) cre\u00f2 notevoli tensioni all'interno della societ\u00e0 civile; coloro che supportarono la secessione - e conseguentemente anche lo schiavismo - si organizzarono in una forza paramilitare chiamata \"National Volunteers\"; mentre gli unionisti e gli abolizionisti si auto-definirono gli eredi dei Minutemen (milizia).\nCon l'apertura delle ostilit\u00e0 a partire dal 12 di aprile si avviarono i reclutamenti dei volontari. In quel momento gli Stati schiavisti della Virginia, della Carolina del Nord, del Tennessee e dell'Arkansas - i quali fino a quel momento non si erano ancora espressi al riguardo - dichiararono ufficialmente la loro separazione; invero la situazione del Delaware, del Maryland, del Missouri ed infine anche del Kentucky (i futuri Stati cuscinetto nella guerra di secessione americana) continuava a restare quantomai incerta.\nQuando il giorno 13 si ebbe la resa (senza vittime) della fortezza federale di Fort Sumter affacciata sul mare proprio di fronte a Charleston (Carolina del Sud) l'Assemblea generale della Virginia assunse la scelta secessionista prendendo le opportune misure; il provvedimento venne approvato il 17 seguente a seguito di un breve dibattito.\nLa decisione della Virginia fu particolarmente significativa a causa della notevole capacit\u00e0 industriale posseduta dallo Stato; i simpatizzanti del confinante Maryland, che avevano da parte loro sostenuto i presunti diritti degli Stati alla secessione sin dai tempi di John Calhoun, cominciarono a parlare di un rinnovato \"Ordine di Nullificazione\" con il risultato di agitare le acque nella prospettiva di lasciare l'Unione per seguire la Virginia.\nLa qual cosa preoccup\u00f2 seriamente la presidenza di Abraham Lincoln appena entrata nelle sue piene funzioni. Il malcontento generale non fece che aumentare nei giorni immediatamente successivi, quando Lincoln lanci\u00f2 il suo appello facendo la richiesta di ottenere almeno 75.000 volontari atti a servire per 3 mesi sotto le insegne dell'Union Army per porre fine alla conclamata insurrezione sudista.\nUnit\u00e0 di miliziani appena costituite provenienti da diversi Stati del Nord stavano iniziando a trasferirsi verso i confini meridionali, in particolare per proteggere la capitale sede del Governo federale dalla nuova minaccia confederata rappresentata dalla Virginia. Il sindaco di Baltimora George William Brown da poco eletto ed il nuovo maresciallo capo della polizia George Proctor Kane contribuirono ad anticipare i problemi che covavano in una parte della popolazione sforzandosi di placare gli animi risentiti, ottenendo per\u00f2 un risultato che sar\u00e0 diametralmente opposto a quello sperato.\nGioved\u00ec 18 aprile 460 volontari della milizia statale della Pennsylvania (originari per lo pi\u00f9 di Pottsville (Pennsylvania)) giunsero da Harrisburg sulla Northern Central Railway alla Bolton Street Station (fuori dall'odierna North Howard Street - attraversando la strada in cui si trovava presente il sito dell'armeria della National Guard of the United States).\nFurono presto raggiunti da svariati reggimenti di truppe regolari dell'Union Army dirette da John Clifford Pemberton (in seguito divenuto generale confederato e comandante nel corso dell'assedio di Vicksburg che lo vedr\u00e0 contrapposto ad Ulysses S. Grant, la cui resa nel luglio 1863 port\u00f2 alla consegna nelle mani unioniste dell'intera Armata operante nel Mississippi) di ritorno dal servizio prestato alla frontiera del West.\nSi separarono quindi in Howard Street, nel centro di Baltimora, e marciarono verso Est lungo la zona della costa fino a Fort McHenry e qui fecero il loro doveroso rapporto in riferimento alla piega in cui stava evolvendo la situazione.\nA questo punto pi\u00f9 di 700 \"National Volunteers\" composti da simpatizzanti sudisti armati si radunarono attorno alla Colonna di Washington, per poi recarsi poco dopo alla stazione con l'intenzione di confrontarsi con le unit\u00e0 militari terrestri combinate di truppe federali le quali, del tutto ignare ed inconsapevoli del pericolo, stavano in bivacco dotati ancora solamente di fucili scarichi.\nLe forze di polizia cittadine organizzate recentemente da Kane (Baltimore Police Department) riuscirono inizialmente nella generalit\u00e0 dei casi a garantire il passaggio sicuro delle truppe miliziane della Pennsylvania in marcia verso Sud su Howard Street fino alla stazione di Camden Street della Baltimore and Ohio Railroad.\nCominciarono ben presto tuttavia ad essere lanciate pietre e mattoni (insieme a molti insulti) da parte dei facinorosi filo-secessionisti tanto che Nicholas Biddle, un inserviente afroamericano che viaggiava con il reggimento, fu colpito alla testa. Ma quella notte le truppe pennsylvane (in seguito conosciute come i \"First Defenders\") riusciranno a partire incolumi e ad accamparsi proprio sotto la cupola incompiuta (ancora in via di costruzione) del Campidoglio (Washington).\n19 aprile.\nIntanto gi\u00e0 il 17 aprile la \"6th Regiment Massachusetts Volunteer Militia\" era partita da Boston, arrivando a New York il mattino seguente e a Filadelfia al calar della notte. Il 19 l'unit\u00e0 si diresse alla volta di Baltimora, dove era previsto un lento transito attraverso la citt\u00e0.\nA causa di un'ordinanza locale che impediva la costruzione di linee ferroviarie a vapore all'interno del centro urbano, non esisteva alcun collegamento diretto tra la \"Philadelphia, Wilmington and Baltimore Railroad\" che fermava a President Street Station e la successiva Camden Station della \"Baltimore and Ohio Railroad\" la quale era posta a 10 isolati pi\u00f9 ad Ovest.\nI vagoni merci e le carrozze passeggeri che venivano trasferiti tra le due stazioni dovevano pertanto essere trainati dai cavalli lungo la congiunzione stradale di Pratt Street (abitata in larga parte da immigrati italoamericani).\nQualche tempo dopo aver lasciato Filadelfia il colonnello a cui era sottoposta l'unit\u00e0 in movimento, Edward Franc Jones, ricevette informazioni a riguardo del fatto che il passaggio attraverso Baltimora \"sarebbe stato contrastato, trovandovi resistenza\"; secondo il suo rapporto successivo Jones pass\u00f2 in rassegna tra le truppe in attesa emanando le seguenti disposizioni:\nCome previsto - e come temuto - mentre il reggimento dei miliziani si stava trasferendo da una stazione all'altra una folla aggressiva di cosiddetti \"pacifisti\", di sostenitori Copperheads e favorevoli al Sud attaccarono i vagoni in movimento bloccandone la rotta. Quando divenne evidente che non essi potevano pi\u00f9 continuare a viaggiare a cavallo le 4 compagnie, all'incirca 240 soldati, scesero dalle macchine e iniziarono a marciare in formazione e ranghi serrati attraverso le vie cittadine.\nIl gruppo di provocatori tuttavia si mise a seguirli tallonandoli da presso, mandando in frantumi le vetrine dei negozi e causando danni fino a quando non riuscirono finalmente ad interrompere il passaggio dei militari; i rivoltosi aggredirono quindi le compagnie di retroguardia del reggimento con \"mattoni, pezzi di selciato e pistole alla mano sottratte all'arsenale\".\nIn risposta diversi soldati aprirono il fuoco, dando cos\u00ec inizio ad una gigantesca rissa tra uomini in divisa dell'Union Army, la folla guidata dagli agitatori e il corpo della polizia cittadina; alla fine i soldati riuscirono ad arrivare alla Camden Station, mentre la polizia bloccava l'avanzata dei sediziosi impedendo il contatto con le truppe federali. Il reggimento aveva dovuto abbandonare in fretta e furia gran parte dell'equipaggiamento in loro dotazione, inclusi gli strumenti della banda musicale.\nQuattro soldati (il caporale Sumner Henry Needham della compagnia I e i soldati semplici Luther C. Ladd, Charles Taylor e Addison Whitney della compagnia D) pi\u00f9 dodici civili rimasero uccisi durante la rivolta indetta in nome del \"mantenimento della pace\". Altri 36 militari furono feriti e dovettero essere lasciati indietro. \u00c8 sconosciuto il numero delle persone tratte in stato d'arresto\nNeedham viene considerato essere come la prima vittima dell'Unione (guerra di secessione americana) nella guerra di secessione americana, sebbene sia stato ucciso da civili in uno Stato facente parte della stessa Unione; \u00e8 sepolto a Lawrence (Massachusetts) ove riposa da pi\u00f9 di un secolo e mezzo.\nLadd e Whitney sono sepolti a Lowell (Massachusetts); Taylor invece a Baltimora e, sebbene la sua tomba risulti essere oramai irrimediabilmente perduta, il suo nome compare sul Monumento dedicato ai caduti a Lowell.\nIn quella stessa giornata, subito dopo l'attacco proditorio sferrato contro i soldati, gli uffici del \"Baltimore Wecker\" (un giornale in lingua tedesca rivolto ai tedeschi americani filo-unionisti vennero completamente distrutti e l'intero edificio rimase gravemente danneggiato dalla stessa folla che continuava ad invocare la pace.\nL'editore William Schnauffer e il caporedattore Wilhelm Rapp, a seguito delle minacce di morte subite, si troveranno costretti ad abbandonare la citt\u00e0. Il primo successivamente fece ritorno e riprese le pubblicazioni, che continuarono durante tutta la guerra e che furono apertamente a sostegno della causa unionista e a favore del presidente Abraham Lincoln. Il redattore si trasfer\u00ec invece in un altro giornale dell'Illinois, anch'esso fieramente schierato dalla parte del Nord.\nQuesta sommossa a sfondo pacifista in nome degli interessi settari del Sud schiavista messa in atto dai filo-meridionali - e verso i quali simpatizzava gran parte degli abitanti - ebbe come uno dei suoi effetti immediati quello di costringere anche la \"Baltimore Steam Packet Company\" a declinare in quello stesso giorno una richiesta proveniente dalla presidenza di Abraham Lincoln di concorrere a trasportare le forze dell'Union Army per alleggerire la struttura del Norfolk Naval Shipyard presa d'assedio dai ribelli a Portsmouth (Virginia).\nConseguenze.\nIn una successiva valutazione dell'ex sindaco Brown sugli eventi occorsi sarebbe stato propriamente questo accenno di rivolta a Baltimora a spingere le due parti oltre le rispettive frontiere per intraprendere una guerra su larga scala:\nIl 10 luglio del 1861 un Grand jury della Corte distrettuale federale incriminer\u00e0 Samuel Mactier, Lewis Bitter, James McCartney, Philip Casmire, Michael Hooper e Richard H. Mitchell per la parte da loro assunta nell'aver fomentato i disordini.\nAncora dopo il 19 aprile alcune brevi e limitate scaramucce si verificheranno nelle strade cittadine tra la popolazione e le forze di polizia - almeno per tutto il mese seguente - seppur un certo qual senso di normalit\u00e0 infine torn\u00f2 a regnare in seguito degli arresti compiuti.\nSia Brown che il governatore del Maryland Thomas Holliday Hicks implorarono il presidente di non inviare ulteriori truppe attraverso il territorio dello Stato federato per scongiurare l'eventualit\u00e0 dell'accendersi di ulteriori scontri.\nCome tuttavia lo stesso Lincoln fece acutamente notare ad una \"delegazione di pace\" promossa dall'YMCA e giunta al suo cospetto: i soldati non erano n\u00e9 uccelli che potessero volare sopra il Maryland n\u00e9 talpe da poter scavare sottoterra.\nEntro la serata del 20 di aprile il governatore autorizz\u00f2 il sindaco ad inviare la milizia statale allo scopo di rendere inagibili i ponti ferroviari e quindi impedire il passaggio dei treni militari, un atto che in seguito avrebbe pi\u00f9 volte negato. Uno dei capi della milizia fu John Merryman, fatto arrestare il mese seguente e trattenuto in custodia a dispetto dell'habeas corpus, il che condusse al caso giudiziario conosciuto col nome di \"Ex parte Merryman\".\nIn quel 19 aprile il settantenne maggior generale Robert Patterson (che si trover\u00e0 sul campo della prima battaglia di Bull Run), comandante del \"Dipartimento di Washington (comprendente allora tutta la Pennsylvania, il Delaware, il Maryland e il Distretto di Columbia), ordiner\u00e0 al brigadier generale Benjamin Butler - avvalendosi dell\"'8th Massachusetts\" - di aprire ed assicurare un percorso che da Annapolis e dalla Annapolis Junction giungesse per via diretta fino alla capitale.\nIl giorno seguente il reggimento preposto arriv\u00f2 in nave pronto a sbarcare; ancora una volta il governatore e il sindaco della citt\u00e0 protestarono, ma l'ufficiale unionista (un assai abile politico) li costrinse a permettere alle truppe di scendere a terra ed accantonarsi ad Annapolis, affermando: \"devo farli sbarcare, sono affamati!\".\nLe due autorit\u00e0 gli risposero: \"nessuno vender\u00e0 loro nulla\"; ma Butler sostenne altres\u00ec che gli uomini armati non erano sempre limitati dalla necessit\u00e0 di acquistare cibo quand'essi fossero stati affamati.\nCos\u00ec l\"'8th Massachusetts\", assieme al \"7th New York Volunteer Infantry Regiment\", pot\u00e9 procedere in direzione dell'Annapolis Junction (a met\u00e0 strada tra Baltimora e Washington); il secondo poi si diresse verso la capitale dove, nel pomeriggio del 25 di aprile, divenne la prima formazione militare a raggiungere Washington passando da questo percorso.\nVi saranno delle esplicite richieste da parte dei confederati virginiani perch\u00e9 il Maryland dichiarasse la propria secessione a seguito della rivolta. Il governatore dovette convocare dietro forti pressioni una sessione speciale della legislatura statale per far esaminare la situazione; dato che la capitale dello Stato era oramai occupata dalle forze federali e che d'altra parte Baltimora continuava ad avere un largo seguito tra i filo-sudisti, Hicks impose all'Assemblea di riunirsi a Frederick (Maryland), ossia nella regione occidentale prevalentemente unionista.\nLa riunione venne aperta ufficialmente il giorno 26 ed entro il 29 vot\u00f2 risolutamente contro la secessione con un risultato di 53 a 13, anche se decise di non far riaprire i collegamenti ferroviari col Nord e richiese espressamente al presidente di far rimuovere il numero sempre pi\u00f9 crescente di truppe federali presenti nel territorio. In questo particolare momento i delegati sembrarono aver voluto mantenere intatta la \"neutralit\u00e0\" del Maryland nel conflitto.\nIniziarono nonostante tutto a giungere molte altre truppe dell'Union Army; il 13 di maggio Butler non esiter\u00e0 ad inviarle proprio a Baltimora dichiarando al contempo l'istituzione della legge marziale. Sar\u00e0 poco dopo sostituito come comandante del \"Dipartimento di Annapolis\" da un altro ufficiale degli \"United States Volunteers\", George Cadwalader.\nDi l\u00ec a seguire si ebbero il sindaco, il capo della polizia con l'intero consiglio ed infine anche i rappresentanti comunali di Baltimora fatti arrestare e tenuti prigionieri senza la bench\u00e9 minima accusa nei loro confronti, cos\u00ec come accadde anche ad un membro del Congresso, Henry May.\nIl Presidente della Corte Suprema Roger Brooke Taney, anch'egli nativo del Maryland, sentenzi\u00f2 il 4 di giugno nel caso \"Ex parte Merryman\" che la sospensione dell\"'habeas corpus\" risultava essere del tutto incostituzionale; ma Lincoln - giunti a questo punto - non esiter\u00e0 ad ignorare bellamente la presa di posizione della Corte Suprema.\nIn seguito, quando il redattore di giornali di Baltimora Frank Key Howard - nipote del poeta e giurista Francis Scott Key - lo critic\u00f2 duramente in un editoriale, anch'egli venne tratto in stato d'arresto senza processo: si era d'altra parte nel pieno delle disposizioni di guerra.\nPer ironia della sorte le truppe federali imprigionarono il giovane giornalista a Fort McHenry il quale, come ebbe modo di far notare, era lo stesso in cui \"The Star-Spangled Banner\" - l'Inno ufficiale statunitense - aveva fatto sentire per la prima volta il suono delle sue note sulla \"terra degli uomini liberi\".\nNel 1863 Howard scriver\u00e0 a questo proposito della propria esperienza in qualit\u00e0 di prigioniero politico in un suo libro intitolato \"Fourteen Months in the American Bastille\" (14 mesi nella Bastiglia americana); due degli editori che vendettero il libro saranno poi a loro volta arrestati.\nUn uomo che si suppose fosse stato un appartenente alla milizia statale (filo-confederata) fu detenuto nella stessa fortezza; quando venne emesso un mandato di \"habeas corpus\" a suo favore il maggiore William Walton Morris, comandante del Forte, rispose al giudice Giles nei termini seguenti:\n\"Inoltre\", scrisse sempre Morris:\nPoco prima dell'alba del 27 giugno i soldati marciarono da Fort McHenry su ordine diramato da Nathaniel Banks, che era nel frattempo succeduto a Cadwalader come comandante del dipartimento, per arrestare il sindaco George P. Kane; venne nominato il colonnello John Reese Kenly del \"1st Regiment Maryland Volunteer Infantry\" nella qualit\u00e0 di quartiermastro per sovrintendere alla forza di polizia di Baltimora.\nKenley arruol\u00f2, organizz\u00f2 ed arm\u00f2 250 unionisti per far parte della nuova polizia cittadina. Quando il precedente consiglio non ne riconobbe la validit\u00e0, cercando anzi di reintegrarne i vecchi membri, fu senza esitazione alcuna tratto in arresto ed inviato a Fort Warren nel Boston Harbor. Il 10 luglio seguente George R. Dodge, un civile, venne nominato maresciallo della polizia.\nIl maggior generale John Adams Dix, succedette a sua volta a Banks e il \"5th New York Volunteer Infantry\" del colonnello Abram Dury\u00e9e (detto \"Dury\u00e9e lo zuavo\") port\u00f2 a termine la costruzione di Fort Federal Hill a Baltimora.\nAlcuni meridionali presero ad agire con passione davanti a questa lunga sequenza d'incidenti diplomatici; James Ryder Randall, un novello insegnante operante nella Louisiana ma nativo del Maryland e che aveva perduto un amico nei disordini, scrisse \"Maryland, My Maryland\" a favore della causa sudista come risposta diretta agli atti compiuti.\nIl poema fu poi impostato su \"Lauriger Horatius\" (la popolare melodia di \"O Tannenbaum\"), divenendo ben presto assai popolare nel Sud; esso si rifer\u00ec alle rivolte con versi come \"Vendica il sangue patriottico/che punteggiava le strade di Baltimora\". Nel 1939 (78 anni pi\u00f9 tardi) divenne l'Inno nazionale statale; da allora sono stati compiuti diversi tentativi per eliminarlo.\nIl 17 settembre del 1861, il giorno in cui l'assemblea legislativa si riun\u00ec per discutere di questi eventi e delle possibili azioni incostituzionali del presidente, 27 delegati (1/3 dell'intera assemblea) furono arrestati ed incarcerati dalle truppe federali utilizzando la sospensione dell\"'habeas corpus\" effettuata da Lincoln, in un'ulteriore sfida alla \"sentenza Merryman\".\nA causa di un tale arresto su vasta scala di rappresentanti dello Stato la sessione legislativa indetta venne di fatto cancellata e non fu pertanto possibile pi\u00f9 alcun dibattito sulle misure contro la guerra o sulla secessione. A questo punto il Delaware, confinante con il Maryland, fu rafforzato con truppe dell'Union Army per prevenire episodi simili.\nContemporaneamente il Kentucky proclam\u00f2 la sua neutralit\u00e0, anche se poi alla fine sarebbe entrato a far parte dell'Unione, ed un governo in esilio confederato per il Missouri esistette prima nell'Arkansas e successivamente in Texas.\nLa \"guerra per gli Stati di confine\", gli stati cuscinetto nella guerra di secessione americana, risult\u00f2 cos\u00ec vinta in maniera schiacciante dalle forze fedeli alla presidenza di Abraham Lincoln. L'anno seguente la Campagna del Maryland si dispieg\u00f2 nel territorio, il 1\u00b0 tentativo in massa d'invasione sudista: essa trover\u00e0 come suo sbocco maggiore la sanguinaria battaglia di Antietam."}
{"id": "7024589", "revid": "1442080", "url": "https://it.wikipedia.org/wiki?curid=7024589", "title": "Il tempo delle foglie nuove", "text": "Il tempo delle foglie nuove \u00e8 un romanzo a sfondo sociale di Nancy Zaroulis, pubblicato negli Stati Uniti nel 1979. In Italia \u00e8 uscito nel 1980, nella traduzione di Marisa Caramella.\nIl romanzo \u00e8 stato tradotto anche in tedesco, svedese, finlandese e spagnolo.\nIl libro.\nTempo e luogo.\nIl romanzo si svolge nella citt\u00e0 di Lowell, capoluogo della Contea di Middlesex, Massachusetts negli anni dal 1838 al 1860. La citt\u00e0 industriale, famosa per i suoi cotonifici, che davano lavoro a molte migliaia di operaie, era costantemente m\u00e8ta di personaggi illustri, desiderosi di vedere personalmente il colossale complesso e ammirati dal livello sociale raggiunto dalle lavoratrici. Tra questi visitatori, anche Charles Dickens.\nLa condizione operaia a Lowell.\nEssere operaia a Lowell intorno al 1840 aveva un certo prestigio sociale. Oltre a ricevere vitto, alloggio e una paga, le lavoratrici venivano scelte per un alto livello di moralit\u00e0 ed erano generalmente istruite. Le direttrici dei pensionati tenevano al buon nome delle loro case e non tolleravano ragazze di cattivo comportamento. Si vantava che i genitori delle giovani non avrebbero mandato le figlie al lavoro, se l'ambiente non avesse offerto le migliori garanzie.\nCi\u00f2 in netto contrasto con quanto avveniva in Inghilterra e in altre zone industriali degli Stati Uniti, in cui i lavoratori delle fabbriche erano sottoposti al pi\u00f9 brutale sfruttamento e all'inganno sulle condizioni di assunzione. Per tali ragioni, a Lowell giungevano continuamente persone illustri, che di solito ripartivano con l'idea di aver visto un piccolo paradiso sociale, con operaie capaci di seguire conferenze e di redigere dei modesti giornali.\nMa, al di sotto delle apparenze, i rischi della vita in fabbrica erano molti e non piccoli: la polvere di cotone entrava nei polmoni e causava malattie spesso mortali; una distrazione da nulla poteva far finire un'infelice nell'ingranaggio dei telai meccanici; gli edifici delle fabbriche erano troppo alti, sovraffollati e surriscaldati, e un incendio avrebbe avuto conseguenze catastrofiche e arrecato perdite umane incalcolabili.\nAltri aspetti sociali.\n\"Riformismo\" e \"Socialismo\" - L'ambiente operaio si prestava alla penetrazione di idee di importanti riformisti, i quali denunciavano le forme di sfruttamento e chiedevano riduzioni di orario (la giornata lavorativa era di 14 ore) e maggiori garanzie sulla salute dei lavoratori. Le adesioni per\u00f2 non erano molte, in quanto i responsabili delle fabbriche avevano i mezzi, oltre che per licenziare gli elementi indesiderati, anche per impedire la loro assunzione da parte di altri.\nSolo con il tempo si assist\u00e9 all'aumento del dissenso verso l'operato dei capitalisti, i quali, non potendo mantenere le buone premesse, alla prima crisi economica, ridussero i salari e aumentarono le incombenze di ogni singola operaia, riducendo cos\u00ec anche i posti di lavoro. Si pass\u00f2 da due a tre telai, e quindi a quattro per ogni operaia. Il controllo sulla vita privata delle donne era anche pi\u00f9 soffocante, non essendo una donna tutelata per legge, se aveva figli naturali o se il coniuge l'aveva abbandonata. Queste sventure mettevano le lavoratrici in balia di troppe prepotenze e la Chiesa (Protestante) sosteneva i capitalisti.\n\"Predicatori\" - Una certa presa avevano invece i numerosi predicatori itineranti, che giungevano nelle citt\u00e0 industriali proclamando la dannazione per i superbi e gli ingiusti (capitalisti) e li ammonivano al pentimento. Le soluzioni offerte da queste figure si traducevano in comunit\u00e0 di tipo religioso in cui affluivano molti derelitti. Ma, in seguito, la durezza di questi esperimenti sociali portava o al fallimento della comunit\u00e0, o all'abbandono dei pi\u00f9 deboli.\n\"Immigrazione irlandese\" - A Lowell come altrove, era presente un considerevole gruppo di immigrati irlandesi. Disprezzati perch\u00e9 cattolici, emarginati in ogni senso, non avevano il diritto di chiedere un posto in fabbrica. Le loro misere condizioni alimentavano la piccola delinquenza locale. Solo dopo pi\u00f9 di dieci anni, a causa dell'ingordigia dei proprietari dei cotonifici, arriv\u00f2 anche il momento di assumere operaie irlandesi, pi\u00f9 facilmente sfruttabili. La minore disponibilit\u00e0 di operaie americane favor\u00ec questo processo, ma ne innesc\u00f2 anche un altro, per cui le americane furono meno gradite (in quanto si doveva trattarle meglio) oppure non vollero spartire la loro sorte con le irlandesi.\nTrama.\n\"Sabra Palfrey\" \u00e8 la figlia sedicenne di un predicatore itinerante, e si trova con il padre, ospiti nella dimora di un Pastore, quando questi muore per una grave e rapida malattia. Priva della madre dall'et\u00e0 di sei anni, sola al mondo, la ragazza rifiuta di rimanere presso la famiglia ospitante e si avvia verso la citt\u00e0 di Lowell, con una lettera per un illustre personaggio del luogo.\nGiunta a destinazione, si presenta al signor \"Josiah Bradshaw\", agente responsabile del pi\u00f9 antico e prestigioso cotonificio locale. L'uomo potrebbe trovarle un posto in fabbrica, tuttavia preferisce condurla in casa sua, come compagna delle tre figlie. Ma la figlia maggiore, Rachel, ammiratrice dell'abolizionista William Lloyd Garrison, coinvolge Sabra in un'avventura molto pericolosa e considerata criminale: l'aiuto a due schiavi fuggiaschi verso il Canada. La scoperta del fatto porta all'allontanamento di Rachel e alla collocazione di Sabra nella fabbrica diretta da Bradshaw. La ragazza viene alloggiata presso il pensionato delle operaie.\nLa brutta esperienza ha convinto Sabra a lavorare sodo per essere un giorno indipendente. ma l'apparire di un giovane conosciuto in casa Bradshaw, \"Silas Blood\", la fa deviare dai suoi propositi. Rifiutando una ricca posizione, Silas \u00e8 dalla parte dei diseredati e convince Sabra che in questo consiste lo scopo della vita. Cos\u00ec egli accetta il denaro della fanciulla, le chiede di risparmiare per una comunit\u00e0 modello, si unisce a lei in un matrimonio privo di legalit\u00e0 e quindi riparte.\nRimasta incinta, Sabra deve lasciare la fabbrica. Il temporaneo ritorno di Silas la pone di fronte all'irresponsabilit\u00e0 di lui, che del resto ripartir\u00e0 per non tornare. Egli vuole cambiare il mondo, ma non sa neppure amare la figlioletta nata dalla loro unione, la piccola Clara. Perci\u00f2 Sabra, nuovamente sola, trovata una sistemazione per la piccola, torna in fabbrica e constata il deterioramento delle condizioni lavorative.\nNegli anni successivi Sabra si trascina in una vita sempre pi\u00f9 misera, dove solo raramente un aiuto giunger\u00e0 ad alleviare i suoi pesi. L'amore per la figlia sar\u00e0 il suo sostegno. Quando la sorte sembra raddrizzarsi, Sabra apprende che Silas \u00e8 morto e che neppure nell'ultima ora ha avuto una parola per lei o Clara. Negli anni trascorsi, Sabra ha avuto altre occasioni con uomini migliori di Silas, tuttavia ha sempre anteposto il suo dovere verso Clara e in questo ha meritato persino il rispetto del padre di Silas che, pur cacciandola all'inizio, lascia alla bimba una somma ingente nel testamento.\nE finalmente Clara cresce e decide con un'amica di mettersi a lavorare in fabbrica. Non a Lowell, ma a Lawrence, alla Pemberton Mill. Si trova al lavoro quando, il 18 gennaio 1860, avviene il disastro della Pemberton Mill. Clara, tra tanti morti e mutilati, \u00e8 apparentemente illesa, ma la sua mente ha vacillato e la fanciulla rimane priva di parola e di sguardo. Accudita in tutto dalla madre, Clara ritrover\u00e0 un sorriso dopo lungo tempo."}
{"id": "7024598", "revid": "181699", "url": "https://it.wikipedia.org/wiki?curid=7024598", "title": "Ugo Rangoni (vescovo)", "text": "Biografia.\nEra figlio del condottiero Gherardo Rangoni, conte di Castelvetro e Livizzano e di Violante Contrari.\nEletto vescovo di Reggio nel 1510 da papa Giulio II per riconoscenza ai Rangoni, in seguito alla conquista di Modena da parte dello Stato della Chiesa. Nel 1516 promosse un sinodo. Visse per lo pi\u00f9 a Roma e nel 1525 fu inviato da papa Clemente VII alla corte del re di Francia. Nel 1533 venne inviato in Germania come delegato apostolico per promuovere un tentativo di giungere a un concilio da tenersi a Mantova e che ponesse fine alla separazione fra cattolici e luterani. Richiamato dalla nunziatura forse per incapacit\u00e0, al ritorno dalla Germania fu nominato governatore di Parma e Piacenza. Papa Paolo III nel 1534 lo volle alla corte pontificia e nel 1539 lo nomin\u00f2 nunzio straordinario presso Carlo V.\nMor\u00ec a Modena nel 1540 e fu sepolto nel duomo di Reggio Emilia."}
{"id": "7024622", "revid": "729019", "url": "https://it.wikipedia.org/wiki?curid=7024622", "title": "Battaglia di Dumlup\u0131nar", "text": "La battaglia di Dumlup\u0131nar (turco \"Dumlup\u0131nar Meydan Muharebesi\", letteralmente \"battaglia campale di Dumlup\u0131nar\"), nota anche come battaglia campale del comandante in capo (turca \"Ba\u015fkomutanl\u0131k Meydan Muharebesi\"), fu l'ultima battaglia della guerra d'indipendenza turca, che pose fine alla guerra. Opponendo le truppe turche alle truppe greche, la battaglia si svolse dal 26 al 30 agosto 1922, vicino a Afyonkarahisar. I turchi erano comandati da Mustafa Kemal.\nDopo la battaglia di Sakarya, le forze greche, sotto il comando del generale Anastasios Papoulas, si ritirarono nell'Anatolia occidentale, presso Eski\u015fehir e Afyonkarahisar, costruendo linee difensive. Nonostante la pressione di attaccare direttamente, Kemal aspett\u00f2 e sfrutt\u00f2 una tregua per rafforzare le sue forze e dividere gli alleati attraverso manovre diplomatiche: i turchi avevano la simpatia dei francesi e degli italiani, mentre gli inglesi erano favorevoli ai greci. I greci stessi avevano problemi interni: il re Costantino I sostitu\u00ec il generale Papoulas con il generale Georgios Hatzianestis, che fu poi giustiziato per le gravi responsabilit\u00e0 nella sconfitta. Il morale delle truppe greche era basso per l'ostilit\u00e0 del territorio anatolico.\nIn termini di equipaggiamento militare, i greci erano meglio equipaggiati dei turchi, con mitragliatrici, pistole e trasporti pi\u00f9 moderni. I turchi avevano artiglieria pesante e cavalleria.\nIniziata il 26 agosto 1922, l'offensiva turca vide una svolta il 27 agosto. I greci in disordine devono cedere terreno; cominciarono la ritirata il 30 agosto.\nIl 30 agosto, il giorno della vittoria di Dumlup\u0131nar, \u00e8 festa nazionale in Turchia."}
{"id": "7024626", "revid": "1568601", "url": "https://it.wikipedia.org/wiki?curid=7024626", "title": "Interior Plateau", "text": "L\u2019Interior Plateau comprende una larga porzione della parte interna della Columbia Britannica ed \u00e8 posizionato tra i Monti Cariboo e i Monti Monashee a est, e tra i Monti Hazelton, le Montagne Costiere e le Montagne Rocciose a ovest. Il plateau prosegue poi negli Stati Uniti dove viene chiamato Columbia Plateau.\nDescrizione.\nDa un punto di vista fisiografico, l'Interior Plateau \u00e8 una sezione della vasta provincia dei Northern Plateaus, che a sua volta fa parte della suddivisione fisiografica degli Intermontane Plateaus. \nNonostante la somiglianza del nome, l'Interior Plateau non fa parte delle Interior Mountains, una vasta area che costituisce quasi i due terzi settentrionali della provincia canadese della Columbia Britannica tra le Montagne Costiere, le Montagne Rocciose e varie altre piccole catene montuose comprese tra le Bulkley Ranges e il fiume Bella Coola.\nSuddivisioni.\nL'Interior Plateau presenta le seguenti suddivisioni:\nI plateau Cariboo e Fraser sono separati dal fiume Fraser. Il Plateau Nechko fiancheggia il fiume Fraser da entrambi i lati; il confine meridionale \u00e8 definito dal West Road River (chiamato anche Blackwater River) e dal Quesnel River, mentre il confine settentrionale \u00e8 dato dalle\nOmineca Mountains e dalle Cassiar Mountains, che sono due importanti suddivisioni delle Interior Mountains."}
{"id": "7024627", "revid": "767487", "url": "https://it.wikipedia.org/wiki?curid=7024627", "title": "Tito Gu\u00edzar", "text": "Biografia.\nSuo padre era Jos\u00e9 Mar\u00eda Gu\u00edzar y Valencia, nativo di Cotija de la Paz, Michoac\u00e1n, fratello del vescovo Rafael Gu\u00edzar y Valencia (beatificato da Sua Santit\u00e0 Giovanni Paolo II e canonizzato da S.S. Benedetto XVI). Sua madre, Adela Tolentino de Gu\u00edzar, grande appassionata, fu quella che inizi\u00f2 il giovane Tito al gusto per la musica messicana.\nTito Gu\u00edzar era primo cugino di Pepe Gu\u00edzar, il famoso compositore di \"Guadalajara\" e molte altre canzoni.\nNel 1924 suo zio Francisco Tolentino era governatore ad interim dello stato di Jalisco; con i suoi contatti, il politico riusc\u00ec a far s\u00ec che il nipote sedicenne debuttasse brevemente ma con successo come cantante al teatro Degollado a Guadalajara.\nCarriera.\nEbbe come insegnanti famosissimi cantanti messicani e italiani, tra cui il famoso tenore operistico Tito Schipa. Anni dopo, Tito sarebbe arrivato alla Carnegie Hall di New York. Nel film \"Marina\" (1945), versione dell'omonima zarzuela e accompagnato dal soprano Amanda Ledesma, Tito dimostr\u00f2 apprezzabili qualit\u00e0 di tenore lirico.\nAlto, elegante, molto educato, attraente, biondo, con gli occhi azzurri, molti lo consideravano la versione messicana di Roy Rogers. Ha recitato in uno dei primi film nazionali che ha superato i confini: \"All\u00e1 en el Rancho Grande\", con Esther Fernandez nel ruolo di una giovane donna.\nNegli anni trenta la carriera di Gu\u00edzar decoll\u00f2 a Hollywood. \u00c8 stato conduttore per sette anni di uno dei primi programmi bilingue della radio americana sulla rete della CBS. A quel tempo recit\u00f2 in diversi film della Paramount Pictures come protagonista, alternandosi con attori famosi come Bob Hope, W.C. Fields, Virginia Bruce, Dorothy Lamour e Ray Milland. Ma i suoi successi negli Stati Uniti non gli fecero mai dimenticare il suo amato Messico.\nIn una carriera che ha attraversato oltre settant'anni, Gu\u00edzar si form\u00f2 presto come cantante d'opera e si rec\u00f2 a New York nel 1929 per registrare le canzoni di Agust\u00edn Lara.\nInoltre Gu\u00edzar ha eseguito brani popolari sia operistici che messicani alla Carnegie Hall, ma ebbe successo con i suoi arrangiamenti di melodie popolari messicane e spagnole come \"Cielito Lindo\", \"La Cucaracha\", \"Granada\" e \"You Belong to My Heart\" (versione inglese di \"Solamente una Vez\"). Nel 1936, la sua canzone \"All\u00e1 en el Rancho Grande\" lanci\u00f2 il cantante \"charro\" in Messico dopo essere apparso nel film omonimo, riuscendo bene come negli Stati Uniti.\nGu\u00edzar ha fatto numerose apparizioni televisive, \u00e8 stato in tourn\u00e9e in gran parte dei paesi dell'America Latina, ha registrato un numero significativo di canzoni e ha tenuto il suo programma radiofonico a Los Angeles, \"Tito Guizar y su Guitarra\".\nHa continuato la sua carriera in un'et\u00e0 avanzata cantando in arene e nightclub, oltre che recitando in televisione.\nDiscografia.\nDal 1927 ha registrato diverse centinaia di dischi per varie etichette discografiche come la Columbia, RCA V\u00edctor, Peerles, Olympia e Orfe\u00f3n Dimsa Okeh. Molte delle sue canzoni sono state scritte da suo cugino, Pepe Gu\u00edzar, come \"Pobre Nopal, Chapultepec, Santa\" (Agust\u00edn Lara), \"Guadalajara, Qu\u00e9 lindo es Michoac\u00e1n, All\u00e1 en el rancho grande, Mar\u00eda Elena\" (Lorenzo Barcelata), \"Ojos tapat\u00edos, Mujer\" (Agust\u00edn Lara), \"Tu ventanita, Silencio, Dos rosales, Cari\u00f1ito, Estrellita, Tipitipit\u00edn\" (Mar\u00eda Grever), \"Aurora\"; alcune con mariachi G\u00fcitr\u00f3n, altre con l'orchestra del maestro Don Gonzalo \"Chalo\" Cervera e accompagnato dal virtuoso de \"la guitarra que lloraba\" (\"la chitarra che piangeva\", Don Antonio Bribiesca Castellanos, tra gli altri.\nEra un tenore dalla tessitura adamantina. Ha anche registrato cinque opere, circa 50 canzoni in inglese, francese e italiano e circa 10.000 in spagnolo. Ha ottenuto innumerevoli riconoscimenti: dischi d'oro, diplomi, targhe e trofei. Possedeva una straordinaria forza fisica e una resistenza unica: in un programma televisivo e ad 80 anni, ha cantato uno dei suoi successi sostenendo un acuto per 18 secondi.\nFilm.\nHa anche recitato in dozzine di film, tra i quali \"The Big Broadcast of 1938\" (1938), \"Tropic Holiday\" (1938), \"St. Louis Blues\" (1939), \"The Llano Kid\" (1939), \"Brazil\" (1944), and \"The Gay Ranchero\" (1948), insieme a star del calibro di Evelyn Keyes, Dorothy Lamour, Ray Milland, Ann Miller, Martha Raye, Roy Rogers, Mae West e Keenan Wynn. Negli anni '90 ha continuato recitando in serie televisive per la televisione messicana.\nMorte.\nPurtroppo, mentre si recava negli Stati Uniti, a San Antonio, Texas, il 24 dicembre 1999, nel scendere dall'aereo sub\u00ec un colpo di freddo a seguito del quale contrasse la polmonite fulminante che concluse la sua vita. Aveva 91 anni. \u00c8 sepolto nel Pante\u00f3n Jard\u00edn, Citt\u00e0 del Messico in Messico."}
{"id": "7024636", "revid": "1005847", "url": "https://it.wikipedia.org/wiki?curid=7024636", "title": "Campo Progressista", "text": ""}
{"id": "7024637", "revid": "767487", "url": "https://it.wikipedia.org/wiki?curid=7024637", "title": "Ekki G\u00f6pelt", "text": "Inizi\u00f2 la sua carriera televisiva alla fine degli anni sessanta e quella discografica all'inizio degli anni settanta. Cantante dedito principalmente al genere Schlager, fu interprete di oltre 100 canzoni e tra i suoi brani di maggiore successo, figurano \"Frag' Frau Schmidt\" e \"...begrabt mich in der Kneipe\".\nIn sua memoria \u00e8 stato istituito da Radio B2, emittente radiofonica per cui lavorava, il Premio Ekki G\u00f6pelt.\nBiografia.\nEkkehard G\u00f6pelt nasce a Nerchau, in Sassonia il 1\u00ba gennaio 1945.\nDopo aver insegnato tedesco e musica, nel 1969, fa il debutto sul piccolo schermo, conducendo il programma \"Herzklopfen kostenlos\"..\nDue anni dopo, inizia la anche la sua carriera discografica, con l'uscita di vari singoli, ma bisogner\u00e0 attendere il 1988 per veder uscire il suo primo album, album che si intitola \"Ich bleib am Ball\" .\nNel 2014, per festeggiare il suo 70\u00ba compleanno, pubblica l'album \"Musik ist mein Leben\".\nMuore a Berlino gioved\u00ec 25 febbraio 2016 per i postumi di un'operazione chirurgica, all'et\u00e0 di 71 anni."}
{"id": "7024641", "revid": "729019", "url": "https://it.wikipedia.org/wiki?curid=7024641", "title": "West Island (Australia Meridionale)", "text": "West Island \u00e8 un'isola situata nell'Encounter Bay, insenatura interna alla Gran Baia Australiana, a est della penisola di Fleurieu e a sud di Victor Harbor, nell'Australia Meridionale (Australia).\nL'isola, dal 1972, fa parte di un'area protetta (\"West Island Conservation Park\") che comprende anche la piccola Seal Island situata a sud-est di Granite Island.\nGeografia.\nL'isola, di forma arrotondata e di formazione granitica, si trova 1,5\u00a0km a sud-ovest di Rosetta Heads; ha una superficie di 0,1\u00a0km\u00b2 e ha un'altezza massima di 40\u00a0m.\nFauna.\nSull'isola ci sono delle colonie riproduttive di pinguino minore blu, gabbiano australiano, sterna crestata, sterna maggiore e sterna delle fate; bench\u00e9 la popolazione di pinguino minore blu su West Island e su Granite Island sia in via di estinzione.\nWest island supporta tre specie di rettili: \"Hemiergis peronii\", \"Egernia whitii\" ed \"Egernia cunninghami\"."}
{"id": "7024642", "revid": "736476", "url": "https://it.wikipedia.org/wiki?curid=7024642", "title": "Ekkehard G\u00f6pelt", "text": ""}
{"id": "7024659", "revid": "767487", "url": "https://it.wikipedia.org/wiki?curid=7024659", "title": "Arnaldo Manoel de Almeida", "text": "Caratteristiche tecniche.\n\u00c8 un terzino destro."}
{"id": "7024661", "revid": "1305772", "url": "https://it.wikipedia.org/wiki?curid=7024661", "title": "Leche merengada", "text": "La leche merengada \u00e8 una bevanda tipica della gastronomia spagnola a base di latte e albumi, addolcita con zucchero e aromatizzata alla cannella. Normalmente viene servita ben fredda, in modo che sia parzialmente congelata e abbia una consistenza simile a quella della neve. \u00c8 una bevanda che viene offerta generalmente nelle gelaterie delle citt\u00e0 spagnole.\nCaratteristiche.\nTecnicamente questa bevanda viene considerata un frullato con uova, addolcito con un qualsiasi tipo di edulcorante (di norma zucchero). Per la sua realizzazione, si mischiano nel latte (\u00abin caldo\u00bb): zucchero, cannella (in rami e in polvere) e, a volte, scorza di limone (in alcune occasioni si menziona la vanillina). Per insaporirla, viene in genere usato un po' di sale. Il composto viene poi frullato in un frullatore elettrico (anticamente veniva fatto a mano) e, infine, viene messo nel congelatore, in modo da ottenere la consistenza semicongelata che ricorda la neve. \nPu\u00f2 essere servita in diversi modi: alcuni cuochi aggiungono, per esempio, delle gocce di caff\u00e8. Le caratteristiche nutritive della bevanda fanno s\u00ec che possa essere considerata a volte un dessert, servito alla fine di un pasto, altre volte una merenda, o semplicemente una bevanda ricostituente. "}
{"id": "7024665", "revid": "767487", "url": "https://it.wikipedia.org/wiki?curid=7024665", "title": "Luis Ricardo", "text": "Caratteristiche tecniche.\n\u00c8 un terzino destro."}
{"id": "7024666", "revid": "458786", "url": "https://it.wikipedia.org/wiki?curid=7024666", "title": "Luis Ricardo Silva Umbelino", "text": ""}
{"id": "7024671", "revid": "1305772", "url": "https://it.wikipedia.org/wiki?curid=7024671", "title": "Rhythm-al-ism", "text": "Rhythm-al-ism \u00e8 il quarto album del rapper statunitense DJ Quik, pubblicato il 24 novembre 1998 e distribuito da Profile Records, Arista e Rush. Il 27 luglio 1999 \u00e8 certificato disco d'oro dalla RIAA.\nRicezione.\nChris Slawecki di AllMusic critica aspramente il quarto album di DJ Quik, specialmente a causa della misoginia: \u00abnonostante gli ospiti di alto profilo (tra gli altri Nate Dogg, Peter Gunz e Snoop Dogg), l'album promette pi\u00f9 di quanto mantiene.\u00bb \"RapReviews\" recensisce molto positivamente il disco, descritto come \u00abla quintessenza del Partito West Coast.\u00bb"}
{"id": "7024672", "revid": "767487", "url": "https://it.wikipedia.org/wiki?curid=7024672", "title": "Joel Carli", "text": "Caratteristiche tecniche.\n\u00c8 un difensore centrale.\nCarriera.\n\u00c8 cresciuto nelle giovanili dell'."}
{"id": "7024674", "revid": "124715742", "url": "https://it.wikipedia.org/wiki?curid=7024674", "title": "Programma nucleare militare italiano", "text": "Progetti per lo sviluppo di un programma nucleare militare italiano furono elaborati da ambienti delle Forze armate italiane tra la fine degli anni 1960 e l'inizio degli anni 1970, in seguito al fallimento della proposta di istituire un programma condiviso con gli alleati della NATO, e inclusero anche la sperimentazione di un missile balistico; gli ambienti politici italiani furono tuttavia poco propensi a dare seguito a simili progetti, e nessun programma per l'assemblaggio di armi nucleari fu mai concretamente messo in atto. Ogni interesse italiano per lo sviluppo di un proprio deterrente nucleare nazionale cess\u00f2 del tutto nel 1975, con l'adesione dell'Italia al Trattato di non proliferazione nucleare.\nAttualmente l'Italia non produce n\u00e9 possiede armi nucleari ma partecipa al programma di \"condivisione nucleare\" della NATO.\nAntefatti.\nAl termine del secondo conflitto mondiale l'Italia, visto il quadro geopolitico, attu\u00f2 una strategia basata sul multilateralismo, principalmente tramite una stretta collaborazione con gli Stati Uniti, con l'adesione alla NATO e con una maggiore integrazione a livello europeo.\nIn base alla politica della condivisione nucleare, l'Italia inizi\u00f2 a custodire armi nucleari statunitensi. Le prime furono l'MGR-1 Honest John e l'MGM-5 Corporal, nel 1957, seguiti successivamente dal MIM-14 Nike Hercules, un missile terra-aria. Tuttavia questi sistemi erano sotto il totale controllo degli USA, motivo per cui l'Italia prosegu\u00ec il dialogo con le altre nazioni europee riguardo ad un programma nucleare collaborativo. Furono avviate le trattative per un deterrente nucleare congiunto con Francia e Germania, limitate per\u00f2 dalla volont\u00e0 di Charles de Gaulle di un deterrente esclusivamente francese.\nUn ulteriore impulso fu fornito il 23 dicembre 1958 dalla decisione della Svizzera di dare inizio ad un proprio programma nucleare. Dopo diverse pressioni sugli Stati Uniti, il 26 marzo 1959 fu stipulato un accordo con il quale l'Aeronautica militare ricevette 30 missili PGM-19 Jupiter, operanti presso l'aeroporto di Gioia del Colle. I primi missili giunsero il 1\u00ba aprile 1960.. Questi nuovi missili, gestiti dalla neonata 36\u00aa Aerobrigata, erano destinati ad essere utilizzati \"per l'esecuzione dei piani e delle politiche della NATO in tempo di pace come in guerra\".\nForza multilaterale.\nParallelamente alla collaborazione con gli Stati Uniti, l'Italia speriment\u00f2 la collaborazione con la Forza Multilaterale (MLF) della NATO, con l'obiettivo di sviluppare una forza nucleare europea. La MLF era un progetto promosso dagli Stati Uniti per porre sotto controllo congiunto con i paesi europei tutte le armi nucleari non controllate direttamente dai propri enti. Inoltre, per gli USA, la MLF serviva a soddisfare il desiderio delle altre nazioni di giocare un ruolo nella deterrenza nucleare, con il conseguente avvicinamento di tutti i potenziali arsenali nucleari occidentali sotto l'egida della NATO. L'Italia aveva a lungo sostenuto la cooperazione nucleare e, secondo il Ministro della difesa Paolo Emilio Taviani, il governo italiano aveva cercato di persuadere i suoi alleati \"a rimuovere le ingiustificate restrizioni riguardo l'accesso alle nuove armi dei paesi NATO.\" Questa politica fu perseguita dalle amministrazioni Kennedy e Johnson e costitu\u00ec argomento di discussione dell'accordo di Nassau, tra gli Stati Uniti e il Regno Unito, e dei negoziati per l'ingresso del Regno Unito nella Comunit\u00e0 Economica Europea (CEE) nel 1961.\nAll'interno della MLF, gli Stati Uniti proposero che vari paesi della NATO gestissero l'UGM-27 Polaris IRBM attraverso piattaforme marine, principalmente sottomarini nucleari, che l'Italia prov\u00f2 a sviluppare nell'odierno CISAM a Pisa con la costruzione di un reattore sperimentale. Tra il 1957 e il 1961, la Marina italiana modific\u00f2 il \"Giuseppe Garibaldi\", riconvertendolo in incrociatore lanciamissili equipaggiato con quattro lanciatori per missili Polaris poi mai consegnati. Poco tempo dopo, nel dicembre 1962, il Ministro della difesa Giulio Andreotti chiese ufficialmente assistenza agli Stati Uniti per lo sviluppo di propulsori nucleari per la flotta italiana.\nIl programma autonomo italiano.\nIn seguito al fallimento dell'ipotesi multilaterale, l'Italia cerc\u00f2 nuovamente di creare un proprio deterrente. L'industria nucleare italiana era ben sviluppata, con le tecnologie BWR, Magnox e PWR, nonch\u00e9 con il reattore di prova da 5\u00a0MW RTS-1 \"Galileo Galilei\" presso il CAMEN (Centro Applicazioni Militari Energia Nucleare). Alcuni dei velivoli Lockheed F-104 Starfighter dell'Aeronautica Militare erano configurati per l'utilizzo di bombe nucleari e stava sperimentando il Panavia Tornado, anche esso in grado di impiegare armi nucleari.\nSin dal 27 marzo 1960, quando l'ammiraglio Pecori Geraldi dichiar\u00f2 che una forza nucleare marina era la pi\u00f9 resistente agli attacchi, la Marina aveva cercato di guadagnare un ruolo importante nel programma nucleare e aveva acquisito esperienza attraverso i test dei missili Polaris del settembre 1962, i quali ebbero esito positivo.\nAlfa.\nNel 1971 la Marina italiana diede inizio ad un ingegnoso programma di sviluppo di missili balistici, chiamato Alfa. Ufficialmente il progetto fu definito come un tentativo di sviluppo di razzi a propellente solido per scopi civili e militari. Fu progettato come razzo a due stadi e poteva essere trasportato su navi o sottomarini. I test di lancio con un mockup ebbero luogo tra il 1973 e il 1975, dal poligono di Salto di Quirra. L'Alfa era lungo 6,5 metri e aveva un diametro di 1,37 metri. Il primo stadio era lungo 3,85 metri e conteneva 6 tonnellate di combustibile solido per missili. Forniva una spinta pari a 232 kN per una durata di 57 secondi. Avrebbe potuto trasportare una testata da una tonnellata per 1600 chilometri, ponendo Mosca e la Russia nel raggio d'azione del mar Adriatico.\nI costi elevati (oltre 6 miliardi di lire) e il clima politico instabile comportarono l'abbandono del progetto. In aggiunta a questi fattori il crescente rischio di un'escalation nucleare anche al di fuori dell'Europa e la pressione interna giocarono il loro ruolo nell'abbandono da parte dell'Italia del proprio programma nucleare, anche in seguito alle pressioni degli Stati Uniti, e portarono il paese a ratificare il Trattato di non proliferazione nucleare, il 2 maggio 1975.\nIl patrimonio tecnologico del programma Alfa conflu\u00ec nei successivi lanciatori spaziali italiani a propellente solido, tra cui il progetto Vega. In anni pi\u00f9 recenti l'Italia, sotto l'egida dell'Agenzia spaziale europea, ha portato a termine il rientro e l'atterraggio di una capsula chiamata IXV.\nArmi nucleari in Italia dopo il 1975.\nAnche dopo l'interruzione del proprio programma nucleare, l'Italia ha continuato ad ospitare armi nucleari: l'esercito italiano con la sua 3\u00aa Brigata missili \"Aquileia\"\ncome pure l'Aeronautica Militare. Dal 1975 il paese \u00e8 stato utilizzato dagli Stati Uniti per lo schieramento del BGM-109G (missile cruise terrestre), del MGM-52 Lance (missile balistico tattico) e dei pezzi di artiglieria \"W33\", W48 e W79. Nel 2005 l'ex presidente della repubblica Francesco Cossiga dichiar\u00f2 che durante la Guerra Fredda il ruolo dell'Italia consisteva nello sganciamento di testate nucleari su Praga e Budapest, in caso di un primo attacco dei sovietici contro i paesi NATO.\nSituazione attuale.\nIl paese fa parte del programma di condivisione nucleare della NATO e, nell'ambito di questo programma, gli Stati Uniti mantengono la custodia e il controllo assoluto delle armi nucleari presenti sul territorio italiano. Non \u00e8 ben chiaro se, in caso di guerra, l'Aeronautica possa usare queste armi ma alcune fonti affermano il contrario. Al 2015, le bombe nucleari B61 mod 3 e mod 4 sono custodite in due localit\u00e0, 50 presso la base aerea di Aviano, e 20-40 presso la base di Ghedi. Gli F-16 Fighting Falcon facenti parte della 31\u00aa Fighter Wing statunitense hanno sede presso la base di Aviano, mentre i Panavia Tornado del 6\u00ba Stormo Alfredo Fusco hanno sede a Ghedi."}
{"id": "7024689", "revid": "116646189", "url": "https://it.wikipedia.org/wiki?curid=7024689", "title": "Palmenhaus (Sch\u00f6nbrunn)", "text": "La Palmenhaus \u00e8 una serra ubicata all'interno del parco del castello di Sch\u00f6nbrunn a Vienna: \u00e8 insieme ai Kew Gardens e alla Palmengarten la pi\u00f9 grande del suo genere in Europa.\nStoria.\nNel 1753 l'imperatore Francesco I di Lorena, marito di Maria Teresa d'Austria, acquist\u00f2 dal comune di Hietzing, un'area ad ovest del castello di Sch\u00f6nbrunn per creare un giardino in stile olandese: Adrian van Steckhoven e il suo assistente, Richard van der Schot, costruirono una grande serra e altre quattro pi\u00f9 piccole che ospitavano piante da fiori, un orto e alberi da frutto. Nel 1754 venne acquistata dall'Olanda una specie di palma ribattezzata poi di Maria Teresa. Successivamente alla serra principale furono aggiunte due ali laterali, oltre alla costruzione di altre tre pi\u00f9 piccole. Nel 1828 venne inaugurata l'Alte Palmenhaus. Nonostante il successo ottenuto, i vari edifici erano costruiti in moda da avere del vetro su un solo lato, mentre le restanti parti erano in mattoni: ci\u00f2 provocava una mancanza di luce alle piante.\nDopo la fiera mondiale di Vienna nel 1873 fu presa la decisione di abbattere le serre, eccetto l'Alte Palmenhaus, e costruirne una nuova, ottimale per le piante sia per le condizioni di luce che di temperatura: i lavori, seguiti dall'architetto di corte Ignaz Gridl coadiuvato dall'architetto esperti di ponti Franz-Xaver von Segenschmid, iniziarono nel 1880 e terminarono il 19 giugno 1882, quando Francesco Giuseppe I d'Austria inaugur\u00f2 la nuova serra. Non mancarono critiche per l'elevato costo di realizzazione. La sistemazione delle piante fu affidata a Adolf Vetter, che complet\u00f2 l'opera nel 1883. Tra i maggiori problemi affrontati dal botanico fu lo spostamento di una palma del tipo \"Livistona chinensis\": la palma fu sostituita nel 1909 a causa della sua eccessiva altezza e per ovviare a tale problema, per qualche anno venne inclinata tramite cavi di acciaio.\nDurante la prima guerra mondiale la Palmenhaus venne usata come luogo di coltivazioni di verdure e quindi non aperta ai visitatori: visto la mancanza di lavoratori di sesso maschile, nel 1915 furono assunte anche donne. Nel 1923 la Palmenhaus fu chiusa alle scuole, ufficialmente per evitare danni alle piante, ma anche per risparmiare sul riscaldamento.\nIl 21 febbraio 1945, durante la seconda guerra mondiale, caddero nell'area dello Sch\u00f6nbrunn oltre duecento bombe e le vetrate della serra furono quasi completamente distrutte: alcune piante furono spostate nell'adiacente Sonnenuhrhaus, altre, come alcune specie di palme e felci, sopravvissero a temperature di -7, altre ancora, come la palma centrale, morirono. I lavori di ricostruzione cominciarono nel 1948: furono installati quarantacinquemila vetri in doppio strato e utilizzati cinquantacinque tonnellate di mastice. Nel 1952 inizi\u00f2 la sistemazione delle piante e la serra venne inaugurata il 14 gennaio 1953: per festeggiare l'evento si costru\u00ec al suo interno una sala da ballo utilizzata per due giorni.\nA seguito del crollo del Reichsbr\u00fccke il 1\u00ba agosto 1976, vennero controllati tutti i ponti e le strutture in acciaio di Vienna: la Palmanhaus, trovata danneggiata, fu chiusa nel novembre dello stesso anno: i giardinieri ottennero il permesso di lavorare solamente con l'elmetto. Il restauro inizi\u00f2 il 12 maggio 1986 e fu concesso lavorare solamente nella stagione estiva: i lavori furono eseguiti dalla ditta Waagner-Biro e iniziarono dalla parte settentrionale. La palma posta sotto la cupola della zona settentrionale venne spostata sotto la cupola centrale grazie all'ausilio dell'esercito, mentre palme pi\u00f9 grandi erano talmente radicate da dover essere lasciate sul posto durante i restauri. I lavori terminarono nel 1990.\nDescrizione.\nLa struttura ha una superficie di duemilacinquecento m\u00b2, una lunghezza di centotredici metri e una larghezza di ventinove per un'altezza di ventotto metri nel padiglioce centrale e venticinque nei due laterali ed \u00e8 costituita da seicento tonnellate di ferro battuto, centoventi tonnellate di ghisa e coperta da quarantacinquemila lastre di vestro. Nel complesso la Palmhaus ha un corpo centrale di forma rettangolare e le due estremit\u00e0 di forma quadrata, denominate rispettivamente casa fredda e casa tropicale: in origine le sezioni interne erano separate da vetri mobili, sostituite poi con installazioni permanenti.\nInizialmente riscaldata tramite l'impianto del Tiergarten Sch\u00f6nbrunn, venne realizzato nel 1940 un impianto indipendente: alcune piante particolarmente delicate come la palma da cocco hanno un riscaldamento direttamente nel terreno; in origine la pulizia dei vetri era affidata ai cadetti della marina austriaca. Con i lavori di restauro che vennero svolti tra il 1986 e il 1990 fu attivato un impianto di ombreggiamento automatico che precedentemente veniva effettuato applicando a mano delle stuoie sui vetri.\nSotto la sezione centrale \u00e8 presente una cisterna per il trattamento delle acque, mentre per l'irrigazione vengono utilizzate due cisterne sul tetto dalla capacit\u00e0 di centoventimila litri ciascuna, altrimenti viene utilizzata acqua potabile; per l'umidit\u00e0 \u00e8 presente un sistema di nebulizzazione.\nNella sezione centrale \u00e8 ricreato un clima mediterraneo che si aggira intorno ai 12\u00b0 in inverno e caldo e secco in estate, nella sezione settentrionale la temperatura \u00e8 intorno agli 8\u00b0 e corrisponde a un clima della foresta delle montagne, mentre la sezione meridionale ha una temperatura di circa 17\u00b0, adatta per la vegetazione di clima caldo e umido. Custodisce oltre quattromilacinquecento variet\u00e0 di piante, tra cui: un ulivo di circa trecentocinquanta anni donato dalla Spagna nel 1974, una \"Lodoicea maldivica\", alcune azalee di oltre cento anni, un fossile di \"Wollemia nobilis\" ritrovato in Australia. Al centro della serra \u00e8 posta una Livistona chinensis, solitamente sostituita dopo un determinato periodo di tempo per problemi legati all'altezza: posta originariamente in un barile di legno, riusciva a radicare anche nel terreno dopo averlo sfondato e si decise quindi di porla direttamente nella terra; l'ultima \u00e8 stata piantata il 22 aprile 2008 e dedicata alla nuotatrice Mirna Juki\u0107."}
{"id": "7024691", "revid": "1633360", "url": "https://it.wikipedia.org/wiki?curid=7024691", "title": "Paisarnkulwong Vachiravit", "text": ""}
{"id": "7024696", "revid": "1568601", "url": "https://it.wikipedia.org/wiki?curid=7024696", "title": "Plateau Nechako", "text": "Il Plateau Nechako \u00e8 la suddivisione pi\u00f9 settentrionale dell'Interior Plateau, una delle pi\u00f9 importanti regioni geografiche della provincia canadese della Columbia Britannica.\nDescrizione.\nSi estende sul bacino del fiume Nechako e dei suoi affluenti Stuart River e Endako River, ed \u00e8 delimitato a sud dal fiume West Road River (o Blackwater River), a sud del quale si trova il Plateau Chilcotin, e nord dal fiume Nation River e dalle valli del Lago Babine e Lago Takla, oltre i quali si trovano le Omineca Mountains (N) e le Skeena Mountains (NW). A ovest tocca varie catene montuose delle Hazelton Mountains, mentre a est \u00e8 delimitato dal passo tra la citt\u00e0 di Prince Geoge e il ramo Parsnip del Lago Williston, oltre il quale si trova il Plateau McGregor che costeggia la parte settentrionale delle Montagne Rocciose.\nQualche sistema di classificazione include anche l'area pianeggiante a est del fiume Fraser oltre la citt\u00e0 di Prince George; quest'area \u00e8 contigua alle pendici pi\u00f9 settentrionale del Quesnel Highland e dei Monti Cariboo.\nSuddivisioni.\nIl Plateau Nechako \u00e8 ufficialmente suddiviso in quattro sotto-catene:\nLe catene Fawnie, Nechako e Telegraph sono formate da basse colline, mentre il Quanchus Range \u00e8 una sorta di penisole montuosa all'interno della Nechako Reservoir, un'antica catena di laghi. La maggior parte di quest'area si trova all'interno della Tweedsmuir North Provincial Park and Protected Area.\nGeologia.\nIl Plateau Nechako \u00e8 stato formato dal flusso lavico che scorreva al di sopra di antiche rocce vulcaniche e sedimentarie. Le glaciazioni hanno poi inciso la struttura rocciosa trasformandola in colline ondulate.\nIl Canyon Nechako, detto anche Gran Canyon del Nechako, si trova ora all'interno della Nechako Canyon Protected Area per il suo paesaggio formato dal corso del fiume Nechako che ha inciso la lava del plateau formando pinnacoli e dirupi. Inizia allo sbocco della Nechako Reservoir alla Kenny Dam e termine alle cascate chiamate Cheslatta Falls, un salto di 18\u00a0m nell'ultimo tratto del fiume Cheslatta."}
{"id": "7024702", "revid": "767487", "url": "https://it.wikipedia.org/wiki?curid=7024702", "title": "Rodrigo Pimp\u00e3o", "text": "Caratteristiche tecniche.\n\u00c8 un'ala destra."}
{"id": "7024706", "revid": "736476", "url": "https://it.wikipedia.org/wiki?curid=7024706", "title": "Ekki Gopelt", "text": ""}
{"id": "7024708", "revid": "729019", "url": "https://it.wikipedia.org/wiki?curid=7024708", "title": "Charles Midgley Maud", "text": "Comandante di stormo insignito della Distinguished Flying Cross, fu un asso dell'aviazione inglese della prima guerra mondiale con undici vittorie confermate. Messosi in affari dopo il conflitto, torn\u00f2 al servizio militare durante la seconda guerra mondiale e prest\u00f2 servizio fino al 1954.\nBiografia.\nCharles Midgley Maud era figlio di Charles Joseph Maud e sua moglie Lilian, di , a Rodley, a 6,4\u00a0km a nord-est da Bradford, nello Yorkshire. Ha studiato alla Shrewsbury School.\nPrima guerra mondiale.\nMaud fu inizialmente nominato sottotenente nella Royal Field Artillery il 5 agosto 1915. Si \u00e8 trasferito al Royal Flying Corps nel luglio del 1917, ricevendo una settimana di formazione preliminare in classe presso la No 1 School of Military Aeronautics di Reading, prima di essere assegnato al No. 13 Training Squadron per il suo addestramento base di volo. \u00c8 stato nominato \"flying officer\" il 23 dicembre ed il 3 gennaio 1918 \u00e8 stato assegnato al No. 201 Training Squadron per l'addestramento avanzato di volo, seguito da un corso finale di due settimane presso la No. 2 School of Aerial Fighting and Gunnery al RFC Marske-by-the-Sea dal 26 febbraio.\nMaud \u00e8 stato assegnato al No. 66 Squadron RAF con base a San Pietro in Gu (PD) sui caccia monoposto Sopwith Camel l'8 marzo 1918 e poco dopo \u00e8 stato promosso a tenente, retrodatato al 1\u00ba luglio 1917. Il suo squadron fu incaricato di pattugliamenti offensivi, bombardamenti e mitragliamenti sugli aeroporti nemici, ma il cattivo tempo imped\u00ec di volare per gran parte di aprile, quindi fu solo il 1\u00ba maggio che Maud ottenne la sua prima vittoria aerea, quando distrusse un Albatros D.III a sud-ovest di Conegliano (TV). Il giorno dopo distrusse un LVG C a sud di Oderzo (TV). Continu\u00f2 a forzare \"fuori controllo\" un Albatros D.V a sud-ovest di Caldonazzo il 10 maggio, abbatte un Albatros D.III sopra la valle del Centa il 18 maggio e constrinse fuori controllo un altro D.V su Alano di Piave il 20 maggio, per ottenere il suo status di asso dell'aviazione.\nMaud continu\u00f2 a distruggere un Albatros D.III a sud di San Stino di Livenza l'8 giugno ed un LVG C a sud-ovest di Belluno il 10 luglio. Ha ottenuto altre tre vittorie in agosto, distruggendo LVG C a ovest di Feltre e sopra Vittorio Veneto il 5 e il 22 ed un DFW C il 23 sopra Vidor. \u00c8 stato nominato \"flight commander\" con il grado provvisorio di capitano il 1\u00ba settembre e ha ottenuto la sua undicesima e ultima vittoria il 7 ottobre, forzando fuori controllo un altro Albatros D.V su Oderzo. La sua conta ammontava a cinque aerei da ricognizione nemici e tre caccia abbattuti, con altri tre aerei nemici forzati fuori controllo.\nLe sue imprese gli valsero la Distinguished Flying Cross, come pubblicato sulla \"London Gazette\" il 7 novembre 1918: \n\u00abLieutenant Charles Midgley Maud.\nA bold Scout Pilot, who possesses in a high degree the true fighting spirit. He has shot down seven enemy machines\u00bb.\nAll'inizio del febbraio 1919 il governo italiano gli confer\u00ec la croce di guerra al valor militare ed il 24 febbraio Maud lasci\u00f2 lo squadron n. 66 per tornare in Inghilterra.\nIl dopoguerra.\nMaud fu trasferito alla lista dei non occupati l'8 aprile 1919, infine lasci\u00f2 l'incarico il 22 luglio 1921 per accettare un incarico nella Forza territoriale, come luogotenente nella 70th (West Riding) Brigade, Royal Field Artillery, fino al 22 agosto 1923.\nIl 31 dicembre 1929 sciolse la sua societ\u00e0 di intermediari di lana e lasci\u00f2 l'azienda di famiglia.\nSeconda guerra mondiale.\nAll'inizio della seconda guerra mondiale, Maud torn\u00f2 al servizio militare, ricevendo l'incarico come ufficiale pilota nel ramo amministrativo e dei doveri speciali della riserva volontaria della Royal Air Force il 14 febbraio 1939. Il 12 agosto od il 5 settembre 1939 fu confermato nella sua nomina e promosso a \"flying officer\".\nQuando Maud ricevette una menzione nei dispacci il 1\u00ba gennaio 1940, ricopr\u00ec il ruolo di caposquadrone, ma fu solo il 22 ottobre 1943 che fu promosso al grado di guerra di \"flight lieutenant\".\nEgli avrebbe prestato servizio fino al 10 febbraio 1954, quando si dimise dalla suo incarico di caposquadriglia nella Riserva Volontari della RAF. Gli \u00e8 stato permesso di mantenere il grado di \"wing commander\" al suo ritiro.\nOltre alle medaglie, Maud ricevette la 1914-15 Star, la British War Medal e la Medaglia interalleata della vittoria (Regno Unito) e la Defence Medal e la War Medal 1939-1945 per la seconda guerra mondiale e anche la medaglia di servizio speciale della polizia speciale rilasciata durante il periodo di guerra.\nMaud mor\u00ec a Ripon il 10 marzo 1974."}
{"id": "7024711", "revid": "124123", "url": "https://it.wikipedia.org/wiki?curid=7024711", "title": "Charles D'Ambrosio", "text": "Biografia.\nFiglio di Charles D'Ambrosio Sr (1932-2011), docente di Finanza presso l'Universit\u00e0 di Washington, D'Ambrosio \u00e8 cresciuto a Seattle con due fratelli e quattro sorelle. Ha frequentato l'Oberlin College, laureandosi al prestigioso Iowa Writers Workshop, dove attualmente insegna. Precedentemente ha insegnato scrittura creativa all'Universit\u00e0 Statale di Portland ed \u00e8 stato professore a contratto al Tin House Summer Writers Workshop e al Warren Wilson MFA Program for Writers. Nel 2005 si \u00e8 sposato con la scrittrice e musicista Heather Larimer; i due hanno divorziato nel 2008.\nD'Ambrosio \u00e8 autore di due raccolte di racconti: \"Il Punto\" (1995), pubblicato in Italia con il titolo \"Il suo vero nome\", e \"Il museo dei pesci morti\" (2006), segnalate tra i libri dell'anno del New York Times. Entrambe le opere sono edite in Italia dalla minimum fax e sono uscite rispettivamente nel 2008 e nel 2014. Nel 2005 ha anche pubblicato una raccolta di saggi, dal titolo \"Orphans\". Il libro, edito dalla \"Clear Cut Press\", piccola casa editrice dell'Oregon, \u00e8 stato stampato in tiratura limitata andando subito esaurito e da allora non \u00e8 stato pi\u00f9 ripubblicato, tanto da essere diventato ormai un vero e proprio oggetto di culto.\nI suoi scritti sono apparsi su prestigiosi quotidiani e riviste, come: \"The New Yorker\"; \"The Stranger\"; \"The Paris Review\"; \"\"; e \"A Public Space\". Il suo ultimo libro, \"Perdersi\", \u00e8 uscito in Italia nel novembre 2016 sempre sotto la casa editrice mimimun fax e si tratta di una raccolta di saggi narrativi ambientati nella citt\u00e0 natale dell'autore e di stampo autobiografico.\nNell'ottobre 2006, D'Ambrosio \u00e8 stato insignito insieme ad altri autori del prestigioso Whiting Award, assegnato ogni anno a scrittori emergenti dall'omonima Fondazione statunitense. Fra gli altri premi, ha ricevuto anche un Academy Award dall'American Academy of Arts and Letters. Si tratta di una sorta di borsa di studio assegnata dalla Fondazione Lannan del valore di 150,000 $. Altri 50,000 $ gli sono stati assegnati dalla United States Artists (USA), un'organizzazione No-profit nata nel 2005 con lo scopo di supportare e promuovere il lavoro di artisti americani in varie discipline.\nNel 2007, con \"Il museo dei pesci morti\", ha vinto il Washington State Book Award nella sezione Narrativa.\nOpere.\nRacconti.\nThe Point \nIl museo dei pesci morti\nLoitering (2014)to su The New Yorker, 6 marzo 2006.\nRaccolta di saggi.\nOrphans (2005)\nLoitering (2014)"}
{"id": "7024715", "revid": "2373", "url": "https://it.wikipedia.org/wiki?curid=7024715", "title": "Labirinto (simbolo)", "text": ""}
{"id": "7024724", "revid": "599013", "url": "https://it.wikipedia.org/wiki?curid=7024724", "title": "Alexis Gonz\u00e1lez", "text": "Gioca nel ruolo di libero nel .\nCarriera.\nLa carriera di Alexis Gonz\u00e1lez nel settore giovanile del , col quale debutta in Liga A1 de V\u00f3ley nella stagione 1999-00, restando legato al club per tre annate; nel 2002 riceve inoltre le prime convocazioni nella nazionale argentina. Nel campionato 2003-04 gioca per la prima volta all'estero, iniziando una militanza di cinque annate in Spagna col , club impegnato nella Superliga de Voleibol Masculina col quale vince tre scudetti, due Coppe del Re e due Supercoppa spagnola.\nDopo aver giocato nella Superliga russa con la nella stagione 2008-09, vincendo la Supercoppa russa e la coppa nazionale, si trasferisce nella stagione seguente al , in Francia, partecipando alla Ligue A per un triennio: si aggiudica due scudetti e due Coppe di Francia; con la nazionale vince la medaglia d'argento al campionato sudamericano 2009, dove viene premiato come miglior difesa del torneo, bissata poi anche nell'edizione 2011, oltre a partecipare ai Giochi della XXX Olimpiade di Londra.\nRientra in Argentina per difendere i colori del nel campionato 2012-13, vincendo la Coppa M\u00e1ster e venendo premiato come miglior ricevitore della Liga Argentina de Voleibol; con la nazionale vince ancora una medaglia d'argento al campionato sudamericano 2013. Torna quindi in Francia per il campionato seguente, difendendo i colori del fino a dicembre, prima di essere costretto a lasciare la squadra per problemi famigliari.\nTorna in campo nella stagione 2014-15, vestendo nuovamente la maglia del , vincendo uno scudetto, la Coppa ACLAV 2014 e la Coppa M\u00e1ster 2015, impreziosendo le sue prestazioni con diversi riconoscimenti come miglior libero; con l'Argentina partecipa ai Giochi della XXXI Olimpiade di Rio de Janeiro e si aggiudica l'oro alla Coppa Panamericana 2017."}
{"id": "7024728", "revid": "112884182", "url": "https://it.wikipedia.org/wiki?curid=7024728", "title": "Jesper Svenbro", "text": "Biografia.\nHa studiato presso l'Universit\u00e0 di Lund, dove nel 1974 si \u00e8 addottorato discutendo la tesi dal titolo \"La parole et le marbre: aux origines de la po\u00e9tique grecque\", poi pubblicata, riguardante le origini della poetica nell'Antica Grecia.\n\u00c8 emerito al CNRS. Ha fatto parte del \"Centre Louis Gernet\" (CRCSA), poi confluito nell'Unit\u00e0 di Ricerca ANHIMA (Anthropologie et Histoire des Mondes Antiques), di cui Jesper Svenbro \u00e8 membro associato.\n\u00c8 stato eletto membro dell'Accademia svedese il 5 ottobre 2006 ed ammesso il successivo 20 dicembre 2006. \u00c8 succeduto nel Seggio numero 8 allo scrittore \u00d6sten Sj\u00f6strand."}
{"id": "7024729", "revid": "1305772", "url": "https://it.wikipedia.org/wiki?curid=7024729", "title": "Almejas a la marinera", "text": "Le almejas a la marinera (\"ameixas \u00e1 mari\u00f1eira\" in galiziano; letteralmente \"vongole alla marinara\") sono un piatto a base di vongole tipico della gastronomia galiziana, particolarmente della zona delle R\u00edas Bajas, ma popolare anche in altre zone della Spagna, come per esempio in Cantabria.\nLe vongole vengono cucinate con un soffritto di cipolla e pomodoro tritato, e con del vino bianco. Il tutto viene poi aromatizzato e colorato con della paprica. \nQuesto piatto viene servito caldo, tradizionalmente in una casseruola d'argilla.\nCaratteristiche.\nSi tratta di una preparazione che, poich\u00e9 utilizza le vongole, possiede un caratteristico aroma di mare, ottenendo cos\u00ec la denominazione \u00aba la marinera\u00bb . A volte, vengono utilizzate carcasse di frutti di mare, in modo da ottenere un brodo che accompagni e aromatizzi il piatto.\nIn genere si utilizzano le vongole, anche se a volte possono essere presentati dei piatti con un particolare tipo di vongole o lupini, le Chamelea gallina (\"chirlas a la marinera\"), che hanno una dimensione pi\u00f9 piccola. Allo stesso modo, a volte si pu\u00f2 preparare il piatto utilizzando le cozze (\"mejillones a la marinera\").\nNormalmente, la salsa ha un colore rosso, dovuto all'uso della paprica dolce. A volte, si aggiunge del peperoncino in polvere, che conferisce al piatto un sapore leggermente piccante."}
{"id": "7024741", "revid": "4506", "url": "https://it.wikipedia.org/wiki?curid=7024741", "title": "Cooperativa Migros", "text": ""}
{"id": "7024742", "revid": "4506", "url": "https://it.wikipedia.org/wiki?curid=7024742", "title": "Federazione delle cooperative Migros", "text": ""}
{"id": "7024743", "revid": "119183626", "url": "https://it.wikipedia.org/wiki?curid=7024743", "title": "Feluca (goliardia)", "text": "La feluca \u00e8 un copricapo adottato dalle organizzazioni goliardiche nelle universit\u00e0 italiane. Il nome venne scelto per la particolare somiglianza alla feluca, la quale a sua volta trae origine da un'antica casata nobiliare napoletana, Feluca.\nLa feluca \u00e8 il tradizionale copricapo studentesco, simile al cappello che portava Robin Hood, \u00e8 patrimonio di tutti gli studenti di un ateneo e solitamente, all'atto dell'entrata, viene \"violentata\" o \u201cbattezzata\u201d, e in alcune citt\u00e0 le viene tagliata la punta e tolto il giglio posto sulla calotta.\nStoria.\nLa feluca non fu il primo berretto universitario italiano: essa fu preceduta pochi mesi prima dall'orsina, un berretto tondo molto pi\u00f9 economico creato a Bologna in occasione dei festeggiamenti del 1888 per l'ottavo centenario di quell'Universit\u00e0, a imitazione dei berretti raffigurati in capo agli studenti nelle miniature del XV secolo che ornavano le pagine degli \"Acta Nationis Germanicae Universitatis Bononiensis\". L'orsina visse qualche anno dopo il 1888, prima di essere soppiantata del tutto dalla feluca.\nSi credeva, erroneamente, che la feluca fosse nata come cappello dello studente solamente nel 1892, in occasione della festa delle matricole di Padova; sulla base di questa convinzione venne celebrato a Padova nel 1991 il centenario della feluca, con l'allestimento dei una mostra di vecchi berretti presso l'antico Palazzo del Bo. Scoperte pi\u00f9 recenti hanno retrodatato la nascita della Feluca al 1888/1889: si \u00e8 rinvenuto per esempio sul mercato antiquario un raro esemplare del numero unico studentesco padovano \"Il Berretto\", pubblicato nel febbraio 1889, nel quale in ogni pagina compaiono caricature di studenti che recano sulla testa una feluca (pur di un modello con la punta molto pi\u00f9 corta dell'attuale), mentre nella prima pagina, accanto al titolo, appare il disegno di profilo di una testa di bue infelucata. \nCaratteristiche.\nIl colore della feluca cambia a seconda della facolt\u00e0 frequentata dallo studente, similmente a quanto avviene per l'abbigliamento accademico cerimoniale ufficiale.\nMentre l'eliminazione dello scalpo, ovvero della fascia parasudore presente all'interno della calotta, \u00e8 comune a tutte le citt\u00e0, solo a Pisa e Siena vengono tagliate le punte, in misura di circa 4 dita dall'estremit\u00e0, in ricordo degli studenti caduti nella battaglia di Curtatone e Montanara. &lt;br&gt;I goliardi bolognesi, fiorentini, parmigiani, torinesi, genovesi e pavesi non usano togliere il giglio dalla sommit\u00e0 della feluca, perch\u00e9 \u00e8 visto come simbolo di purezza di cui andare fieri e come simbolo delle tre divinit\u00e0 goliardiche: Bacco, Tabacco e Venere. Per i fiorentini rappresenta, inoltre, il simbolo della citt\u00e0.\nI bolli.\nLa tradizione goliardica vuole che l'anzianit\u00e0 di un goliarda sia misurata in base all'anzianit\u00e0 universitaria, che si misura in \u201cbolli\u201d. La tradizione nasce dall'usanza, in vigore presso le universit\u00e0 italiane, di apporre un timbro (bollo) per ogni anno di frequenza di uno studente presso l'ateneo. \nIl numero di bolli effettivi \u00e8 sempre visibile a tutti ispezionando la feluca del goliarda. Qui le tradizioni possono differire da citt\u00e0 a citt\u00e0, ma sostanzialmente sono cos\u00ec riassumibili:\nPer tradizione gli ammennicoli dovrebbero essere sempre donati, cos\u00ec come la feluca, o comunque dovrebbero rappresentare un evento, preferibilmente goliardico o connesso alla goliardia."}
{"id": "7024759", "revid": "2196166", "url": "https://it.wikipedia.org/wiki?curid=7024759", "title": "Monastero di San Vicente", "text": "San Vicente di Oviedo \u00e8 un monastero di Oviedo, Spagna. \nStoria.\nFondato nel 761, \u00e8 registrato da un documento noto come \"Pacto mon\u00e1stico de Oviedo\", risalente al 25 novembre 781 ed \u00e8 considerato il pi\u00f9 antico documento della monarchia del regno delle Asturie, sebbene vi siano dei dubbi sulla veridicit\u00e0 di questo documento, poich\u00e9 il monastero, chiamato anche Antealtares nel medioevo, non si trova menzione fino al 969. Del documento una copia fu fatta nel XII secolo. Secondo questo documento del 781, vent'anni prima il monaco Massimo, con i suoi servi, e Fromestano fondarono una chiesa in \"locum quod dicunt Oveto\" (nel luogo chiamato Oveto), che doveva diventare la citt\u00e0 di Oviedo. Fromestano e Massimo sono considerati i fondatori della chiesa e della citt\u00e0.\nAlla fine del XIX secolo lo storico Ciriaco Miguel Vigil fu il primo studioso a sostenere che il documento del 781 fosse in realt\u00e0 una copia non autorizzata del XII secolo.\nFromestano, in questo documento descrive la fondazione del monastero:\nIo, Fr\u00f3mista [Fromestano], abate degli ultimi venti anni, insieme a mio nipote Massimo il Monaco, ci stabilimmo in questo luogo, abbandonato e disabitato, e fondammo una basilica in onore di san Vinvenzo, diacono e martire di Cristo.\nTrasformata la chiesa in monastero, il primo abate fu Oveco, documentato tra il 969 e il 978, e il primo riferimento che menziona l'obbedienza alla regola benedettina \u00e8 datato al 1042.\nGrazie al sostegno finanziario della Casa reale e della nobilt\u00e0 asturiana, il convento fu molto rimaneggiato nei secoli XI e XII e da quel momento esso fu sottomesso all'autorit\u00e0 del vescovo di Oviedo e quindi collegato alla cattedrale del Santo Salvatore.\nI monastero sub\u00ec poi numerose altre trasformazioni, tali che gli elementi originari del suo stile andarono perduti.\nIl complesso si espanse durante il secolo XVII in forma di L, collegandosi attraverso l'Arco di San Vicente, sopra la via omonima, all'edificio principale oggi occupato dalla facolt\u00e0 di Psicologia dell'Universit\u00e0 di Oviedo. La piazza ove ha sede questa facolt\u00e0 \u00e8 dedicata a frate Benito Jer\u00f3nimo Feijoo e contiene una statua a lui dedicata, opera dello scultore \nGerardo Zaragoza. Il frate, poliglotta, saggista e teologo, risiedette per cinquantacinque anni in una cella del Monastero, di cui fu abate per pi\u00f9 di trent'anni.\nFino alla sua dissoluzione, avvenuta nel 1836, il Monastero era considerato il cenobio pi\u00f9 ricco e influente delle Asturie. Nel 1962 fu dichiarato ufficialmente Monumento storico artistico.\nOggigiorno la chiesa di San Vicente, unica parte del monastero ancora appartenente alla Chiesa, \u00e8 diventata parrocchia di Santa Mar\u00eda la Real de la Corte.\nDescrizione.\nLo stile dell'edificio \u00e8 romanico, rielaborato nei secolo XI e XII. Il suo chiostro \u00e8 ufficialmente un Monumento storico d'interesse nazionale e dal 1952 ospita il Museo archeologico delle Asturie."}
{"id": "7024761", "revid": "2014155", "url": "https://it.wikipedia.org/wiki?curid=7024761", "title": "Guido II di Blois-Ch\u00e2tillon", "text": "Origine.\nGuido, secondo sia il \"Dictionnaire de la noblesse\" che la \"Histoire de la maison de Chastillon-sur-Marne\", era il figlio terzogenito del Conte di Blois di Dunois e di Soissons e Signore d'Avesnes, di Chimay, di Guise, di Nouvion, Luigi I di Blois-Ch\u00e2tillon e di Giovanna di Beaumont, che, era l'unica figlia ed erede di Giovanni, conte di Beaumont (figlio del Conte di Hainaut e conte d'Olanda e di Zelanda, Giovanni I di Hainaut e della moglie Adelaide d'Olanda) e della contessa di Soissons, Marguerite di Nesle.&lt;br&gt;Luigi I di Blois-Ch\u00e2tillon, secondo sia il \"Dictionnaire de la noblesse\" che la \"Histoire de la maison de Chastillon-sur-Marne\", era il figlio primogenito del Conte di Blois e di Dunois e Signore d'Avesnes, di Tr\u00e9lon, di Guise, Guido I di Blois-Ch\u00e2tillon e di Margherita di Valois, che, secondo il \"Chronicon Guillelmi de Nangiaco\", era figlia del conte di Valois, Conte di Angi\u00f2 e del Maine, conte d'Alen\u00e7on e conte di Chartres, Carlo di Valois, e della prima moglie, la Contessa di Angi\u00f2 e del Maine, Margherita (citata col nome della seconda moglie), figlia secondogenita (prima femmina) di Carlo II d'Angi\u00f2, detto lo Zoppo, principe di Salerno e futuro conte d'Angi\u00f2 e del Maine, conte di Provenza e Forcalquier, re di Napoli e re titolare di Sicilia, principe di Taranto, re d'Albania, principe d'Acaia e re titolare di Gerusalemme, e di Maria d'Ungheria (1257 ca. \u2013 25 marzo 1323).\nBiografia.\nNel corso della Guerra dei cent'anni, suo padre, Luigi I fu al servizio dello zio, il re di Francia, Filippo VI di Valois e fu presente alla Battaglia di Cr\u00e9cy, dove i francesi subirono una dura sconfitta.\nLuigi I mor\u00ec alla battaglia di Cr\u00e9cy dove si batt\u00e9 con onore, fu inumato all'Abbaye de la Guiche, Coulanges (Loir-et-Cher).&lt;br&gt;Gli succedette il figlio primogenito, Luigi, come Luigi II, con la reggenza della madre, Giovanna di Beaumont.\nSua madre, verso il 1348, spos\u00f2 in seconde nozze il marchese di Namur, Guglielmo I, che divenne reggente della contea, assieme alla madre, Giovanna. Quando la madre mor\u00ec, nel 1350, a causa della peste, la reggenza fu contesa tra lo zio paterno di Luigi e Giovanni, il duca di Bretagna, Carlo di Blois, ed il nonno materno, Giovanni, conte di Beaumont, che nel 1351, trovarono un accordo.\nSuo fratello, Luigi, nel corso della Guerra dei cent'anni, sostenne il nuovo re di Francia, Giovanni II il Buono; quando, per poter far rilasciare dalla prigionia inglese il re Giovanni II, nel 1361, si dovettero inviare a Londra diversi nobili in ostaggio, Luigi invi\u00f2 Guido, il suo fratello minore.&lt;br&gt;Guido per poter lasciare Londra cedette, col beneplacito dei fratelli, la contea di Soissons a Isabella, figlia maggiore del re d'Inghilterra, Edoardo III d'Inghilterra e Filippa di Hainaut e moglie di Enguerrand VII di Coucy; cos\u00ec, nel 1367, Guido riottenne la libert\u00e0.\nDapprima and\u00f2 in Prussia, dove si distinse per il suo valore, con i cavalieri dell'Ordine teutonico.&lt;br&gt;Tornato in Francia, Guido fu al servizio del suo signore, il re di Francia, Carlo V, il Saggio e, dopo il 1370, al seguito di Luigi I d'Angi\u00f2 e Giovanni, duca di Berry combatt\u00e9 in Guienna.\nSuo fratello, Luigi II, mor\u00ec nel 1372 e fu sepolto nella chiesa di San Salvatore, nel castello di Blois, e, secondo l'accordo preso coi fratelli, se fosse morto senza eredi, Blois e Avesnes andarono al secondogenito, Giovanni, mentre le altre signorie andarono a Guido, il terzogenito.\nIn quello stesso anno, suo fratello, Giovanni aveva sposato la duchessa di Gheldria, Matilde, figlia del duca di Gheldria, Rinaldo II \"il Nero\" e sorellastra del duca, Rinaldo III \"Maccan\", morto nel 1371, divenendo duca di Gheldria; ma il titolo di duchessa della moglie venne contestato dalla sorella minore, Maria, a nome del figlio, Guglielmo I, che aveva l'appoggio di una parte della popolazione; le due fazioni si scontrarono, e la duchessa Maria con l'appoggio del Re di Boemia ed Imperatore del Sacro Romano Impero Carlo IV, ebbe la meglio.&lt;br&gt;Nel 1379, dopo un'ultima sconfitta, Giovanni e Matilde rinunciano definitivamente al ducato di Gheldria.\nGiovanni mor\u00ec nel castello di Schoonhoven, nel 1381, ed il suo corpo fu traslato a Valenciennes e inumato nella chiesa dei cappuccini di quella citt\u00e0.&lt;br&gt;Dato che Giovanni non aveva figli legittimi, tutti i suoi titoli e feudi furono ereditati da Guido.\nNel 1382 ebbe l'onore di comandare la retroguardia dell'esercito francese alla battaglia di Roosebeke.\nNel 1391 mor\u00ec il suo unico figlio, Luigi, senza lasciare eredi.&lt;br&gt;A seguito di questo avvenimento, Guido accett\u00f2 la richiesta del re di Francia, Carlo VI, il Ben Amato, di vendere la contea di Blois al fratello del re Luigi I duca d'Orl\u00e9ans, per la somma di 2.000 Livre tournois.\nGuido mor\u00ec il 22 dicembre 1397, mentre si trovava nell'Hainaut, ed il suo corpo fu traslato a Valenciennes e inumato nella chiesa di San Francesco dei cappuccini di quella citt\u00e0.&lt;br&gt;I suoi possedimenti furono incamerati nel ducato di Orleans.\nMatrimonio e discendenza.\nGuido aveva sposato nell'agosto del 1370, Maria di Namur, la figlia del suo patrigno, il marchese di Namur, Guglielmo I e della sua seconda moglie, Caterina di Savoia, signora di Vaud.&lt;br&gt;Guido da Maria ebbe un figlio:"}
{"id": "7024768", "revid": "1543377", "url": "https://it.wikipedia.org/wiki?curid=7024768", "title": "Governo provvisorio del Belgio", "text": "Il Governo provvisorio del Belgio (in olandese:\"Voorlopig Bewind\"; in francese: \"Gouvernement provisoire\") nacque dalla Rivoluzione belga, che inizi\u00f2 con un movimento locale, la sommossa di Bruxelles del 25 agosto 1830. Questo stesso movimento gradualmente si trasform\u00f2 in un'insurrezione generalizzata; la trasformazione in un governo provvisorio richieder\u00e0 un mese intero. Quest'ultimo si impegn\u00f2 a dare solide fondamenta al nuovo Stato nel processo di creazione, proprio mentre i rivoluzionari completavano la liberazione del territorio e si occupavano di perseguire le truppe olandesi demoralizzate e in fuga.\nDa queste giornate di settembre, pi\u00f9 precisamente il 24 settembre 1830, alle 19:00, nel municipio di Bruxelles, nacque cos\u00ec un governo provvisorio, poi nominato Commissione amministrativa.\nLa Commissione amministrativa.\nLa Commissione sigilla la sua esistenza nel primo atto che scrive nelle seguenti parole: \u00abPer due giorni Bruxelles \u00e8 stata priva di ogni tipo di autorit\u00e0 costituita; l'energia e la lealt\u00e0 popolare ne hanno preso il posto: ma tutti i buoni cittadini capiscono che un tale stato di cose non pu\u00f2 durare senza compromettere la citt\u00e0 e il trionfo di una causa il cui successo fin da ieri \u00e8 assicurato. Alcuni cittadini guidati dal solo amore per il Paese hanno provvisoriamente accettato un potere che sono pronti a rimettere in mani pi\u00f9 degne, non appena gli elementi di una nuova autorit\u00e0 saranno riuniti\u00bb.\nI cittadini che compongono questa nuova Commissione la sera stessa della sua creazione sono Charles Rogier, rivoluzionario, avvocato di professione a Liegi e lui stesso estensore del primo atto citato sopra, poi Andr\u00e9 Jolly, soldato in carriera ed ex ufficiale del genio, e il barone Emmanuel Van der Linden d'Hooghvorst. Due segretari sono nominati, nello stesso giorno, dal governo provvisorio da quest'ultimo: Joseph Vanderlinden e Feuillien de Coppin.\nLa commissione amministrativa redige quindi un proclama all'attenzione della popolazione di Bruxelles. Questo mira a galvanizzare questi abitanti in modo che gli effetti della rivoluzione non perdano di intensit\u00e0. Lo scopo \u00e8, al contrario, che tali effetti persistano fino a che la creazione di un governo definitivo e stabile non consenta pi\u00f9 al \"nemico\", come citato, di riprendere il controllo del territorio. Lo stesso giorno ha scritto un secondo proclama, questa volta all'attenzione della popolazione rurale, chiamata a fornire cibo alla citt\u00e0 di Bruxelles.\nIl giorno dopo, Joseph Vanderlinden \u00e8 stato incaricato al tesoro in seno alla Commissione amministrativa. La sua precedente posizione, lasciata vacante, \u00e8 attribuita a Joseph Nicolay. Da questo stesso giorno, Bruxelles viene considerata dalle forze rivoluzionarie e dalla Commissione amministrativa come liberata dal giogo olandese. Infatti, la Commissione scrive il 25 settembre 1830: \u00abIeri, alle 8 di sera, il nemico bruci\u00f2 Bruxelles: oggi, alle 8 di mattina, il nemico fugge nel pi\u00f9 grande disordine davanti alla nostra cittadinanza e ai suoi alleati. Il sangue belga sta per cessare di scorrere\u00bb.\nEssendo la formazione del governo ormai definita, essa \u00e8 formalizzata il 26 settembre 1830 nel \"Bollettino degli ordini e degli atti del governo provvisorio del Belgio\", giustificandosi con le seguenti parole: \u00abData l'assenza di qualsiasi autorit\u00e0, sia a Bruxelles quanto nella maggior parte delle citt\u00e0 e cittadine del Belgio; considerando che, nelle circostanze attuali, un centro generale di operazioni \u00e8 l'unico mezzo per sconfiggere i nostri nemici e per far trionfare la causa del popolo belga; basta: il governo provvisorio rimane costituito nel modo seguente...\u00bb.\nLa commissione amministrativa ha anche assunto il nome ufficiale di \"Governo provvisorio\" in quel giorno e, come membri aggiuntivi della Commissione, ha nominato Felix de Merode, esiliato in Francia dal precedente governo olandese, ma anche Sylvain Van de Weyer e Alexandre Gendebien.\nIl Comitato centrale.\nIl governo provvisorio nomina i comitati per portare avanti la riorganizzazione. Pertanto, considerando che il compito pi\u00f9 urgente in queste circostanze \u00e8 il disbrigo degli affari correnti, qualsiasi ritardo nel quale potrebbe avere gravi conseguenze.\nPer questo motivo, il governo provvisorio nomina tra i suoi membri, il 28 settembre 1830, un comitato centrale incaricato dell'esecuzione delle misure prese a partire dai rapporti delle commissioni speciali.\nQuesto comitato \u00e8 composto dai signori Louis De Potter (presidente), Charles Rogier, Sylvain Van de Weyer, Felix de Merode e, successivamente, il 10 ottobre Alexandre Gendebien.\nEvoluzione del governo provvisorio: la separazione dei poteri.\nA causa della situazione instabile in Belgio, i poteri esecutivi e legislativi sono stati entrambi esercitati dal governo provvisorio. Era necessario separare i poteri per garantire il carattere democratico del nuovo Stato.\nIl governo provvisorio dichiara l'indipendenza del Belgio in un decreto del 4 ottobre 1830.\nPotere legislativo.\nIl Congresso Nazionale.\nIn questa decisione del 4 ottobre 1830, il governo aveva deciso che un congresso nazionale sarebbe stato convocato e fissato il suo incontro il 10 novembre 1830. Per elaborare questo progetto di congresso nazionale, il governo provvisorio istitu\u00ec una commissione incaricata del lavoro.\nIl congresso consister\u00e0 in 200 membri, eletti direttamente sulla base di un suffragio basato sul censo; l'elezione di questo congresso ebbe luogo il 5 novembre 1830.\nIl 10 novembre 1830, Louis de Potter, da poco tornato dal suo esilio in Francia quando il Paese era ancora sotto il dominio olandese, pronunci\u00f2 il discorso di apertura del Congresso Nazionale e, in nome del popolo belga, lo dichiar\u00f2 insediato. L'inaugurazione del Congresso Nazionale segn\u00f2 la fine dell'esercizio, da parte del governo provvisorio, dei poteri esecutivo e legislativo, essendo da quel momento il potere legislativo in mano di fatto all'unico organo legislativo, il Congresso Nazionale.\nPotere esecutivo.\nGoverno provvisorio.\nIl 12 novembre, per patriottismo e disinteresse, il governo provvisorio si dimise dal Congresso nazionale. Il congresso decise che l'esercizio temporaneo del potere esecutivo sarebbe rimasto al governo provvisorio. Di fatto venne interamente assunto dal comitato centrale.\nReggenza.\nSu una proposta per la nomina di un reggente, e su richiesta del governo provvisorio di nominare un potere esecutivo ai sensi della Costituzione, il Congresso, il 23 febbraio 1831, decret\u00f2 una reggenza e proclam\u00f2 il suo presidente, Erasme-Louis Surlet of Chokier, reggente del Belgio. Il 24 febbraio 1831, il governo provvisorio rimise le sue funzioni al Congresso Nazionale."}
{"id": "7024769", "revid": "92723", "url": "https://it.wikipedia.org/wiki?curid=7024769", "title": "Abram Jakovlevi\u010d Model", "text": ""}
{"id": "7024776", "revid": "92723", "url": "https://it.wikipedia.org/wiki?curid=7024776", "title": "Abram Model'", "text": ""}
{"id": "7024778", "revid": "15756", "url": "https://it.wikipedia.org/wiki?curid=7024778", "title": "L'Ind\u00e9pendant (Pirenei Orientali)", "text": "L'Ind\u00e9pendant \u00e8 un quotidiano regionale francese, la cui sede si trova a Perpignano. \u00c8 diffuso principalmente nei dipartimenti dell'Aude e dei Pirenei Orientali.\nStoria.\nDopo il 1815, nei Pirenei Orientali esisteva un solo quotidiano, il \"M\u00e9morial administratif des Pyr\u00e9n\u00e9es-Orientales\", divenuto in seguito \"Journal des Pyr\u00e9n\u00e9es-Orientales\". Creato dalla prefettura, questa pubblicazione aveva l'inconveniente di presentare solo il punto di vista della classe al potere. Gli oppositori carlisti e repubblicani alla Monarchia di luglio avevano dunque bisogno di una pubblicazione per esprimere e sostenere la candidatura di Fran\u00e7ois Arago alle elezioni legislative nel dipartimento. \"L'Ind\u00e9pendant des Pyr\u00e9n\u00e9es-Orientales\" fu allora fondato a Perpignano il 1\u00ba gennaio 1846, dopo aver reclutato un rinomato caporedattore, Pierre Lefranc. L'iniziativa fu coronata da successo poich\u00e9 Fran\u00e7ois Arago fu eletto con un punteggio incredibile del 98,9%.\nAlla Liberazione fu interdetta la pubblicazione, perch\u00e9 aveva continuato ad apparire durante il regime di Vichy e poi durante l'occupazione tedesca. Il quotidiano benefici\u00f2 infine di un non luogo a procedere.\nRiapparve il 18 aprile 1950 sotto il titolo \"L'Ind\u00e9pendant du matin\", poi \"L'Ind\u00e9pendant catalan\" e infine \"L'Ind\u00e9pendant\". Una delle tre grandi testate del gruppo \"Midi libre\", fece parte del gruppo \"La Vie-Le Monde\" dal 2000 alla fine del 2007.\nFu, dal gennaio 2008 al giugno 2015, attraverso i \"Journaux du Midi\", di propriet\u00e0 del gruppo \"Sud Ouest\". Dal giugno 2015, \u00e8 divenuto uno dei titoli del \"Groupe La D\u00e9p\u00eache\".\nLa sua diffusione nel 2009 era di 63.585 copie, poi 60.119 nel 2011 e 51.688 nel 2014, ossia un calo del 14,1% tra il 2011 e il 2014.\nCollegamenti esterni.\nIl giornale completa la sua offerta informativa attraverso blog animati dai suoi giornalisti:"}
{"id": "7024779", "revid": "436907", "url": "https://it.wikipedia.org/wiki?curid=7024779", "title": "Ho fatto bene", "text": "Ho fatto bene \u00e8 un singolo del rapper italiano Nitro, pubblicato il 23 marzo 2018 come secondo estratto dal terzo album in studio \"No Comment\"."}
{"id": "7024785", "revid": "6923", "url": "https://it.wikipedia.org/wiki?curid=7024785", "title": "Helena Westermarck", "text": "Essendo di madre lingua svedese le sue opere letterarie sono scritte in tale lingua.\nBiografia.\nHelena Charlotta Westermarck nacque ad Helsinki, figlia di Nils Christian Westermarck, professore di latino presso l'Universit\u00e0 di Helsinki e di Constance Gustava Maria Blomqvist, a sua volta figlia del bibliotecario della stessa universit\u00e0, ambedue appartenenti alla colta e benestante minoranza di lingua svedese della Finlandia. Suo fratello fu l'antropologo Edvard Westermarck.\nDal 1874 al 1877, studi\u00f2 disegno all'\"Accademia di belle arti di Helsinki\" e continu\u00f2 poi fino al 1880 nello studio del pittore Adolf von Becker.\nNel 1880, si trasfer\u00ec a Parigi con la sua amica Helene Schjerfbeck per completare gli studi d'arte, e si iscrisse all'Acad\u00e9mie Colarossi nel 1880 e nel 1881, poi ancora nel 1884.\nLe sue opere, improntate ad uno schietto realismo, sono sempre espressione di una grande sensibilit\u00e0, in particolare i ritratti e le composizioni di figure. All'Expo del 1899 ella ricevette una menzione d'onore per il suo quadro \"Strykerskor\".\nA Parigi, per\u00f2, Helena contrasse la tubercolosi e da quei giorni non pot\u00e9 (e forse anche non volle) pi\u00f9 dipingere, anche se guar\u00ec dal male. Durante la malattia e la lunga degenza cominci\u00f2 invece a scrivere dei saggi di critica d'arte per la rivista \"Finsk Tidskrift\", abbandonando sempre pi\u00f9 l'idea di una carriera di pittrice. \nIn seguito, Helena Westermarck scrisse romanzi e racconti, ma non dimentic\u00f2 mai il tema che le era pi\u00f9 caro: la condizione femminile e la storia della donna, su cui si\nespresse in diversi saggi teorici e storici, fra cui una serie di biografie di personaggi femminili, come Mathilda Rotkirch (1926), Adelaide Ehrnrooth (1928), e Rosina Heikel (1930). Le sue memorie furono pubblicate nel 1941.\nPer questa sua attivit\u00e0 fu considerata fra le persone pi\u00f9 influenti dell'\"Unione femminista finlandese\".\nHelena Westmarck mor\u00ec a Helsinki, ottantenne, nel 1938."}
{"id": "7024788", "revid": "1543377", "url": "https://it.wikipedia.org/wiki?curid=7024788", "title": "Incidente dell'Ilyushin Il-76 dell'Aeronautica Militare Algerina del 2018", "text": "Il disastro aereo di Boufarik \u00e8 stato un incidente aereo avvenuto l'11 aprile 2018, attorno alle 8 del mattino, nei pressi dell'aeroporto di Boufarik, in Algeria, e che ha causato la morte di tutte le 257 persone presenti a bordo, coinvolgendo un Ilyushin Il-76 della Al-Quwwat al-Jawwiyya al-Jaza'iriyya, la forza aerea algerina.\nHa scavalcato il disastro del volo Air Alg\u00e9rie 6289 del 2003 diventando il peggior disastro aereo avvenuto su suolo algerino e anche su quello africano. \u00c8 inoltre il secondo peggior disastro riguardante un II-76, superato solo dall'incidente in Iran del 2003.\nIl velivolo.\nIl velivolo coinvolto nell'incidente era un Ilyushin II-76TD dell'aviazione algerina costruito nell'impianto di Tashkent nel 1994. L'aereo, con marche 7T-WIV e numero di serie 1043419649, aveva effettuato il suo primo volo nel 1994.\nL'incidente.\nAlle 07:50 (UTC+1) l'aereo, appena decollato, prese fuoco e si schiant\u00f2 nei pressi dell'aeroporto di Boufarik, a sud-ovest rispetto alla capitale Algeri. Il volo era diretto verso l'aeroporto di Tindouf, con uno scalo presso l'aeroporto di Boudghene Ben Ali Lotfi. Il bilancio fu di 257 vittime, tra cui 10 membri dell'equipaggio. Tra i passeggeri vi erano anche 176 membri dell'Esercito popolare nazionale. Molti dei soldati e ufficiali erano in viaggio con i propri familiari.\nSecondo alcuni funzionari della Repubblica dei Sahrawi, tra le vittime ci furono anche trenta studenti sahrawi e altri civili del campo profughi di Tindouf. I primi rapporti affermarono che tra le vittime vi erano 26 membri del Fronte Polisario, informazione sostenuta da fonti dal Marocco; tuttavia i funzionari algerini e sahrawi dichiararono che, fra i civili, le uniche vittime furono 30 sahrawi.\nAlcuni testimoni oculari dell'incidente, riferirono di aver visto l'ala dell'aereo incendiarsi prima dello schianto.\nLe reazioni.\nIn seguito all'incidente, il presidente algerino Abdelaziz Bouteflika ha dichiarato tre giorni di lutto nazionale, come gi\u00e0 successo per l'incidente del 2014. Anche il presidente della Repubblica Saharawi Brahim Ghali ha dichiarato sette giorni di lutto nazionale. Ahmed Gaid Salah, Capo di stato maggiore dell'esercito algerino, ha avviato un'indagine per determinare le cause dell'incidente. La Russia ha dichiarato di voler fornire assistenza nelle operazioni di investigazione."}
{"id": "7024792", "revid": "31886", "url": "https://it.wikipedia.org/wiki?curid=7024792", "title": "Incidente ferroviario di Beano", "text": " \nL'incidente ferroviario di Beano (conosciuto anche come incidente ferroviario di Codroipo) fu uno scontro di treni avvenuto il 27 agosto 1903 in prossimit\u00e0 di Beano, frazione di Codroipo, sulla linea ferroviaria Venezia-Udine\nDinamica dei fatti.\nIl 27 agosto 1903 alle ore 22:00 part\u00ec da Udine, diretto a Belluno, il treno speciale n. 2165 (tradotta militare) nel quale si trovavano due battaglioni del 14\u00ba reggimento fanteria che vi si erano recati in occasione della visita di Vittorio Emanuele III e la consorte alle grandi manovre militari. Sulla stessa linea, in senso inverso, circolava il treno merci ordinario n. 2468. Intorno alle ore 23:00 il treno militare giunse nella Pasian Schiavonesco fermandosi e ripartendo subito dopo. Il capotreno commise l'errore di lasciar ripartire il suo treno senza attendere l'ordine del capostazione. L'incrocio con il treno merci, previso d'orario a Codroipo, era stato per\u00f2 spostato a Pasian mediante dispaccio telegrafico, ma questo non fu notificato al macchinista del treno militare. Se gli fosse stato consegnato l'avviso scritto di spostamento d'incrocio questi sarebbe ripartito solo dopo l'arrivo del treno incrociante, come previsto dai regolamenti.\nIl capostazione di Pasian non aveva seguito la prassi prevista; non dispose a via impedita il segnale di protezione della sua stazione, cosa che necessitava fare in quanto la fermata al segnale avrebbe costretto il macchinista ad entrare con cautela e fermarsi in stazione dopo la disposizione a via libera del segnale stesso e ad attendere l'ordine di partenza del capostazione per potere proseguire. \nInfine anche il deviatore, pur avendo ricevuto l'avviso di spostamento d'incrocio, non espose il segnale di arresto al treno che era ripartito, all'altezza dello scambio di uscita.\nLo scontro avvenne poco pi\u00f9 avanti, sullo stesso binario da cui sopraggiungeva da Codroipo il treno merci. Il macchinista del merci accortosi del treno che avanzava contro di lui arrest\u00f2 il proprio convoglio ma non riusc\u00ec ad evitare il violento scontro. \nPoco dopo due militari rimasti indenni si avviarono nelle opposte direzioni per segnalare ai treni eventualmente in arrivo l'ostacolo; raggiunto un casello vennero inviati dispacci telegrafici ad Udine mentre un ufficiale in bicicletta raggiunse Codroipo e fece suonare le campane per far accorrere le popolazioni in soccorso. Alcuni ufficiali che si erano salvati presero a coordinare il salvataggio dei feriti. Alcuni medici borghesi e le persone accorse dai centri abitati circostanti prestarono i primi soccorsi. Intorno alle ore 4:00 giunse il primo treno di soccorso per caricare i primi 45 feriti estratti dai rottami del treno.\nL'indomani il Re e la Regina accompagnati dal ministro Ottolenghi e dalle autorit\u00e0 civili e militari giunsero a Codroipo per visitare i feriti.\nLe vittime.\nNello scontro persero la vita il macchinista Biagioni Marcello e il fuochista Antonio Marin della locomotiva a vapore del treno militare; il capitano Romeo Bedini, di Sinigaglia; il sergente Pietro Naselli e Giovan Battista Mauro, di Palermo; Carlo Vallini di Rovigo del corpo musicante; i soldati, Domenico Superchi di Parma, Carmine Cretone di Isernia e Gennaro Simeone, di Venafro; Antonio Occhi, di Codigoro, Ercole Giovanelli, di Loreto e Fioravante Rocchi di Copparo. Il soldato Agatino Morelli mor\u00ec il giorno seguente.\nI feriti ricoverati furono 66, di cui alcuni in gravi condizioni. Molti facevano parte del corpo musicante del reggimento; tra questi era anche il Capo-musica Sebastiano Rapisarda di Catania, direttore del corpo.\nL'inchiesta.\nL'inchiesta giudiziaria venne affidata ad una commissione composta dal giudice istruttore Contin, dal sostituto procuratore del Re, Tescari e dal cancelliere Piva-Locatelli. Furono incaricati delle perize tecniche gli ingegneri Cudugnelli e Cantoni. Vennero arrestati in prima istanza il capotreno della tradotta militare e il capostazione di Pasian Schiavonesco in quanto l'incrocio tra i due treni, che doveva avvenire a Codroipo venne spostato a Pasian senza accertarsi che il treno militare fosse stato trattenuto a Pasiano. \nL'inchiesta interna, della societ\u00e0 della Rete Adriatica, condotta dal direttore generale Borgnini ipotizz\u00f2, tra l'altro, l'errore di uno dei due capistazione, di Codroipo o di Pasian; il treno militare, partito da Udine alle ore 22:00 del 27 agosto in concomitanza con le grandi manovre militari non circolava di solito in tale periodo.\nLa linea non era provvista di alcun sistema di blocco e i dispacci di servizio e di movimento venivano inoltrati per via telegrafica.\nIl processo.\nIl processo inizi\u00f2 presso la Corte d'Assise di Udine l'11 agosto del 1904 contro il capostazione di Pasian, Leonardo Valente, che non aveva disposto al rosso il segnale di protezione per obbligare il treno militare in arrivo alla fermata, non esposto la lanterna rossa davanti al fabbricato allo scopo di consegnare al macchinista del treno l'avviso scritto di spostamento d'incrocio concordato tra i due capostazione di Codroipo e Pasian mediante dispaccio telegrafico.\nLa duplice omissione aveva consentito al treno militare di entrare liberamente in stazione, fermarsi e ripartire subito dopo. Erano imputati anche il capotreno Carlo Bisoffi per essere ripartito senza attendere l'ordine del capostazione e il deviatore Benedetto Benedetti che, pur avendo ricevuto l'avviso del cambiamento d'incrocio non aveva impedito che il treno oltrepassasse lo scambio esponendogli il rosso e andasse a scontrarsi poco dopo sullo stesso binario, percorso in senso inverso dal treno merci n. 2468. \nEra accusata e chiamata in giudizio anche la Societ\u00e0 Italiana per le Strade Ferrate Meridionali nella persona del direttore generale Secondo Borgnini. \nDopo le deposizioni degli accusati Valente, Bisoffi e Benedetti, l'avvocato Marigonda, rappresentante della Societ\u00e0 Adriatica civilmente responsabile, lesse una dichiarazione, nella quale la Societ\u00e0 si diceva pronta, sia in via amichevole che giudiziale, a liquidare e pagare i danni in toto agli aventi diritto, qualunque fosse stato l'esito del processo."}
{"id": "7024801", "revid": "62004", "url": "https://it.wikipedia.org/wiki?curid=7024801", "title": "Augusto Nogara", "text": ""}
{"id": "7024820", "revid": "1354930", "url": "https://it.wikipedia.org/wiki?curid=7024820", "title": "Giro dell'Appennino 1935", "text": "Il Giro dell'Appennino 1935, seconda edizione della corsa, si svolse l'11 agosto 1935, su un percorso di 140\u00a0km. La vittoria fu appannaggio dell'italiano Augusto Como, che complet\u00f2 il percorso in 4h26'00\", precedendo i connazionali Mario De Benedetti e Carlo Sbersi.\nI corridori che partirono furono 58, mentre coloro che tagliarono il traguardo di Pontedecimo furono 29. "}
{"id": "7024823", "revid": "120038541", "url": "https://it.wikipedia.org/wiki?curid=7024823", "title": "Vetusta Morla", "text": "Vetusta Morla \u00e8 una band indie rock originaria di Tres Cantos, Madrid, che canta in spagnolo. \nDopo nove anni di percorso musicale, nel febbraio del 2008 hanno pubblicato il loro primo album, \"Un d\u00eda en el mundo\", che ha ottenuto molto successo, sia da parte del pubblico che dalla critica specializzata. Tre anni dopo, nel 2011, hanno pubblicato il loro secondo album \"Mapas\". L'8 aprile 2014, dopo diversi anni di tour per la Spagna e altri paesi, pubblicano il loro terzo album, \"La deriva\".\nNel 2017 pubblicano il loro quarto album \"Mismo sitio, distinto lugar\". Il gruppo deve il suo nome al personaggio la Vetusta Morla de \"La storia infinita\", l'anziana tartaruga gigante (\"vetusta\" in castigliano \u00e8 sinonimo di vecchia, anziana).\nStoria.\nVetusta Morla nasce nell'estate del 1998. Tutto inizia nell'istituto Jos\u00e9 Luis Sampedro, nella localit\u00e0 madrilena di Tres Cantos. \nI primi componenti di Vetusta Morla sono stati Pucho (Juan Pedro Mart\u00edn, voce), David Garc\u00eda \"el Indio\" (batteria), Jorge Gonz\u00e1lez (percusi\u00f3n), Alejandro Notaio (basso) e Guillermo Galv\u00e1n (chitarra). Pi\u00f9 tardi, alla fine del 1998, Juan Manuel Latorre si unisce al gruppo come chitarrista e tastierista. Infine Alejandro Notaio esce dal gruppo, sostituito da \u00c1lvaro B. Baglietto.\nIl gruppo prende il nome della vecchia tartaruga del romanzo giovanile \"La storia infinita\", di Michael Ende. \nLa registrazione della loro primo demo, \"13 horas con Lucy\", ha avuto luogo nel gennaio del 2000. Dopo aver vinto nel marzo dello stesso anno il secondo premio del Concorso Musicale di Hortaleza, e il primo premio del Concorso Statale di Pop-Rock di Rivas-Vaciamadrid, alcuni mesi dopo, sorge l'opportunit\u00e0 di registrare una seconda demo, che prender\u00e0 il nome della band, nel gennaio del 2001.\nDopo essere arrivati alla finale del Concorso di Rock La Elipa nel 2001, il gruppo conosce il produttore David Hyam. Con lui inizieranno a delineare un nuovo lavoro, \"La cuadratura del c\u00edrculo\".\nDopo aver concluso la registrazione della terza demo, Alejandro Notaio abbandona il gruppo. Poco dopo, \u00c1lvaro B. Baglietto passa ad essere il nuovo bassista.\nNel 2004 hanno partecipato a Los conciertos de Radio 3 di RTVE. Hanno inoltre partecipato al Festival Internazionale Anti-Crise (Beirut), evento che riunisce diversi artisti di distinte nazionalit\u00e0, dove sono stati invitati come rappresentanza spagnola. L\u00ec, non solo hanno avuto l'occasione di suonare con tutti gli invitati, ma anche di convivere per alcuni giorni tutti insieme in una casa ottomana, trasformata in una residenza per artiste e centro culturale chiamato Zico House.\nNel gennaio del 2005, pubblicano \"Mira\", un EP autoprodotto di 7 soggetti. \nIn tutto questo tempo, Vetusta Morla non ha smesso di suonare nelle sale di tutta la Spagna, prestando speciale attenzione al circuito madrileno: El Sol, Caf\u00e9 La Palma, Galileo Galilei, Caracol, Macumba, Clamores, Heineken, La Boca del Lobo, Ritmo &amp; Comp\u00e1s, Chesterfield Caf\u00e9, Joy Eslava, ecc. \nPrimo album e consolidamento come gruppo.\nNel febbraio del 2008, pubblicano il loro primo album, \"Un d\u00eda en el mundo\", che \u00e8 stato considerato come \u00abil migliore primo disco di un gruppo nella storia del rock spagnolo\u00bb dal giornalista musicale Santiago Alcanda.\nIl 18 febbraio dello stesso anno, tornano a Los conciertos de Radio 3, questa volta presentando il loro primo LP.\nNel gennaio del 2011, il gruppo conferma tramite Twitter di star lavorando a un nuovo disco, che verr\u00e0 poi pubblicato qualche mese dopo.\nL'11 aprile 2011, il gruppo pubblica sulla sua pagina ufficiale la canzone \"En el r\u00edo\", anteprima del loro secondo lavoro, \"Mapas\". Il disco \u00e8 stato presentato sul web il 3 maggio dello stesso anno prima di essere esposto al mercato, il 6 di maggio 2011.\nIl 3 dicembre esce con il loro marchio, \"Peque\u00f1o salto mortal\", la colonna sonora originale del videogioco in collaborazione con Delirium Studios \"Los r\u00edos de Alice.\" Si tratta di un lavoro di 14 brani che include la canzone \"Los buenos\", gi\u00e0 interpretata dalla band live.\nAlla fine del 2013, il gruppo ha comunicato sui social network che stavano preparando quello che sarebbe stato il loro terzo LP, \"La deriva.\" Per presentarlo, hanno lanciato il 23 febbraio 2014 il primo singolo, \"Golpe maestro\". Un mese dopo, il 25 marzo, il secondo singolo scelto fu la traccia che d\u00e0 il nome al disco, \"Deriva.\" L'8 aprile 2014, esce l'album, presentato dalla band con un concerto in diretta negli studi di Radio 3, di RNE. Si present\u00f2 inoltre il primo videoclip del disco, corrispondente alla canzone \"La deriva\".\nSono assidui in vari festival di musica alternativa come il Bilbao BBK Live, a cui hanno gi\u00e0 partecipato 3 volte, Low Festival, Dcode, Santander Music e PortAm\u00e9rica Rida Baixas tra gli altri.\nMembri.\nI componenti di Vetusta Morla collaborano, oltretutto, a differenti progetti musicali: David Garc\u00eda \"el Indio\" fa parte tra gli altri di SpeakLOW, Quartetoscopio, e collabora a diversi progetti, tra cui Depedro, di Jairo Zavala. Ha suonato con artisti di flamenco, con Amparanoia, e con Muchachito Bombo Inferno. Jorge \u00e8 membro di un gruppo chiamato CaLoCanDo, e Juanma di un gruppo di funk/hip-hop chiamato Funkin Donuts.\nPremi e riconoscimenti.\nLuglio 2008.\n\u00abCopenhague\u00bb, il quarto singolo di Un d\u00eda en el mundo, \u00e8 stato scelto come una delle tre migliori canzoni dell'indie spagnolo degli ultimi 30 anni, in una votazione realizzata tra gli internauti e gli ascoltatori di Radio 3, in una gara di canzoni \u00abindispensabili\u00bb realizzata dall'Uni\u00f3n Fonogr\u00e1fica Independiente e Radio 3, per celebrare il 4 luglio come Giorno della Musica Indipendente. \n\u00abCopenhague\u00bb si classific\u00f2 terza nella votazione che vide come vincitrice \u00abQu\u00e9 nos va a pasar\u00bb di La Buena Vida y, al secondo posto, \u00abLa revoluci\u00f3n sexual\u00bb di La Casa Azul.\nSettembre 2008.\nI videoclip di \u00abUn d\u00eda en el mundo\u00bb e \u00abOtro d\u00eda en el mundo\u00bb, entrambi diretti da \u00c1lvaro Leone, hanno ottenuto una Menci\u00f3n Especial a la Creatividad (categoria specialmente creata per l'occasione) nell'I Festival Nazionale di Videoclip di Alca\u00f1iz (Teruel). Nel concorso, rivolto a registi, produttori di videoclip e societ\u00e0 discografiche spagnole, furono presentati un totale di 163 lavori. I premi furono dati l'ultimo fine settimana di settembre.\nOttobre 2008.\nIl 15 ottobre 2008, i Vetusta Morla ottengono il premio di \u00abMejor Directo de Pop\u00bb, nel gal\u00e0 di consegna della seconda edizione dei Premios de La Noche en Vivo, conosciuti come \u00abLos Guilles\u00bb. Si tratta di riconoscimenti che premiano la musica live. \nI Vetusta Morla furono nominati in tre categorie: \u00abArtista Revelaci\u00f3n\u00bb, \u00abMejor Directo de Rock\u00bb e \u00abMejor Directo de Pop\u00bb.\nIl 21 ottobre 2008, i Vetusta Morla ricevono il Premio \u00abOjo Cr\u00edtico\u00bb nella categoria di Musica Moderna, uno dei riconoscimenti culturali pi\u00f9 significativi in Spagna, creato diciannove anni fa per il programma culturale di Radio Nazionale di Spagna El Ojo Cr\u00edtico, che compie nel 2008 il suo 25\u00ba anniversario.\nDicembre 2008.\nAlla fine dell'anno, la band \u00e8 scelta come \u00abArtista Rivelazione\u00bb del 2008, tramite la votazione organizzata tra i lettori di EP3, nella sezione web del giornale Il Paese.\nIl primo album dei Vetusta Morla, Un d\u00eda en el mundo, occupa la seconda posizione nella classifica della catena MTV, nella quale si scelgono i preferiti del 2008. \nPer la rivista Rockzone, Un d\u00eda en el mundo \u00e8 il secondo migliore album nazionale, mentre per Mondosonoro \u00e8 il terzo, considerando la traccia \u00abUn d\u00eda en el mundo\u00bb la migliore canzone nazionale.\nPer Heineken.es, \u00abUn d\u00eda en el mundo\u00bb \u00e8 la terza migliore canzone nazionale del 2008, mentre il disco viene scelto come sesto migliore album nazionale.\nGennaio 2009.\nAll'inizio del 2009, i Vetusta Morla ottengono il Premio \u00abTras las 2\u00bb nella categoria di \u00abMejor Propuesta Musical\u00bb, grazie al voto del 58% degli internauti partecipanti. Si tratta di un riconoscimento rilasciato dal programma di La 2 di TVE Miradas 2, che premia i migliori lavori del 2008.\nFebbraio 2009.\nIl 26 febbraio 2009, la band madrilena vince la XIII edizione dei Premios de la Musica, conferiti ogni anno dall'Academia de las Artes y las Ciencias de la M\u00fasica, vincendo i tre premi a cui erano nominati: : Autore Rivelazione (con \u00abCopenhague\u00bb), Artista Revelazione (per Un d\u00eda en el mundo) e Miglior Album di Pop Alternativo (Un d\u00eda en el mundo).\nAprile 2009.\nIl videoclip \u00abOtro d\u00eda en el mundo\u00bb, realizzato per il gruppo da \u00c1lvaro Leone e la squadra di Keloide, un esperimento di ripresa in tempo reale, ottiene il premio per migliore videoclip nella Settimana di Cinema di Medina del Campo, un prestigioso concorso che nel 2009 compie la sua 22.\u00aa edizione.\nLuglio 2009.\nLa banda madrilena spicc\u00f2 nella prima edizione dei Premios de la M\u00fasica Independiente, conferiti dall'UFI (Uni\u00f3n Fonogr\u00e1fica Independiente), in cui ricevette 4 premi: Migliore artista, Migliore album per Un d\u00eda en el mundo, Migliore album rock, e Migliore canzone per \u00abValiente\u00bb.\nSettembre 2009.\nI Vetusta Morla ottengono il premio per migliore gruppo spagnolo nella quarta edizione dei Premios de la M\u00fasica y la Creaci\u00f3n Independiente Pop-Eye.\nGennaio 2010.\n\"Un d\u00eda en el mundo\" \u00e8 scelto come miglior disco nazionale del decennio dalla rivista Indyrock. Per la stessa, i Vetusta Morla occupano il primo posto nella categoria di gruppo rivelazione, e il terzo posto per miglior alcubm nazionale del decennio.\nNovembre 2011.\nIl gruppo viene premiato dalla rivista Rolling Stone come Migliore Gruppo dell'Anno e Migliore Disco dell'Anno, per \"Mapas\", il loro secondo LP.\nNovembre 2012.\nIl gruppo \u00e8 premiato dalla rivista Rolling Stone come Migliore Tour dell'Anno, dopo aver realizzato un totale di 107 concerti, 6 dei quali con l'Orchestra Sinfonica della Regione di Murcia e 28 all'estero. \nSolidariet\u00e0.\nI giorni 31 maggio e 1 giugno 2012, il gruppo si unisce all'Orchestra Sinfonica della Regione di Murcia, realizzando due concerti nell'Auditorium V\u00edctor Villegas di questa citt\u00e0, con l'obiettivo di raccogliere fondi per la restaurazione del conservatorio \"Narciso Yepes\" di Lorca e sensibilizzare le persone sulle situazioni in cui si continuava a vivere un anno dopo il sisma, con una citt\u00e0 ancora distrutta. Pi\u00f9 di tredici orchestratori hanno lavorato per preparare canzoni degli album \"Un d\u00eda en el mundo\" e \"Mapas\", arrivando cos\u00ec sia al pubblico dello stile rock che a quello classico a favore di una buona causa.\nRecentemente hanno pubblicato sulla loro pagina ufficiale la possibilit\u00e0 di scaricare ufficialmente questo concerto, che si trova anche su YouTube."}
{"id": "7024835", "revid": "671029", "url": "https://it.wikipedia.org/wiki?curid=7024835", "title": "NBA G League 2018-2019", "text": "La stagione della NBA Development League 2018-2019 \u00e8 la 18\u00aa edizione della NBA D-League.\nSquadre partecipanti.\nViene ammessa una nuova squadra: i Capital City Go-Go. I Delaware 87ers si sono trasferiti a Wilmington diventando i Delaware Blue Coats. I Reno Bighorns si sono trasferiti a Stockton diventando gli Stockton Kings. I Rio Grande Valley Vipers si sono trasferiti a Edinburg, ma mantengono il loro nome.\nClassifiche.\nDivision.\nWestern Conference.\nMidwest Division\nEastern Conference.\nAtlantic Division\nPacific Division\nCentral Division\nSouthwest Division\nCentral Division"}
{"id": "7024850", "revid": "1005847", "url": "https://it.wikipedia.org/wiki?curid=7024850", "title": "Bandiera dello Stato della Citt\u00e0 del Vaticano", "text": ""}
{"id": "7024853", "revid": "110157", "url": "https://it.wikipedia.org/wiki?curid=7024853", "title": "Sara Hutinski", "text": "Gioca nel ruolo di centrale nell'.\nCarriera.\nLa carriera di Sara Hutinski inizia nel , in 1. DOL slovena, nella stagione 2007-08: resta legata al club per sei stagioni, vincendo quattro scudetti e tre Coppe di Slovenia; fa parte delle nazionali giovanili slovene, entrando in quella maggiore nel 2013.\nNella stagione 2013-14 si trasferisce nel , militante nella Extraliga ceca, con cui si aggiudica la coppa nazionale e il campionato. Nell'annata 2014-15 si accasa alla squadra francese del , in Ligue A, stessa categoria dove milita nelle due stagioni successive con il , vincendo la Coppa di Francia 2016-17.\nNella stagione 2017-18 viene ingaggiata dal , neopromossa nella Serie A1 italiana, mentre in quella successiva \u00e8 all', nella Divizia A1 rumena."}
{"id": "7024858", "revid": "73843", "url": "https://it.wikipedia.org/wiki?curid=7024858", "title": "Campionati europei di trampolino elastico 2018", "text": "I Campionati europei di trampolino elastico 2018 sono stati la 26\u00aa edizione della competizione organizzata dalla Unione Europea di Ginnastica. Si sono svolti a Brighton, in Gran Bretagna dal 12 al 16 aprile."}
{"id": "7024863", "revid": "486946", "url": "https://it.wikipedia.org/wiki?curid=7024863", "title": "Philip Murphy", "text": ""}
{"id": "7024895", "revid": "15756", "url": "https://it.wikipedia.org/wiki?curid=7024895", "title": "Gordon Apps", "text": "Il Tenente Gordon Frank Mason Apps fu un Asso dell'aviazione della Prima guerra mondiale nato in Gran Bretagna e accreditato con 10 vittorie aeree. Dopo aver lavorato per la Imperial Wireless Chain in Inghilterra nel dopoguerra, \u00e8 tornato in Canada e si \u00e8 unito alla nascente Royal Canadian Air Force. Ha eseguito lavori pionieristici di indagini fotografiche aeree mentre si trovava nella RCAF.\nBiografia.\nGordon Frank Mason Apps \u00e8 nato il 3 maggio 1899 a Lenham, nel Kent. Era il secondo pi\u00f9 anziano dei quattro figli di Kate Helena e Henry Apps, un ispettore sanitario. Gordon Apps ha prima frequentato la locale Lenham School, poi la Sutton Valence School, a Sutton Valence, vicino a Maidstone. Una volta diplomatosi, ha lavorato per circa un anno e mezzo presso la fabbrica di motori e munizioni Tilling-Hastings.\nPrima guerra mondiale.\nGordon Apps ha seguito il fratello maggiore negli Artists Rifles nel 1917; si \u00e8 trasferito al Royal Flying Corps a fine agosto. La sua formazione lo port\u00f2 successivamente al No. 2 Officer Cadet Wing e alla No. 2 School of Instruction ad Oxford prima di trasferirsi al No. 9 Training Squadron a Norwich per l'addestramento al volo sui Maurice Farman 14 Shorthorns e Farman MF.7 Longhorns. Dopo aver volaato da solo, \u00e8 andato alla RAF Turnberry's Gunnery School, nell'Ayrshire Meridionale, poi alla RAF Ayr's Fighting School vicino all'Aeroporto di Prestwick. Poi \u00e8 andato a Shawbury, 13,5\u00a0km a nord-est di Shrewsbury, per perfezionare le sue abilit\u00e0 in entrambi i 67 e 10 Training Squadron. Il 22 novembre 1917 fu inviato in Italia per unirsi al No. 66 Squadron RFC dal 29 dicembre 1917.\nL'11 marzo 1918, era di pattuglia a 14.000 piedi (4.300 m) di altitudine con Alan Jerrard e Peter Carpenter quando attaccarono una mezza dozzina di aeroplani nemici. Apps ne ha mandato uno fuori controllo; Carpenter lo vide cadere in un profondo canalone. Pi\u00f9 tardi quel mese, il giorno 28, Apps spar\u00f2 300 colpi di mitragliatrice su un Albatros D.III nemico, inseguendolo in picchiata da 3.000 metri (3.000 m) a soli 400 piedi (120 m); \u00e8 stato accreditato con il suo abbattimento su Spresiano.\nIl 4 maggio 1918, Apps abbatte un Albatros nemico in fiamme sulle rive del fiume Piave e ne abbatt\u00e9 un altro sparandogli. Quest'ultimo nemico usciva dal relitto solo per essere sfidato da un altro pilota britannico; questa vittima fu probabilmente l'asso dell'Impero austro-ungarico Andreas Dombrowski. Il 24 maggio, Apps \u00e8 diventato un Asso dell'aviazione mentre volava come gregario del famoso asso William George Barker, accreditato con un altro Albatros D.III abbattuto.\nApps vinse sia la mattina che la sera del 21 giugno 1918, distruggendo un Albatros D.V e facendone cadere uno fuori controllo. Una settimana dopo, ha distrutto un Albatros D.III. Il 13 luglio, ha distrutto un caccia austro-ungarico Aviatik D.I. Il 16, ha condiviso la fozata caduta di un aereo da ricognizione a due posti nemico senza controllo per la sua decima vittoria.\nIl giorno dopo la sua ultima vittoria, il 17 luglio 1918, Apps fu ferito da schegge antiaeree. Il 2 agosto \u00e8 stato inviato in Francia per il trattamento al 62 General Hospital. Quando \u00e8 stato dimesso il 5 settembre, \u00e8 rientrato in servizio con il suo squadron di origine. Trascorse un breve periodo con loro, durante il quale rivendic\u00f2 una vittoria non confermata il 16 settembre.\nHa ricevuto una Distinguished Flying Cross per le sue imprese promulgata nella Gazzetta di Londra il 21 settembre 1918:\n\"Un aviatore audace ed abile che nelle recenti operazioni ha distrutto sei aerei nemici, colpendone due in un solo volo. Mostra una spiccata determinazione e devozione al dovere.\"\nApps poi torna in Inghilterra. Ha trascorso il novembre ed il dicembre del 1918 in un corso wireless a Penshurst, 5\u00a0km ad ovest di Tonbridge. Ha poi servito con il 50 Squadron fino alla dimissione il 19 marzo 1919.\nIl dopoguerra.\nPer circa due anni e mezzo dopo la guerra, Apps ha supervisionato un team di costruzione di circa 100 persone nella costruzione dell'Imperial Wireless Chain. Segu\u00ec un lavoro a breve termine in Canada. Nel frattempo, Apps ha fatto domanda alla Royal Canadian Air Force. Si un\u00ec al suo vecchio comandante \"Billy\" Barker nella nuova aviazione il 19 marzo 1924. Dopo una serie di incarichi a Winnipeg, Victoria Beach a 100\u00a0km a nord di Winnipeg, Barrie e Norway House 190\u00a0km a sud si Thompson (Manitoba), fu assegnato ad un progetto di indagini aeree nel 1926, con l'incarico di fotografare 25.000 miglia quadrate (65.000 km2) nel distretto dei laghi rossi dell'Ontario.\nApps spos\u00f2 Norma Clairs Kennedy alla RCAF Station Winnipeg il 10 dicembre 1927. Tre anni dopo, fu mandato a RAF Calshot, nell'Hampshire, per un corso tecnico. Trascorse dal 15 dicembre 1930 al 19 gennaio 1931 in congedo in Inghilterra. Il corso si \u00e8 svolto dal 20 gennaio ad aprile ed Apps ha preso un'altra licenza post-corso. Suo padre Henry Apps mor\u00ec durante questo periodo; questo potrebbe essere stata la ragione per alcune delle ferie. Dal 28 maggio 1931, Gordon Apps era tornato al servizio nella RCAF a Camp Borden nell'Ontario.\nIl 24 ottobre 1931, Apps stava volando sul Fairchild 71 n. 114 con il sergente Frank Hand a bordo. Apps si \u00e8 schiantato fatalmente durante l'atterraggio all'aeroporto di Peterborough (Canada). La sua sepoltura, accompagnata da una scorta militare della RCAF, si \u00e8 tenuta a Winnipeg presso la cappella Thompson Mortuary. Fu sepolto a St. Johns, nel Manitoba."}
{"id": "7024898", "revid": "767487", "url": "https://it.wikipedia.org/wiki?curid=7024898", "title": "Lista di asteroidi (462001-463000)", "text": "Di seguito una lista di asteroidi dal numero 462001 al 463000 con data di scoperta e scopritore.\nCollegamenti esterni.\n "}
{"id": "7024900", "revid": "124721674", "url": "https://it.wikipedia.org/wiki?curid=7024900", "title": "Rafael Zabaleta", "text": "Biografia.\nNacque da una famiglia agiata. Nel 1925 si trasfer\u00ec a Madrid per studiare nella \"Escuela Superior de Bellas Artes\" di San Fernando, dove inizi\u00f2 una grande amicizia con il pittore di Burgos Modesto Ciruelos. Due anni pi\u00f9 tardi, fu nominato \"Delegado del Tesoro Art\u00edstico Nacional\".\nAlla fine della Guerra Civile, fu denunciato e pass\u00f2 un breve periodo tra il campo di concentramento di Santiago di Calatrava e il carcere di Ja\u00e9n. In questo periodo gli furono sequestrati una serie di disegni sulla Guerra Civile che aveva iniziato 3 anni prima.\nNei suoi viaggi a Parigi conobbe Picasso e altri pittori spagnoli rilevanti dell'epoca.\nNel 1951 la sua citt\u00e0 natale gli concesse il titolo di \"Hijo Predilecto\" (\"figlio prediletto\"). Nel 1960 present\u00f2 nel padiglione spagnolo della XXX Biennale di Venezia una serie di 16 quadri e 10 disegni, evento che poi diventer\u00e0 la sua esposizione pi\u00f9 importante.\nIl 24 di giugno 1960, mor\u00ec a Quesada per un'emorragia cerebrale, dopo essere sopravvissuto ad un infarto durante un soggiorno ad Almeria.\nHa illustrato \"El solitario y los sue\u00f1os de Quesada\", di Camilo Jos\u00e9 Cela.\nStile pittorico.\nIl suo stile varia dall'Espressionismo Sombr\u00edo, nei primi periodi, all'Espressionismo Rutilante portato fino a un Postcubismo con influssi picassiani, a partire dal 1950 e che gli conferisce la sua identit\u00e0.\nLa collezione pi\u00f9 importante delle sue opere si trova nel Museo Zabaleta, nella sua citt\u00e0 natale. \nAttualmente i suoi quadri sono esposti nei pi\u00f9 prestigiosi musei al mondo (Buenos Aires, New York, Tokyo, Spagna...).\nLa famiglia Masaveu possiede alcune delle sue opere."}
{"id": "7024916", "revid": "767487", "url": "https://it.wikipedia.org/wiki?curid=7024916", "title": "Esther (film 1986)", "text": "Esther \u00e8 un film del 1986 diretto da Amos Gitai.\nAttraverso questo mito di sopravvivenza e resistenza raccontato come un \"tableau vivant\", il regista intende denunciare la politica bellicista israeliana. \"Esther\" rappresenta il primo film della trilogia sull'esilo, seguito da \"Berlin-Yerushalaim\" e \"Golem - Lo spirito dell'esilio\".\nTrama.\n\u00c8 narrata la storia di Esther dell'Antico Testamento.\nQuando il re Assuero di Persia cacci\u00f2 dalla sua corte la regina Vashti per avere rifiutato di presentarsi al suo cospetto, si scaten\u00f2 una ricerca forsennata di giovani vergini in tutto il regno, che si estendeva dall'India all'Etiopia. Esther, una'orfana allevata dallo zio giudeo Mardocheo, entr\u00f2 nell'harem del re, il quale la scelse come sua regina senza sapere che fosse ebrea.\nA corte, Esther svent\u00f2 un attentato contro il re grazie alle informazioni dello zio. Per il servizio reso, Esther e Mardocheo diventarono gli unici personaggi della corte liberi di non prostrarsi davanti a nessuno. Ma quando Mardocheo si rifiut\u00f2 di inchinarsi al Ministro Am\u00e0n, quest'ultimo ordin\u00f2 la morte di tutti i giudei del regno sotto il sigillo del re. Il piano fu scoperto da Esther e da Mardocheo, i quali elaborarono un piano per salvare il proprio popolo. Mardocheo ag\u00ec in anticipo contro Am\u00e0n ordinando lo sterminio vendicativo di tutti coloro che volevano la morte dei Giudei.\nProduzione.\nIl film fu girato a Wadi Salib, antico quartiere arabo della citt\u00e0 di Haifa che i palestinesi abbandonarono dopo l'esodo del 1948. Il set fu lasciato come appare. Il palazzo del Re \u00e8 un edificio diroccato e i costumi sono abbozzati. Nella scena della condanna a morte di Am\u00e0n, sono presenti dei ragazzi in abiti moderni. Talvolta in sottofondo si sentono i rumori della citt\u00e0 moderna, e del muezzin che richiama alla preghiera. Il messaggio del film \u00e8 da ricercarsi anche dietro queste scelte tecniche. La storia biblica\nviene quindi attualizzata e trasposta al caso palestinese.\n\"Esther\" \u00e8 il primo lungometraggio narrativo di Amos Gitai. Prima di questo film, era stato autore di documentari, alcuni dei quali furono censurati dalle reti televisive israeliane in quanto ritentuti di propaganda filopalestinese. \"Esther\" fu prodotto nel periodo in cui il regista si era trasferito a Parigi."}
{"id": "7024921", "revid": "125880598", "url": "https://it.wikipedia.org/wiki?curid=7024921", "title": "Marco Modolo", "text": "Caratteristiche tecniche.\nGioca come difensore centrale, forte di testa \u00e8 abilissimo sulle palle inattive nonch\u00e9 nel gioco aereo.\nCarriera.\nClub.\nCresciuto calcisticamente nel settore giovanile dell'Inter, con i nerazzurri disputa una finale di Supercoppa Primavera nel settembre 2006, entrando al 68\u00ba nella partita persa per 5-1 contro la . Nel gennaio 2007 passa in prestito alla Beretti della concludendo la stagione. Nella stagione 2007-2008 ha militato nella primavera del . Nell'estate 2008 passa alla Sanvitese societ\u00e0 friulana di Serie D. Nell'estate 2009 torna al giocando in prima squadra con la societ\u00e0 lagunare, disputando 32 presenze (play-off inclusi) e segnando 8 reti.\nNell'estate 2010 firma per la Pro Vercelli, dove il 27 ottobre 2012 fa il suo esordio in Serie B con la maglia biancocrociata nella partita pareggiata in trasferta 1-1 contro il Brescia. Segna la sua prima rete in serie cadetta il 26 dicembre seguente, nella partita interna persa per 3-1 contro il . In tre stagioni con i piemontesi, colleziona globalmente 63 presenze segnando 3 reti.\nRimasto svincolato nell'estate 2013 passa a parametro zero al , societ\u00e0 della massima serie italiana. Il 30 agosto dello stesso anno, la societ\u00e0 emiliana, lo gira in prestito agli sloveni del Gorica, dove rimane per un anno e mezzo. Il 2 febbraio 2015 fa ritorno in Italia venendo girato sempre in prestito al Carpi societ\u00e0 di Serie B dove colleziona solamente tre presenze, tuttavia a fine stagione conquista con i biancorossi, la storica promozione in Serie A. Il 23 agosto 2015 torna definitivamente al .\nCon la compagine lagunare conquista due promozioni sul campo, dalla Serie D alla Serie C e dalla medesima fino a conquistare la Serie B nella stagione 2016-2017. Il 28 ottobre 2017 segna la sua prima rete in cadetteria con la maglia arancioneroverde, nel pareggio interno per 1-1 contro il Frosinone. Nell'estate del 2019 con la partenza di Maurizio Domizzi, diventa il nuovo capitano del club lagunare. Raggiunge la promozione in massima serie con il club veneto, in cui debutta il 7 novembre 2021 in occasione del successo per 3-2 contro la .\nStatistiche.\nPresenze e reti nei club.\n\"Statistiche aggiornate al 7 febbraio 2022.\""}
{"id": "7024923", "revid": "1075510", "url": "https://it.wikipedia.org/wiki?curid=7024923", "title": "Giuseppe Antonio Slop", "text": "Biografia.\nNasce da Francesco Slop e Lucrezia Panvini, commercianti di seta a Trento con un titolo di nobilt\u00e0 attribuito alla famiglia da Maria Teresa d'Austria, da cui il predicato nobiliare \"von Cadenberg\". Studia filosofia e lingue classiche a Trento e nel 1757 discute con altri colleghi alcune tesi filosofiche gi\u00e0 stampate col titolo di \"Theses ex universa philosophia\": diverse riguardano la filosofia naturale e testimoniano delle inclinazioni intellettuali dello Slop. Si trasferisce poi all'Universit\u00e0 di Pisa dove prosegue gli studi in materie teologiche e giuridiche. Qui si laurea nel 1762.\nA Pisa studia algebra con Paolo Frisi e astronomia con Tommaso Perelli e conosce Felice Fontana, personaggi che lo aiutano a maturare la decisione di dedicarsi alle scienze. Nel 1765 comincia perci\u00f2 a collaborare con Perelli nella gestione della specola astronomica dell'Universit\u00e0 dirigendo le osservazioni, i calcoli e la pubblicazione dei relativi risultati. Subentra a Perelli come professore ordinario alla cattedra di astronomia nel 1779.\n\u00c8 implicato nella vita politica del tempo in quanto simpatizzante dei francesi durante i tre mesi di occupazione del Granducato di Toscana: al termine dell'occupazione e con la restaurazione del regime di Ferdinando III, l'Universit\u00e0 di Pisa viene chiusa per un breve periodo e Slop \u00e8 privato della cattedra per alcuni mesi.\nSposa nel 1766 l'inglese Elisabetta Dodsworth. La coppia ha cinque figli.\nOpera scientifica.\nLa pubblicazione delle osservazioni di Slop comincia nel 1769 con un primo volume (\"Observationes siderum habitae Pisis in Specula Accademica ab anno LXV, vertentis saeculi XVIII, ad annum labentem LXIX, jussu et auspiciis R. C. Petri Leopoldi M. E. D. in lucem editae\"), a cui ne seguiranno altri cinque che copriranno il suo lavoro degli anni fra il 1765 e il 1790.\nNel 1771 vengono pubblicati, sempre a Pisa, i suoi calcoli su due comete del 1769 e del 1770 (\"Teoria cometarum anni 1769 et anni 1770\"), ma viene ricordato soprattutto per il suo studio su Urano. Slop fu infatti non il primo, ma fra i primi astronomi dell'epoca a contestare la tesi secondo cui si sarebbe trattato di una cometa, come sostenuto dal suo primo osservatore, William Herschel, e a definirlo invece come pianeta in \"Novi planetae observationes et theoria\" (1782).\nNel corso degli studi ha occasione di corrispondere con astronomi di fama italiani e stranieri quali J\u00e9r\u00f4me Lalande, che lo riteneva uno degli italiani pi\u00f9 colti del tempo, Sebastiano Canterzani, Barnaba Oriani, Giuseppe Toaldo e Johann III Bernoulli., Sebastiano Canterzani, Barnaba Oriani, Giuseppe Toaldo e Johann III Bernoulli.\nCome riconoscimento alla sua carriera, viene eletto come membro della Accademia delle scienze dell'Istituto di Bologna e della Societ\u00e0 italiana delle scienze."}
{"id": "7024931", "revid": "619191", "url": "https://it.wikipedia.org/wiki?curid=7024931", "title": "Akkun to kanojo", "text": ""}
{"id": "7024933", "revid": "73843", "url": "https://it.wikipedia.org/wiki?curid=7024933", "title": "\u00c9toile de Bess\u00e8ges 1993", "text": "L'\u00c9toile de Bess\u00e8ges 1993, ventitreesima edizione della corsa, si svolse dal 3 al 7 febbraio su un percorso di 656\u00a0km ripartiti in 5 tappe. Fu vinta dal francese Armand De Las Cuevas della Banesto davanti al belga Jean-Pierre Heynderickx e al francese Charly Mottet."}
{"id": "7024935", "revid": "599013", "url": "https://it.wikipedia.org/wiki?curid=7024935", "title": "Soumiya Iraoui", "text": ""}
{"id": "7024940", "revid": "73843", "url": "https://it.wikipedia.org/wiki?curid=7024940", "title": "\u00c9toile de Bess\u00e8ges 1994", "text": "L'\u00c9toile de Bess\u00e8ges 1994, ventiquattresima edizione della corsa, si svolse dal 2 al 6 febbraio su un percorso di 659\u00a0km ripartiti in 5 tappe. Fu vinta dall'olandese Jean-Paul van Poppel della Festina-Lotus davanti ai francesi Christophe Leroscouet e Christian Chaubet."}
{"id": "7024943", "revid": "1305772", "url": "https://it.wikipedia.org/wiki?curid=7024943", "title": "In Darkness", "text": ""}
{"id": "7024946", "revid": "599013", "url": "https://it.wikipedia.org/wiki?curid=7024946", "title": "\u00c9toile de Bess\u00e8ges 1996", "text": "L'\u00c9toile de Bess\u00e8ges 1996, ventiseiesima edizione della corsa, si svolse dal 7 all'11 febbraio su un percorso di 729\u00a0km ripartiti in 5 tappe. Fu vinta dal ceco J\u00e1n Svorada della Panaria-Vinavil davanti al belga Wilfried Nelissen e all'italiano Fabio Baldato."}
{"id": "7024948", "revid": "599013", "url": "https://it.wikipedia.org/wiki?curid=7024948", "title": "\u00c9toile de Bess\u00e8ges 1997", "text": "L'\u00c9toile de Bess\u00e8ges 1997, ventisettesima edizione della corsa, si svolse dal 5 al 9 febbraio su un percorso di 700\u00a0km ripartiti in 5 tappe. Fu vinta dal francese Patrice Halgand della Festina-Lotus davanti al polacco Zbigniew Spruch e allo svizzero Bruno Boscardin."}
{"id": "7024951", "revid": "729019", "url": "https://it.wikipedia.org/wiki?curid=7024951", "title": "\u00c9toile de Bess\u00e8ges 1998", "text": "L'\u00c9toile de Bess\u00e8ges 1998, ventottesima edizione della corsa, si svolse dal 4 all'8 febbraio su un percorso di 682\u00a0km ripartiti in 5 tappe. Fu vinta dal belga Jo Planckaert della Lotto-Mobistar davanti all'italiano Alberto Elli e al francese Philippe Gaumont."}
{"id": "7024955", "revid": "287204", "url": "https://it.wikipedia.org/wiki?curid=7024955", "title": "\u00c9toile de Bess\u00e8ges 1999", "text": "L'\u00c9toile de Bess\u00e8ges 1999, ventinovesima edizione della corsa, si svolse dal 3 al 7 febbraio su un percorso di 676\u00a0km ripartiti in 5 tappe. Fu vinta dal francese David Lef\u00e8vre della Casino davanti al tedesco Jens Voigt e al belga Andrei Tchmil."}
{"id": "7024958", "revid": "73843", "url": "https://it.wikipedia.org/wiki?curid=7024958", "title": "\u00c9toile de Bess\u00e8ges 2000", "text": "L'\u00c9toile de Bess\u00e8ges 2000, trentesima edizione della corsa, si svolse dal 2 al 6 febbraio su un percorso di 672\u00a0km ripartiti in 6 tappe. Fu vinta dal belga Jo Planckaert della Cofidis, che biss\u00f2 il successo di due anni prima, davanti all'estone Jaan Kirsipuu e al belga Chris Peers."}
{"id": "7024983", "revid": "486946", "url": "https://it.wikipedia.org/wiki?curid=7024983", "title": "Bandiera della Macedonia", "text": ""}
{"id": "7024984", "revid": "439868", "url": "https://it.wikipedia.org/wiki?curid=7024984", "title": "Palazzo Geremia", "text": "Palazzo Geremia \u00e8 un palazzo rinascimentale situato a Trento, in via Rodolfo Belenzani, costruito tra la fine del XV e l'inizio del XVI secolo per volere del mercante veronese Giovanni Antonio Pona, detto Geremia, riunendo pi\u00f9 edifici di epoca precedente. Situato di fronte a Palazzo Thun, sede del municipio di Trento, oggi ospita la sala per le riunioni della Giunta Comunale e una sala per mostre.\nStoria.\nL'edificio \u00e8 composto da tre volumi, dei quali i due pi\u00f9 orientali di origini medievali, e quattro-cinquecentesco quello affacciato su via delle Orfane. Si trova una descrizione sommaria dell'edificio si trova nel testamento di Giovanni Antonio Pona, figlio di Geremia e Elisabetta Calepini, del 9 marzo 1526, dalla quale si pu\u00f2 notare la presenza di tre corpi separati da due giardini, uno pi\u00f9 grande e uno pi\u00f9 piccolo, delle stalle, di un orto e di un cortile per il deposito del letame.\nDopo diverse successioni che videro il palazzo appartenente a un unico proprietario o diviso tra pi\u00f9 proprietari appartenenti alla famiglia Pona, poco dopo il 1808 la casa pass\u00f2 alla famiglia de'Tevini. Dagli elenchi dell'anagrafe del 1845 risultava che nel palazzo vivevano venticinque persone: Matteo Tevini con la moglie e undici figli, alcuni servi con rispettive famiglie e don Simone Tevini, fratello di Matteo, con il suo servo. In un atto datato 20 ottobre 1880 risultava presente, nel cortile esterno, un pozzo in marmo con gli stemmi Poni, oggi scomparso. Il piano terra era collegato al primo piano tramite una scala lignea e una parte del piano terreno era utilizzato come rivendita di vino.\nDopo la vendita del palazzo alla famiglia Podetti, nel 1883 l'architetto Saverio Tamanini attu\u00f2 un importante intervento di restauro che coinvolse soprattutto il corpo principale, alterando pesantemente l'aspetto interno dell'edificio. Questo nel 1912 fu offerto dalla famiglia Podetti al Comune di Trento per 160\u00a0000\u00a0corone. Il 1\u00ba aprile 1912 l'edificio fu acquistato dal Comune per 150\u00a0000\u00a0corone e all'ingegner Giorgio Ciani fu affidata la progettazione di alcuni interventi per adattare il palazzo alla sua futura funzione di biblioteca e museo. Nel 1914 l'architetto Umberto Albertini elabor\u00f2 un nuovo progetto per l'allestimento di un lapidario al piano terra, del museo comunale e della biblioteca al primo piano, e di una pinacoteca al secondo piano. Questa soluzione, a causa della costruzione di tramezze e di altri interventi negli spazi interni, port\u00f2 in breve tempo a creare inconvenienti strutturali.\nCon l'avvento della prima guerra mondiale il Comune rinunci\u00f2 all'inserimento nel palazzo di museo e biblioteca, e affitt\u00f2 gli ambienti alla Banca d'Italia. Nel 1920, a causa di una stufa malfunzionante accesa al piano terra dai soldati del corpo di guardia caus\u00f2 gravi danni alla facciata. Successivamente parte del palazzo fu affittata alla Cassa Nazionale per gli Infortuni sul Lavoro e il Comune fece operare alcuni interventi di ordinaria manutenzione.\nI restauri della facciata.\nNel 1929 la Sovrintendenza espresse preoccupazione al Comune di Trento per lo stato di degrado che interessava gli affreschi della facciata del palazzo. Nel 1940 iniziarono i restauri, durante i quali fu ripristinata la scala principale in pietra precedentemente smontata e alcune parti andate perdute furono rimpiazzate. Nel marzo 1941 si pass\u00f2 al restauro degli affreschi per opera di Arturo Raffaldini di Mantova, il quale and\u00f2 ad integrare alcune scene andate perdute nel corso dei decenni.\nLa facciata nel 1959 necessitava di un nuovo restauro: i lavori furono affidati a Luigi Battisti e iniziarono a maggio 1960. Nel 1972, e ancor di pi\u00f9 nel 1973, sulla facciata cominciarono a comparire efflorescenze saline che andarono ad intaccare nuovamente gli affreschi. Il 13 aprile 1973 fu chiamato il restauratore Carlo Andreani, che not\u00f2 che gli interventi precedenti erano stati effettuati con della cera, che aggrav\u00f2 la situazione degli affreschi impedendo alle malte di respirare. Questo film di cera venne, dove possibile, rimosso, cos\u00ec come furono rimosse alcune ridipinture fissate con colla vinilica, mentre si consolid\u00f2 il colore e si restaurarono le pitture.\nIl terremoto del 1976 danneggi\u00f2 notevolmente il palazzo. Nuovi restauri della facciata furono affidati a Maria Chiara Stefanini e Maria Luisa Tomasi. Dopo i restauri del 1986-1993 il palazzo divenne sede di rappresentanza del Comune di Trento.\nGli affreschi della facciata.\nIl ciclo affrescato in facciata raffigura i successi della famiglia Geremia. Nella fascia superiore sono visibili alcune scene che raffigurano l'amicizia con Massimiliano I d'Asburgo, imperatore del Sacro Romano Impero, che in questi affreschi compare ben quattro volte, mentre riceve i nobili di Trento.\nSi possono riconoscere altre figure nelle decorazioni pittoriche della facciata. Oltre agli stemmi delle famiglie che si sono susseguite nella propriet\u00e0 del palazzo, nella fascia inferiore, a sinistra del portale d'ingresso, si trova una \"Ruota della Fortuna\", sulla quale nel 1941 erano ancora leggibili alcune sentenze morali. \nNella fascia centrale, sopra questa ruota, si trova un convivio di dignitari che osservano una lotta vittoriosa di un uomo contro un leone, simbolo di Venezia: l'uomo \u00e8 probabilmente Giorgio di Pietrapiana, comandante delle truppe trentine che sconfissero i veneziani nella battaglia di Calliano nel 1487. Poco pi\u00f9 a destra si trova dipinta la scena del sacrificio di Marco Curzio e, speculare, dall'altra parte rispetto al portone, \u00e8 raffigurato Gaio Muzio Scevola. La quarta scena, ormai poco leggibile, raffigura probabilmente il Sacrificio di Lucrezia. Posto sopra il portale d'ingresso, a interruzione della fascia marcapiano, si trova la \"Madonna col Bambino tra San Giovanni Battista e Sant'Antonio abate\", scena che fa riferimento ai santi protettori di Giovanni Antonio Pona, primo proprietario del palazzo.\nI tappeti dipinti.\nMolto particolare in questo ciclo di affreschi \u00e8 la presenza di diversi tappeti, che a Trento erano spesso utilizzati per scopo decorativo a pavimento, a parete e per coprire i tavoli. Il primo tappeto, che si trova nell'affresco pi\u00f9 a sinistra della fascia superiore, \u00e8 riconducibile all'area della provincia di Konya, importante centro di commercio e rinomata sin dall'antichit\u00e0 per i suoi tappeti. Un tappeto con una bordatura simile a questa si ritrova in un dipinto di Sebastiano del Piombo, \"Ritratto del cardinale Bandinello Sauli\" del 1516 conservato presso la National Gallery of Art a Washington.\nIl secondo tappeto \u00e8 di pi\u00f9 difficile identificazione, ma potrebbe essere riconducibile ad Ayvac\u0131k, localit\u00e0 nei pressi di Troia. Il terzo tappeto, posto accanto al precedente, ha uno schema riconducibile agli esemplari tessuti nell'area di Konya. Il quarto tappeto sembra trovare riscontro nelle produzioni del distretto di Kar\u015f\u0131yaka, o comunque dell'area caucasica. Il quinto tappeto \u00e8 molto simile al terzo, cos\u00ec come il sesto, posto a destra nella fascia superiore della facciata. \nIl settimo tappeto, a differenza degli altri, non \u00e8 steso sulla balaustra del loggiato dipinto, ma ricopre il tavolo attorno al quale stanno seduti gli ambasciatori veneziani. \u00c8 poco leggibile, ma sembrerebbe un tappeto a capo unico con bordo esterno rosso e disegno a losanghe ricorrenti. Non \u00e8 appurabile se questi tappeti furono realmente appartenuti alla famiglia Pona o se invece fossero stati tratti da disegni che il pittore aveva con s\u00e9 durante l'esecuzione dei lavori."}
{"id": "7024985", "revid": "436907", "url": "https://it.wikipedia.org/wiki?curid=7024985", "title": "W.E.T. (album)", "text": "W.E.T. \u00e8 il primo album in studio del gruppo musicale svedese omonimo, pubblicato il 6 novembre 2009 dalla Frontiers Records."}
{"id": "7024986", "revid": "767487", "url": "https://it.wikipedia.org/wiki?curid=7024986", "title": "Il mistero delle 5 dita", "text": "Il mistero delle 5 dita (\"The Beast with Five Fingers\") \u00e8 un film horror del 1946 diretto da Robert Florey, basato sul racconto del 1919 \"La bestia dalle cinque dita\" di William Fryer Harvey.\n\u00c8 stato l'ultimo film girato con la Warner Bros. sia da Florey che dall'attore Peter Lorre, icona del cinema noir che in questo caso offre una prova definita dalla critica \"strabiliante\", \"raccapricciante\" e \"magistrale\".\nTrama.\nFrancis Ingram \u00e8 un famoso pianista la cui carriera \u00e8 stata interrotta da un ictus che lo ha lasciato semiparalizzato. Vive nel suo maniero nel piccolo villaggio italiano di Santo Stefano con il segretario Hilary Cummins, appassionato di occultismo, e la giovane infermiera Julie di cui \u00e8 innamorato. Un giorno riceve la visita dell'ex musicista Bruce Conrad che ha adattato per lui alcune musiche di Bach. Ingram, che riesce ancora a suonare con la sola mano sinistra, non sa che in realt\u00e0 l'uomo \u00e8 un truffatore di nome Conrad Ryler, cos\u00ec come Julie che si innamora di lui. La sera stessa Ingram muore cadendo dalle scale, proprio dopo aver scritto il testamento davanti al notaio Duprex, nel quale lascia tutto in eredit\u00e0 alla giovane infermiera. Quando anche Duprex viene trovato morto, la quiete della tenuta viene turbata da fenomeni inspiegabili e da una scoperta sconcertante: dal corpo di Ingram \u00e8 stata recisa la mano sinistra e gli indizi raccolti dal commissario Castanio portano alla conclusione che \u00e8 proprio quella la mano che ha ucciso il notaio.\nProduzione.\nLe riprese furono effettuate ai Warner Bros. Studios di Burbank, California, da fine novembre 1945 a met\u00e0 gennaio 1946. Il film fu realizzato con un budget da \"B-movie\" e considerato dalla Warner come \"intrattenimento di scarso valore culturale\" destinato ad un pubblico senza grosse pretese. Ci\u00f2 nonostante, con gli anni \u00e8 diventato un vero e proprio cult movie soprattutto per la performance di Peter Lorre nel ruolo di Hilary Cummins e la regia di Robert Florey, in parte ispirata al cinema espressionista tedesco e a film come \"Il gabinetto del dottor Caligari\" di Robert Wiene.\nIl brano suonato da Ingram \u00e8 la trascrizione per pianoforte della ciaccona tratta dalla Partita n. 2 in re minore di Johann Sebastian Bach, arrangiata da Johannes Brahms per essere suonata dalla sola mano sinistra ed eseguita nel film dal pianista ungherese-americano Ervin Nyiregyh\u00e1zi. Per la sequenza in cui il brano viene suonato dalla \"mano senza corpo\", i tecnici lo coprirono con un panno nero, completando l'effetto in fase di post-produzione.\nIl cast.\nUna notizia pubblicata il 15 novembre 1945 su \"The Hollywood Reporter\" riferiva che per il ruolo di Conrad Ryler era stato scelto l'attore di origine austro-ungarica Paul Henreid, gi\u00e0 noto per le interpretazioni del 1942 in \"Perdutamente tua\" e \"Casablanca\". Henreid rifiut\u00f2 per\u00f2 la parte e venne sostituito da Robert Alda, reduce dal successo di \"Rapsodia in blu\".\nTra gli attori non accreditati ci sono gli italo-americani Gino Corrado e Franco Corsaro, che interpretano due carabinieri.\nIl contributo di Luis Bu\u00f1uel.\nIl cineasta spagnolo Luis Bu\u00f1uel, sotto contratto con la Warner nel 1945, ha raccontato che durante un soggiorno negli Stati Uniti scrisse una sequenza per il film su richiesta del regista Robert Florey: \u00ab...pensai a una scena che mostra la bestia, la mano vivente, che si muove attraverso una libreria. A Lorre e Florey piacque, ma il produttore si rifiut\u00f2 assolutamente di usarla\u00bb. La sequenza della \"mano senza corpo\" fu inclusa nella versione finale del film senza riconoscimento del contributo n\u00e9 alcun compenso per Bu\u00f1uel. \u00abQuando dopo qualche tempo ho visto il film in Messico\u00bb, ha proseguito, \u00abc'era la mia scena in tutta la sua purezza originale. Ero sul punto di citarli quando qualcuno mi avvert\u00ec che la Warner Bros. aveva sessantaquattro avvocati solo a New York. Inutile dire che ho lasciato cadere l'idea\u00bb. Lo storico del cinema Brian Taves, archivista presso la Library of Congress, ha tuttavia contestato la veridicit\u00e0 di questa affermazione nel 1987 sulla rivista \"Sight and Sound\".\nDistribuzione.\nNegli Stati Uniti il film \u00e8 stato proiettato in anteprima il 25 dicembre 1946 a New York e distribuito nelle sale a partire dall'8 febbraio 1947.\nNel febbraio 1998 \u00e8 stato mostrato alla 48\u00aa edizione del Festival di Berlino, nella retrospettiva dedicata ai fratelli Robert e Curt Siodmak (quest'ultimo autore della sceneggiatura). Il 17 febbraio 2008 \u00e8 stato proiettato di nuovo a Berlino, stavolta in una retrospettiva dedicata a Luis Bu\u00f1uel.\nCritica.\nIl sito \"Rotten Tomatoes\" riporta l'89% di recensioni professionali con un giudizio positivo, con un voto medio di 6,6 su 10. Lo scrittore e critico Kim Newman lo ha definito \u00abuno di quei film horror \"semi-classici\" che contiene sequenze raccapriccianti indimenticabili e una o due grandi interpretazioni accompagnate da una grande quantit\u00e0 di complotti\u00bb.\nIn altre recenti recensioni, il sito \"TV Guide\" lo ha giudicato \u00abuno psicodramma teso e genuinamente spaventoso\u00bb e il \"Chicago Reader\" \u00ababbastanza spettrale nonostante la storia sciocca e il modesto budget\u00bb. Secondo Bob Mastrangelo del sito \"AllMovie\", Florey \u00abimpiega interessanti angoli di ripresa per aumentare la bizzarria degli eventi\u00bb e \u00abmette abilmente in scena sequenze memorabili di suspense\u00bb, in particolare l'elaborato finale.\nDi diverso avviso il critico Dennis Schwartz, secondo cui il film \u00abspreca un'accattivante premessa originale e alcune buone performance con una sceneggiatura rigida e un finale \"scappatoia\"\u00bb."}
{"id": "7024990", "revid": "599013", "url": "https://it.wikipedia.org/wiki?curid=7024990", "title": "Leif Andersson (biatleta)", "text": "Carriera.\nHa rappresentato la Svezia ai Giochi olimpici di , , e . Ad Albertville ha vinto la medaglia di bronzo nella stafetta 4 x 7,5 chilometri con i compagni di nazionale Ulf Johansson, Tord Wiksten e Mikael L\u00f6fgren."}
{"id": "7024991", "revid": "1305772", "url": "https://it.wikipedia.org/wiki?curid=7024991", "title": "Leif Andersson", "text": "Leif Andersson pu\u00f2 riferirsi a:"}
{"id": "7025001", "revid": "124123", "url": "https://it.wikipedia.org/wiki?curid=7025001", "title": "Amir Valle", "text": "Attualmente risiede a Berlino, da dove dirige OTROLUNES - Rivista Hispanoamericana di Cultura, che ha fondato nell'anno 2007 con lo scrittore cubano Ladislao Aguado. \nPremi e riconoscimenti.\nNel suo paese ha ottenuto, tra gli altri, importanti premi letterari, come il \"Premio 13 de marzo de Cuento 1986, Premio UNEAC de Testimonio 1988, Premio Raz\u00f3n de Ser de Novela 1999, Premio de Novela Jos\u00e9 Soler Puig 1999\" e il \"Premio Nacional de Novela Er\u00f3tica La Llama Doble 2000 y 2002\".\nHa ottenuto, oltretutto, premi letterari nella Repubblica Dominicana \"(Premio Internacional Casa de teatro de Historia 2002\"), Colombia (\"Premio Internacional Casa de teatro de Cuento 2002\"), Colombia (\"Premio Internacional de Ensayo Pr\u00f3spero Morales Pradilla 1997\"), Germania (\"Premio Internacional de Novela polic\u00edaca Distel Verlag 1998\") ed \u00e8 stato finalista del \"Premio Literario Casa de las Am\u00e9ricas\" per tre volte: nel 1994, 1997 e 1999. \nIl suo romanzo \"Entre el miedo y las sombras\" fu nominata al Premio Internacional Dashiell Hammett tra i cinque migliori romanzi gialli pubblicati nel 2004 in lingua spagnola, in tutto il mondo.\nI suoi ultimi premi pi\u00f9 importanti sono stati il Premio Internacional de Novela Mario Vargas Llosa 2006 per \"Las palabras y los muertos\"; il Premio Internacional Rodolfo Walsh 2007 per miglior opera non di fantascienza pubblicata in lingua spagnola nel mondo da Jineteras, il Premio Novelpol per miglior romanzo giallo pubblicato in Spagna nel 2007 per \"Santuario de sombras\", e il Premio Internacional de Novela Ciudad de Carmona 2008, in Spagna."}
{"id": "7025003", "revid": "123924752", "url": "https://it.wikipedia.org/wiki?curid=7025003", "title": "Collegio dei Gesuiti (Trento)", "text": "L'edificio che attualmente ospita la biblioteca comunale di Trento in passato \u00e8 stato sede del Collegio tridentino della Compagnia di Ges\u00f9, caserma durante le guerre napoleoniche, Seminario e lungamente conteso fra seminario e comune di Trento.\nIl collegio tridentino della Compagnia di Ges\u00f9.\nNel XVI secolo, allo scopo di garantire continuit\u00e0 all'insegnamento fino a quel momento delegato alle figure degli insegnanti privati per le famiglie pi\u00f9 facoltose o alle istituzioni religiose ma limitato agli ecclesiastici, il cardinale Cristoforo Madruzzo propose in momenti diversi l'introduzione in citt\u00e0 di ordini religiosi con finalit\u00e0 pedagogiche.\nLa prima proposta, risalente al 1552, venne discussa nel consiglio cittadino che rifiut\u00f2 l'ingresso in citt\u00e0 dei padri teatini ritenendo pi\u00f9 importante \"vedere la giovent\u00f9 alla mercatura che alle lettere\". Un secondo tentativo venne bocciato l'anno successivo. \nIl contesto era ulteriormente complicato dalla diffidenza del principe vescovo che non intendeva redistribuire i benefici concessi agli ordini gi\u00e0 presenti in citt\u00e0. Il 9 novembre 1623 si giunse ad un accordo stipulato tra la comunit\u00e0 trentina e la Compagnia di Ges\u00f9, questa veniva accolta come meri \"maestri\" nell'esistente scuola comunale ma con il divieto di acquisire immobili. \nNegli anni successivi vi fu un aumento improvviso del numero di alunni che nel 1641 erano 470, gli insegnanti della Compagnia di Ges\u00f9 diventarono 20 e si fece strada l'idea di fondare un collegio. L'abile uso di cavilli giuridici mise in discussione la convenzione e il divieto di acquisto di immobili, nel 1627 venne concessa ai gesuiti la basilica di Santa Maria Maggiore. Nel 1628 venne acquistato un immobile nell'attuale via Belenzani. Negli anni successivi, tra donazioni, lasciti, investiture ecc l'ordine accumul\u00f2 un capitale che intendeva usare per costruire un collegio situato in posizione centralissima. Il primo progetto fu di un edificio in piazza del Duomo con un impianto simile a quello poi in effetti realizzato nel luogo attuale. Quest'ipotesi venne bocciata dai consoli della citt\u00e0, alcune famiglie di notabili avrebbero dovuto infatti essere sfrattate per permettere l'edificazione del collegio e questo venne ritenuto non sostenibile. \nSi susseguirono diverse ipotesi di acquisto di edifici gi\u00e0 esistenti con relativa presentazione di progetti di edificazione o ristrutturazione, venne acquisito un immobile che poi si rivel\u00f2 inadeguato per l'edificazione del collegio. Nel 1649 si giunse, infine all'acquisto di un edificio sito in via Lunga e chiamato \"Palazzo da Povo\", vennero acquistati anche alcuni edifici adiacenti. Ricominci\u00f2 la minuziosa redazione di una serie di progetti ma alla costruzione definitiva si arriv\u00f2 solo nel 1670, rimanevano da dirimere la controversia con la famiglia Costede che si rifiutava di cedere l'omonima Torre. Questa, impedendo la costruzione \"nec supra nec infra\" venne poi riutilizzata come campanile della chiesa di San Francesco Saverio che venne edificata nel 1711. \nIl seminario.\nIl 21 luglio del 1773 papa Clemente XIV decise la soppressione della Compagnia di Ges\u00f9, il principe vescovo decret\u00f2 il proseguimento dell'attivit\u00e0 didattica del Ginnasio, nel giugno del 1774 i beni della Compagnia passarono in potest\u00e0 del Seminario, tra questi l'edificio del collegio, la chiesa di San Francesco Saverio (rinominata chiesa del Seminario) e il giardino all'italiana affacciato sull'Adige. Nacque una disputa tra Comune e Seminario, l'erogazione da parte del comune di un importo annuale per il mantenimento del pubblico ginnasio aveva infatti fatto nascere illusioni di diritti preferenziali. \nNel frattempo l'edificio subiva devastazioni varie in seguito alla guerre napoleoniche, fu usato come caserma, aquartieramento e ospedale militare, venne riconsegnato al magistrato consolare solo nel 1807 e in pessime condizioni, nel frattempo vi era stato anche un incendio, stucchi e ritratti che ne ornavano le pareti erano stati rimossi e raschiati. Vi fu una parziale risistemazione ma nel 1808 e nel 1809 vi furono nuovi passaggi di soldati francesi che vennero nuovamente alloggiati nell'edificio.\nNel 1812 il Liceo venne spostato di sede presso il monastero delle Clarisse urbaniste della Santissima Trinit\u00e0, il Ginnasio venne spostato nel 1816, rimase nell'edificio il seminario vescovile, dal 1830 al 1840 il numero di studenti di teologia aument\u00f2 fino a oltre 200, venne progettata una seconda ala, parallela a quella gi\u00e0 presente, che non venne per\u00f2 mai realizzata per le difficolt\u00e0 nell'inglobazione della piccola chiesa della soppressa confraternita del Carmine, questo piccolo edificio e le modifiche al progetto per aggirare questo ostacolo gi\u00e0 nel passato erano stati una spina nel fianco per la Compagnia. \nAlle difficolt\u00e0, anche economiche, per il progetto di ristrutturazione si aggiunse un riaccendersi della controversia fra seminario e municipio sulla propriet\u00e0 e sui termini temporali all'utilizzo dell'edificio, si giunse infine ad una definitiva assegnazione dell'edificio al seminario ma senza un'effettiva fonte storica o giuridica certa. La controversia si riaccese negli anni successivi e solo nel 1882 si giunse ad un accordo, l'edificio veniva assegnato al seminario vescovile che avrebbe concesso l'uso di alcuni spazi per le scuole civiche.\nL'edificio cos\u00ec rimaneggiato si rivel\u00f2 ben presto inadeguato per il seminario, nel 1896 venne deliberata la costruzione di un nuovo seminario e la messa in vendita del vecchio edificio. Dopo alcune esitazioni si fece avanti il comune, l'atto di compravendita risale al 1903, l'acquisto da parte del comune comprendeva l'area dell'ex collegio, una parte dell'edificio rimase di propriet\u00e0 del comitato diocesano.\nIl Novecento.\nLa parte pi\u00f9 consistente dell'edificio venne consegnata al comune solo nel 1907, una volta terminato il nuovo seminario, il prezzo complessivo pagato fu di 150.000 corone. \nIn adiacenza alla chiesa il comitato diocesano fece costruire una sala adibita a conferenze, il progetto in stile liberty fu opera dell'architetto trentino Emilio Paor (1863-1935), se da un lato \u00e8 uno dei pochi esempi di puro stile liberty presenti in citt\u00e0 dall'altro ha il demerito di aver comportato la definitiva distruzione del giardino all'italiana allestito dai Gesuiti per incorniciare chiesa e collegio, all'epoca prospicienti il corso dell'Adige. Durante la prima guerra mondiale l'edificio viene nuovamente adibito a caserma. \nNel 1919 viene deliberato il trasferimento della Biblioteca comunale al primo piano e dell'Archivio di Stato nel secondo e terzo piano. A questo scopo vennero demoliti e ricostruiti un giroscale, venne creata una nuova porta di ingresso. L'inaugurazione ebbe luogo il 30 dicembre del 1921. "}
{"id": "7025004", "revid": "1354930", "url": "https://it.wikipedia.org/wiki?curid=7025004", "title": "Cees Bal", "text": "Professionista dal 1972 al 1979, vinse il Giro delle Fiandre 1974 e una frazione della Vuelta a Espa\u00f1a 1979.\nCarriera.\nConsiderato uno dei maggiori talenti olandesi della sua epoca non seppe raccogliere quanto poteva a causa della scarsa propensione ai sacrifici che la pratica del ciclismo richiede.\nAdatto alle Classiche seppe ottenere piazzamenti di rilievo sia nelle gare delle Ardenne che in quelle del Pav\u00e9.\nVinse il Giro delle Fiandre 1974 a soli ventidue anni e fu terzo al Grand Prix E3 Harelbeke 1975, inoltre concluse per due volte nei primi dieci la Amstel Gold Race nel 1975 e 1976.\nPer quanto concerne le gare a tappe vinse l'\u00c9toile des Espoirs 1973 ed il Tour de l'Aude 1974, fu quinto alla Setmana Catalana de Ciclisme di quello stesso anno e nel 1976 concluse al terzo posto il Giro di Sardegna."}
{"id": "7025005", "revid": "686936", "url": "https://it.wikipedia.org/wiki?curid=7025005", "title": "A. J. Hinch", "text": ""}
{"id": "7025018", "revid": "253269", "url": "https://it.wikipedia.org/wiki?curid=7025018", "title": "Ursula Thiess", "text": "Biografia.\nInizi\u00f2 la sua carriera teatrale giovanissima e ben presto si spos\u00f2 con il produttore Georg Otto Thiess. Da questo matrimonio nacquero due figli: Manuela e Michael. Finita la guerra i due si separarono e Ursula inizi\u00f2 a lavorare come modella a Berlino.\nVenne notata dal produttore Howard Hughes grazie al quale ottenne un contratto con la RKO. \nRiusc\u00ec a girare una manciata di film ma dopo l'incontro con l'attore Robert Taylor e il matrimonio avvenuto nel 1954 decise di dedicarsi prevalentemente alla famiglia abbandonando la carriera. La coppia ebbe due figli, Terrance e Tessa, che vennero cresciuti assieme agli altri due fratelli nel ranch di propriet\u00e0 a Brentwood (California). Torn\u00f2 a recitare solo come personaggio ricorrente nella serie televisiva \"I detectives\", in cui era protagonista il marito.\nDopo la morte di Taylor, dovette vendere il ranch per trasferirsi a Bel Air dove si rispos\u00f2 con Marshall Schacker, un distributore. \nMor\u00ec per cause naturali nel 2010 ed \u00e8 stata sepolta a fianco al marito."}
{"id": "7025022", "revid": "767487", "url": "https://it.wikipedia.org/wiki?curid=7025022", "title": "Lista di asteroidi (463001-464000)", "text": "Di seguito una lista di asteroidi dal numero 463001 al 464000 con data di scoperta e scopritore.\nCollegamenti esterni.\n "}
{"id": "7025024", "revid": "729019", "url": "https://it.wikipedia.org/wiki?curid=7025024", "title": "53rd Wing", "text": "Il 53rd Wing \u00e8 uno stormo sperimentale dell'Air Combat Command, inquadrato nell'U.S.A.F. Warfare Center. Il suo quartier generale \u00e8 situato presso la Eglin Air Force Base, in Florida.\nMissione.\nIl reparto \u00e8 il centro pi\u00f9 importante delle forze aeree da combattimento per la guerra elettronica, gli armamenti e l'avionica, la difesa chimica, la ricognizione e i dispositivi per l'addestramento del personale di volo. Lo stormo \u00e8 responsabile per i test operativi e la valutazione di nuovi equipaggiamenti e sistemi proposti per l'utilizzo dalle stesse forze aeree. Le attuali iniziative comprendono lo studio di sistemi di auto-protezione avanzata per gli aerei da combattimento, sistemi di supporto alla sopravvivenza degli equipaggi, miglioramenti nella ricognizione aerea, sistemi per il rilascio di nuovi armamenti e miglioramento al supporto logistico e alla manutenzione dell'equipaggiamento.\nOrganizzazione attuale.\nAttualmente, al maggio 2017, esso controlla:"}
{"id": "7025026", "revid": "287204", "url": "https://it.wikipedia.org/wiki?curid=7025026", "title": "Amstel Gold Race 2018", "text": "L'Amstel Gold Race 2018, cinquantatreesima edizione della corsa e valevole come sedicesima prova dell'UCI World Tour 2018 categoria 1.UWT, si svolse il 15 aprile 2018 su un percorso di 260\u00a0km, con partenza da Maastricht e arrivo a Valkenburg aan de Geul, nei Paesi Bassi. La vittoria fu appannaggio del danese Michael Valgren Andersen, il quale complet\u00f2 il percorso in 6h40'07\", alla media di 39,44\u00a0km/h, precedendo il ceco Roman Kreuziger e l'italiano Enrico Gasparotto.\nSul traguardo di Valkenburg aan de Geul 96 ciclisti, su 175 partiti da Maastricht, portarono a termine la competizione."}
{"id": "7025028", "revid": "123909398", "url": "https://it.wikipedia.org/wiki?curid=7025028", "title": "Trevor Kletz", "text": "Autore prolifico nel campo della sicurezza nell'industria chimica, durante la sua carriera ha ricevuto prestigiosi riconoscimenti quali l'Ordine dell'Impero Britannico, la \"Fellowship of the Royal Academy of Engineering (FREng)\", la \"Fellowship of the Royal Society of Chemistry (FRSC)\", la \"Fellowship of the Institution of Chemical Engineers\".\nUno dei maggiori promotori degli studi HAZOP nei primi anni 80, ha introdotto in anni pi\u00f9 recenti il concetto di \"inherent safety\"\nBiografia.\nGiovent\u00f9 e istruzione.\nKletz \u00e8 nato nel 1922 a Darlington da una famiglia ebrea di origine russa.\nDopo gli studi alla \"The King's School\" di Chester si \u00e8 laureato in Chimica all'Universit\u00e0 di Liverpool nel 1944, cominciando a lavorare per la Imperial Chemical Industries nello stesso anno.\nDurante la seconda guerra mondiale ha fatto parte della Home Guard. Si \u00e8 sposato nel 1959, con due figli.\nCarriera.\nGli anni in ICI e l'HAZOP.\nKletz ha cominciato a lavorare alla \"Imperial Chemical Industries, (ICI)\" come chimico ricercatore, per poi passare alla gestione di impianti di isoottano, acetone e fenoli. \u00c8 seguito un periodo nel Dipartimento Tecnico, in cui si \u00e8 occupato di processo e avviamento impianti, e nel 1961 ha ricoperto il ruolo di vice direttore lavori per impianti di olefine.\nNel 1968 \u00e8 diventato il primo \"Technical Safety Advisor\", e in questo periodo l\"'ICI\" ha sviluppato le \"analisi di pericolo e operabilit\u00e0\" attualmente note come HAZOP. Kletz \u00e8 stato un forte sostenitore dell'HAZOP e l'autore del primo libro sull'argomento.\nLibri e conferenze, l'Inherent Safety.\nDopo il suo pensionamento nel 1982, Kletz ha cominciato una seconda carriera come autore di libri e conferenziere sui temi della sicurezza nell'industria chimica di processo. Molti dei suoi libri trattano di casi studio di incidenti industriali, con un'analisi delle cause di tipo tecnico e legate al fattore umano.\nUno dei temi che ha sviluppato in questo periodo \u00e8 stato quello della \"Inherent Safety\", a partire da un suo articolo del 1978 intitolato \"What you don't have, can't leak\" fino al suo libro del 1984 sull'argomento \"Cheaper, safer plants\".\nPremi e riconoscimenti.\nKletz \u00e8 stato un membro della \"Royal Academy of Engineering\", della \"Royal Society of Chemistry\", della \"Institution of Chemical Engineers (Icheme)\" e dell\"'American Institute of Chemical Engineers (AIChE)\".\nOltre ai riconoscimenti da parte dell'AIChE e dell'Icheme, ha ricevuto altri premi prestigiosi per i suoi lavori. Nel 1997 ha ricevuto l'Ordine dell'Impero Britannico per i suoi lavori nell'ambito della sicurezza industriale.\nNel 2009 ha ricevuto il \"Mond Award for Health and Safety\" da parte della \"Society of Chemical Industry\", occasione in cui \u00e8 stato definito un \"padre fondatore\" della sicurezza nell'industria chimica\nHa collaborato con l'Universit\u00e0 di Loughborough, Leicestershire in veste di \"visiting professor\" di Ingegneria Chimica, e con la Texas A&amp;M University come \"adjunct professor\" del Dipartimento Artie McFerrin di Ingegneria Chimica."}
{"id": "7025033", "revid": "6923", "url": "https://it.wikipedia.org/wiki?curid=7025033", "title": "Cliff Wright", "text": "Biografia.\n\u00c8 particolarmente noto per la sua opera di scrittore e di illustratore nell'editoria per bambini, fra cui annovera anche due copertine per i romanzi di Harry Potter.\nHa frequentato il Brighton College of Art dal 1982 al 1986, dove ha conseguito la laurea in illustrazione.\nNel 1989 ha pubblicato il suo primo lavoro in UK e USA, un libro per bambini intitolato When the World Sleeps da lui scritto e illustrato, con cui si \u00e8 classificato secondo al Mother Goose Award come miglior esordio nel settore.\nHanno fatto seguito Crumbs!, The Tangleweed Troll, Three Bears, Bear and Kite, Bear and Ball, Bear and Box, Bear and Boat e il manuale di disegno The Magic of Drawing.\nI suoi libri sono stati pubblicati anche negli Stati Uniti, in Francia, in Danimarca, in Germania, in Olanda e in Tailandia.\nCome illustratore, ha lavorato sui volumi di autori quali Kenneth Grahame per l'edizione de Il vento tra i salici di Ladybird Books, Karen Hayles per The Star that Fell (Ladybird), Kathryn White per Good Day, Bad Day (Oxford University Press) e Adele Geras per Wishes for You (Piccadilly Press).\nNel biennio 1998-1999 ha disegnato le copertine delle edizioni originali britanniche di Harry Potter e la camera dei segreti e Harry Potter e il prigioniero di Azkaban pubblicate da Bloomsbury.\nCome scultore, per molti anni ha creato grosse caricature per le scene satiriche alla Lewes Bonfire Night.\nNegli ultimi 20 anni, lavorando a stretto contatto con guaritori, musicisti e maestri di Tai Chi, ha sviluppato una serie di laboratori, corsi e ritiri incentrati sull'arte del disegno, sotto il titolo di 'Nature of Seeing\u2019. Basate su un'esplorazione progressiva della verit\u00e0 universale secondo cui noi tutti disegniamo ci\u00f2 che pensiamo di vedere, tali sessioni onorano il valore della 'quiete interiore' quale vera fonte della creativit\u00e0.\nA partire dal 2017, i laboratori sono stati ospitati anche in Italia.\nCollegamenti esterni.\nSito ufficiale\nIntervista su Mangialibri"}
{"id": "7025034", "revid": "619191", "url": "https://it.wikipedia.org/wiki?curid=7025034", "title": "Tensei shitara slime datta ken", "text": ""}
{"id": "7025043", "revid": "205250", "url": "https://it.wikipedia.org/wiki?curid=7025043", "title": "Jes\u00fas S\u00e1nchez Adalid", "text": "Vita.\nHa passato la sua infanzia e giovent\u00f9 a Villanueva de la Serena (Badajoz). \nSi \u00e8 laureato in Diritto presso l'Universidad de Extremadura e ha ultimato gli studi di dottorato presso l'Universidad Complutense di Madrid. Ha lavorato come giudice per due anni, dopo di che ha studiato Filosofia e Teologia. Inoltre, \u00e8 laureato in Diritto Canonico presso l'Universidad Pontificia di Salamanca.\u00a0\nSacerdote cattolico, attualmente esercita il suo ministero a Merida, come parroco della Parrocchia di San Jos\u00e9 e come delegato episcopale della Pastoral Universitaria.\nInoltre, \u00e8 professore di Etica nel Centro Universitario Santa Ana, affiliato all'Universidad de Extremadura.\nNominato accademico dalla Real Academia de las Artes y las Letras de Extremadura, oggi dirige la biblioteca di tale istituto.\u00a0\nCarriera.\n\u00c8 considerato uno scrittore versatile e originale, che ha collegato un ampio pubblico di lettori all'intensit\u00e0 delle esperienze e agli emozionanti viaggi intrapresi dai suoi personaggi, veri percorsi spirituali in cui vanno alla ricerca della propria verit\u00e0 interiore.\nHa pubblicato con successo \"La luz del Oriente, El Moz\u00e1rabe, F\u00e9lix de Lusitania, La Tierra sin Mal, El Cautivo, La Sublime Puerta, En compa\u00f1\u00eda del sol, El caballero de Alc\u00e1ntara, Los milagros del vino, Gale\u00f3n, Alcazaba, El camino moz\u00e1rabe, Treinta doblones de oro, Y de repente Teresa, La Mediadora y En Tiempos del Papa Sirio\".\nNel 2007, ha vinto il premio Fernando Lara per il suo romanzo \"El alma de la ciudad,\" nel 2012 il \"Premio Alfonso X el Sabio\" de Novela\u00a0Hist\u00f3rica per \"Alcazaba, nel 2014 il Premio Troa de Literaturta con Valores, e nel 2015 il Premio Abogados de Novela\" convocato dal Consejo General y la Mutualidad de la Abogac\u00eda Espa\u00f1ola per il suo romanzo \"La mediadora\".\nNel 2013 \u00e8 stato vincitore del Premio Internacional de Novela Hist\u00f3rica Ciudad de Zaragoza, il premio \u201cDi\u00e1logo de culturas 2013\u201d e il Premio Hispanidad 2013.\nIl suo romanzo \"Trenta doblones de oro\" ha ottenuto nel 2014 il III Premio Troa de Literatura con Valores, per la sua qualit\u00e0 letteraria e i valori umani che racchiude. \nAd Estremadura \u00e8 stato premiato con la Medalla de Extremadura, il premio Extreme\u00f1os de Hoy, i premi di cultura Grada y Avuelapluma e gli istituti scolastici della regione, nei quali si leggono ampiamente le sue opere, lo hanno premiato nel 2009 con il premio M\u00e1s de 2016 lectores. \nAttualmente i suoi romanzi sono pubblicati e diffusi in tutta l'America Latina e tradotte e pubblicate in Portogallo, Grecia, Olanda, Polonia, Ungheria e prossimamente in Italia, Francia, Germania e Turchia.\nS\u00e1nchez Adalid collabora con Radio Nacional, con il giornale Hoy e con le riviste \u201cNational Geografic Historia\u201d, \"La aventura de la Historia\u201d, \u201cMarca Extremadura\u201d e \u201cVida nueva\u201d. Partecipa anche a documentari del prestigioso \u201cCanal Historia\u201d.\nLa sua ampia e originale opera letteraria \u00e8 riuscita ad arrivare ad un gran numero di lettori, grazie alla veridicit\u00e0 dei suoi argomenti e all'intensit\u00e0 delle sue descrizioni, basate sull'osservazione e la documentazione. I suoi romanzi costituiscono una penetrante riflessione sulle relazioni umane, sulla libert\u00e0 individuale, l'amore, il potere e la ricerca della verit\u00e0. \nViene frequentemente invitato alle fiere del libro in Spagna e all'estero: Cile, Messico, Argentina, Grecia, Olanda, Bruxelles, ecc.\u00a0\nI lavori di S\u00e1nchez Adalid oggi si sono trasformati in un simbolo di accordo e armonia tra Oriente e Occidente, tra le religioni, razze e popoli che formano l'umanit\u00e0, poich\u00e9 la sua ideologia si basa sulla credenza che qualsiasi cultura necessiti un insieme di molte influenze diverse. Specialmente in un mondo spezzato dall'intolleranza e il fanatismo."}
{"id": "7025047", "revid": "287204", "url": "https://it.wikipedia.org/wiki?curid=7025047", "title": "Sega Ages", "text": "Sega Ages indica diverse raccolte di videogiochi pubblicate da SEGA. Originariamente il nome \u00e8 stato utilizzato per indicare una serie di conversioni di videogiochi arcade per Sega Saturn commercializzate in Giappone tra il 1996 e il 1998. Tra i titoli prodotti figuravano \"Space Harrier\", \"Out Run\" e \"After Burner II\", in seguito inclusi nella collezione \"Sega Ages: Volume 1\" pubblicata nel 1997 anche in Occidente.\nA partire dal 2003 SEGA e D3 Publisher hanno prodotto una serie remake di videogiochi classici per PlayStation 2 denominata \"Sega Ages 2500\". Ogni titolo veniva venduto al prezzo di yen, da cui il nome della serie. Nel 2012 SEGA ha distribuito alcuni titoli per PlayStation 3 e Xbox 360 utilizzando il nome di \"Sega Ages Online\".\nNel 2018 SEGA ha annunciato una nuova serie di videogiochi omonima per Nintendo Switch. Nel 2020 \u00e8 stato pubblicato l'ultimo videogioco della serie, \"Herzog Zwei\"."}
{"id": "7025071", "revid": "115603758", "url": "https://it.wikipedia.org/wiki?curid=7025071", "title": "Giovan Battista Cavalieri", "text": "Biografia.\nLa sua attivit\u00e0 si svolge fondamentalmente a Roma, dove si forma nel vivace ambiente dell\u2019incisione che aveva fra i suoi maestri Marcantonio Raimondi ed Enea Vico. Come loro, anche Cavalieri si dedica a incisioni che riproducono i capolavori dei maestri rinascimentali, in particolare Raffaello (\"Strage degli Innocenti\" e opere ispirate alla \"Stanza della Segnatura\"), Michelangelo (il \"Giudizio Universale\" e la \"Crocifissione di San Pietro\" citata dal Vasari). \nIl successo di Cavalieri si dedica anche all\u2019attivit\u00e0 di documentazione delle antichit\u00e0 romane, in particolare nei quattro volumi \"Antiquarum statuarum urbis Romae\", pubblicati dal 1561 al 1594, che testimoniano le statue antiche delle principali collezioni romane. \nCavalieri svolge un ruolo fondamentale anche nella diffusione del repertorio iconografico della Controriforma, con opere come l\u2019\"Ecce homo\" conservato nelle collezioni del Castello del Buonconsiglio o la serie dedicata alla Madonna di Loreto e del Rosario.\nCelebrano la storia della Chiesa di Roma anche le 230 incisioni che rappresentano ritratti di papi raccolte nel volume \"Pontificum Romanorum effigies\"."}
{"id": "7025077", "revid": "729019", "url": "https://it.wikipedia.org/wiki?curid=7025077", "title": "57th Wing", "text": "Il 57th Wing \u00e8 uno stormo da addestramento avanzato dell'Air Combat Command, inquadrato nell'U.S.A.F. Warfare Center. Il suo quartier generale \u00e8 situato presso la Nellis Air Force Base, in Nevada.\nMissione.\nLo stormo \u00e8 l'unit\u00e0 dell'U.S.A.F. pi\u00f9 diversificata e provvede all'addestramento avanzato del personale nelle tattiche e tecniche di combattimento e nel loro insegnamento. La U.S.A.F Weapons School forma istruttori che forniscono il pi\u00f9 avanzato addestramento negli armamenti e nelle loro impiego agli ufficiali delle forze aeree. Ogni sei mesi la scuola produce circa 80 istruttori esperti sugli armamenti, i sistemi d'arma e sull'integrazione tra cielo, spazio e cyberspazio.\nIl \"57th Operations Group\" conduce esercitazioni che coinvolgono forze aeree di diverse nazioni alleate come la Red Flag, presso il Nevada Test and Training Range. Il ruolo di avversari viene fornito dai reparti del \"57th Adversary Tactics Group\". Allo stormo \u00e8 aggregata anche la pattuglia acrobatica dei Thunderbirds.\nOrganizzazione.\nAttualmente, al maggio 2017, esso controlla:"}
{"id": "7025081", "revid": "228587", "url": "https://it.wikipedia.org/wiki?curid=7025081", "title": "Fabiano Vandone", "text": "Carriera.\nVandone inizi\u00f2 la sua carriera agonistica nel 1988 nella Formula 3 italiana. Un anno dopo, si classific\u00f2 decimo in campionato. Nel 1990, si classific\u00f2 quinto nella Coppa Europa di Formula 3. Nella Formula 3000, gareggi\u00f2 negli anni 1991 - 1992.\nDopo il ritiro.\nVandone collabora con Rai Sport, Mediaset e Sky, con l'analisi tecnica della Formula 1 e della Formula E."}
{"id": "7025084", "revid": "767487", "url": "https://it.wikipedia.org/wiki?curid=7025084", "title": "Le Trouble-fesses", "text": "Le Trouble-fesses \u00e8 un film del 1976 diretto da Raoul Foulon."}
{"id": "7025092", "revid": "31886", "url": "https://it.wikipedia.org/wiki?curid=7025092", "title": "Palazzina Liberty (Trento)", "text": "La Palazzina Liberty \u00e8 un edificio a Trento risalente all'inizio del XX secolo.\nStoria.\nIl 12 aprile 1920 la Giunta comunale di Trento approv\u00f2 il progetto di costruzione di un \"albergo diurno\" nei \"Giardini di Piazza Dante\", su istanza dell'imprenditore Guido Pedrotti. Il progetto, firmato dall'architetto Marco Martinuzzi (1877-1948), prevedeva un padiglione a pianta quadrata, su due piani, con un ammezzo dove era collocata una loggia per l'orchestrina, con ai lati due piccoli locali di servizio; al piano inferiore, alla quota del giardino, era situato l'albergo diurno, con accesso da due scale laterali verso la facciata sulla via Piazza Dante. All'interno, una sala d'aspetto centrale portava ai servizi \"per signori e signore\". \nPer rendere l'ambiente pi\u00f9 attrattivo era previsto al piano superiore un caff\u00e8-bar, con terrazza sul giardino ed uno spazio destinato all'orchestrina. Previsti anche un ufficio per il direttore, una stanza per scrivere, il deposito bagagli, lo spaccio dei giornali e uno spazio per locali da barbiere. \nLa facciata, che affaccia oggi in via Piazza Dante, presentava un fronte monumentale con un ricco apparato decorativo, che comprende fregi, putti, stemmi, festoni, che caratterizzano lo stile liberty e sono opera dello scultore Remo Stringari.\nUn progetto di restauro e ampliamento del 1936 riguard\u00f2 la costruzione di una cucina e altri servizi per il \"Caff\u00e8-Ristorante Savoia\", con l'aggiunta di un nuovo volume che comprendeva la terrazza del piano rialzato e un pezzo della scalinata esterna; venne aggiunto un grande pergolato. Prosegu\u00ec cos\u00ec l'attivit\u00e0 di albergo diurno al piano interrato, mentre si ampliava lo spazio destinato al ristorante: un unico grande salone delimitato da quattro pilastri a vista. Il Comune concesse anche l'occupazione di parte del parco ad uso di \"giardino d'estate\", con tavolini all'aperto e un'area per l'orchestra. Durante gli anni Trenta il locale ebbe un enorme successo come caff\u00e8, ristorante e sala da ballo, molto frequentato da turisti e cittadini.\nIl 2 settembre 1943 un forte bombardamento danneggi\u00f2 gravemente la palazzina; negli anni successivi si approfitt\u00f2 della ricostruzione dell'edificio per creare alcune stanze, al primo piano, ad uso albergo. All'inizio degli anni cinquanta fu chiuso il ristorante e vennero trasferiti i saloni da barbiere e parrucchiere; fu un periodo di gran successo di quello che nel frattempo era diventato il \"Caff\u00e8 Esperia\", che offriva in particolare \"t\u00e8 danzanti\" organizzati dagli studenti la domenica pomeriggio nel parco.\nSegu\u00ec un periodo di decadenza, dovuto in particolare a nuovi vincoli urbanistici che scoraggiavano gli imprenditori dall'investire in nuovi progetti; l'edificio entr\u00f2 in disuso e fin\u00ec in abbandono e degrado fino alla met\u00e0 degli anni sessanta.\nRisale al 14 ottobre 1963 la prima comunicazione della Societ\u00e0 Industriale Trentina (S.I.T.), societ\u00e0 a partecipazione pubblica che a Trento gestiva la fornitura di elettricit\u00e0, acqua e gas, della scelta della Palazzina Liberty come nuova sede dei propri uffici. Il progetto presentava modifiche dell'assetto interno dei locali e il restauro delle facciate e del tetto. La nuova destinazione d'uso prevedeva un unico accesso da via Alfieri (oggi inglobata con la denominazione Piazza Dante). Nel 1971 la S.I.T. divent\u00f2 nuova proprietaria dell'edificio, che rest\u00f2 con questa destinazione fino al trasferimento degli uffici in altra sede.\nDopo qualche anno di abbandono, l'edificio fu acquistato nel 2005 dal Comune di Trento, che nel 2007 decise di destinare la palazzina a nuova sede della biblioteca per bambini e ragazzi, precedentemente ubicata nella sede centrale della Biblioteca comunale di Trento. Dal 15 novembre 2015 la Palazzina Liberty \u00e8 sede della Biblioteca dei ragazzi del Comune di Trento. Una parte dell'edificio, situato al piano terra in quota parco, \u00e8 destinato a bar caffetteria. Nel novembre del 2017 il primo gestore, privato, ha recesso anticipatamente il contratto che aveva una durata di sei anni lamentando diversi problemi. In occasione della Adunata Nazionale degli Alpinia Trento, nel maggio 2018, la caffetteria viene presa in gestione per due mesi dalla A.N.A. Gli alpini non hanno proseguito ulteriormente nella gestione dopo aver segnalato al Comune alcune difficolt\u00e0 strutturali la cui soluzione necessita di ulteriori investimenti."}
{"id": "7025093", "revid": "1058755", "url": "https://it.wikipedia.org/wiki?curid=7025093", "title": "Madonna del gatto (Leonardo)", "text": "La Madonna del gatto, \u00e8 un disegno giovanile di Leonardo da Vinci; .\nDescrizione e storia.\nIl disegno rappresenta un bambino e una mamma che giocano amorevolmente con un gattino. Leonardo si ferm\u00f2 su questo tema e ci\u00f2 ha fatto credere che un dipinto con la \"Madonna del gatto\" sia davvero esistito. Il disegno completo rappresenta due studi della Madonna col Bambino che carezza un piccolo gatto e tre studi del Bambino che carezza un gattino e il profilo di un giovane. Sul \"verso\" \u00e8 delineata, a punta d'argento, una figura femminile, seduta accanto ad un unicorno, che potrebbe rappresentare l'Incontinenza.\nUn altro foglio, con disegno sullo stesso soggetto, \u00e8 a Firenze, al Gabinetto dei disegni e delle stampe. Il volto della Madonna somiglia a quello che appare nella incompiuta \"Epifania\", del 1481, oggi agli Uffizi. Sul \"verso\" di questo disegno si vede un fanciullo che gioca con un gattino, mentre \u00e8 seduto sul ventre della madre, della quale sono delineati solamente il braccio e la mano che sorregge le gambe del figlio. Del bambino sono delineate due varianti della testa e tre varianti delle spalle.\nUn terzo disegno con la \"Madonna del gatto\" \u00e8 al Museo Bonnat di Bayonne.\nSchizzi sulla \"Madonna del gatto\", ma che secondo Berenson sono imitazione di Leonardo, sono conservati a Windsor, alla Royal Library.\n\"Madonna del gatto\" di Leonardo ritrovata?\nNella leggenda attorno alla leonardesca \"Madonna del gatto\" s'inser\u00ec un curioso episodio: nel 1939 una tavola, abilmente invecchiata e dipinta in stile leonardesco, fu presentata a Milano, alla Triennale, a Palazzo Sforzesco; ma fu subito ritirata e spar\u00ec dalla circolazione. I giornali del tempo gridarono al ritrovamento eccezionale, avallato dal direttore della mostra, Giorgio Nicodemi che l'aveva riconosciuta come autentica. Si trattava invece di un falso, confezionato ad arte dal pittore genovese Cesare Tubino, alla cui morte, il 3 ottobre 1990, si seppe che questa \"Madonna del gatto\" era appesa nella sua camera da letto. Confess\u00f2 nel testamento la sua \"trovata\". Nei \"Classici dell'arte\" di Rizzoli, nel volume dedicato a \"Leonardo da Vinci\", a p.\u00a0115 sono riprodotti due disegni autentici di Leonardo della \"Madonna del gatto\" (quello a Londra e quello a Firenze) e la notizia del ritrovamento nel 1939 di una tavola dipinta, definita come \"tarda e arbitraria composizione da disegni del maestro\".\nGalleria d'immagini.\nIl soggetto \"Madonna del gatto\", visto da altri pittori:"}
{"id": "7025094", "revid": "124123", "url": "https://it.wikipedia.org/wiki?curid=7025094", "title": "Alexander Nikolsky", "text": "Biografia.\nDal 1877 al 1881, studi\u00f2 all'Universit\u00e0 di San Pietroburgo, conseguendo il dottorato diversi anni dopo, nel 1887. Dal 1881 al 1891 partecip\u00f2 a numerose spedizioni in Siberia, nel Caucaso, in Persia, in Giappone, e altri. Nel 1887 divenne professore associato a San Pietroburgo, diventando in seguito direttore del dipartimento di erpetologia presso il museo zoologico dell'Accademia delle scienze (1895).\nNel 1903 si trasfer\u00ec come professore all'Universit\u00e0 di Kharkiv. Nel 1919 fu eletto membro dell'Accademia delle scienze dell'Ucraina. Tra le sue opere scritte c'erano \"Herpetologia Caucasica\" (1913) e volumi su rettili e anfibi che facevano parte della serie \"\"Fauna della Russia e Paesi adiacenti\".\n\u00c8 l'autorit\u00e0 tassonomica di 26 specie di rettili. La specie di vipera Vipera nikolskii (vipera di Nikolsky) e la sottospecie di tartaruga Testudo graeca nikolskii (tartaruga di Nikolsky) sono nominate in suo onore. Oggi in Russia, la \"Nikolsky Herpetological Society\"\" commemora il suo nome."}
{"id": "7025099", "revid": "120117318", "url": "https://it.wikipedia.org/wiki?curid=7025099", "title": "LocalWiki", "text": "LocalWiki \u00e8 una progetto collaborativo per la raccolta e libera fruizione di informazioni delle comunit\u00e0 locali. I fondatori di LocalWiki sono Mike Ivanov e Philip Neustrom, creatori di DavisWiki, organizzazione no-profit con sede a San Francisco.\nLocalWiki \u00e8 sia il nome del progetto che del software.\nStoria.\nIvanov e Neustrom diedero gita a DafisWiki nel 2004, un progetto per raccogliere informazioni sulla citt\u00e0 di Davis, in California, liberamente modificabile , e che presto divenne una comunit\u00e0 Wiki vasta e particolarmente attiva. Sumstime dir due fondatori, era arrivata ad utilizzarlo circa la met\u00e0 dei residenti.\nNel 2010, il sito ha ricevuto un premio di dal John S. e James L. Knight Foundation, organizzazione no-profit. Ricevuto il premio, avviarono sul sito di Kickstarter una raccolta fondi di ulteriori 25.000 dollari per sostenere la crescita del sito, accumulati dopo breve tempo.\nNel dicembre 2011, il progetto ha annunciato la sua prima \"focus comunity\" a Denton, in Texas. Il secondo incontro ha avuto luogo a Durham, nella Carolina del Nord, con una base iniziale di informazioni sui trasporti e parchi disponibili, e l'obbiettivo di aggiungere informazioni sugli eventi storici.\nIl progetto LocalWiki di Oakland, in California, \u00e8 manutenuto da un gruppo di volontari che si incontrano a cadenze regolari, per collaborare sulle informazioni storiche. Una organizzazione no-profit di Tallahassee in Florida ha dato il proprio aiuto iniziale alla nascita di TallahasseeWiki, in base alle conoscenze possedute dagli abitanti.\nNel 2012, LocalWiki ha pubblicato una mappa geografica in alta definizione del continente antartico, visibile sul sito \"Antarctica\", basato su LocalWiki.\nFunzionalit\u00e0.\nLocalWiki utilizza una modalit\u00e0 di editing grafico, che facilita la modifica delle voci. LocalWiki permette la creazione di mappe geografiche con relativi campi testuali.\nIl sito \u00e8 scritto in linguaggio Python, con alcune personalizzazioni, e metodologia di sviluppo Django. Non richiede l'apprendimento di un linguaggio di \"mark-up\" (per quanto minimo)., PostGIS, Lucene per le funzionalit\u00e0 di ricerca.\nComunita e siti LocalWiki.\nAl 2013 le principali comunit\u00e0 che utilizzavano LocalWiki, erano: Contea di Santa Cruz, il Research Triangle (Piedmont, Stati Uniti), Denton (Texas), Ann Arbor (in Michigan), e Tokyo."}
{"id": "7025103", "revid": "125631036", "url": "https://it.wikipedia.org/wiki?curid=7025103", "title": "Les parents ne sont pas simples cette ann\u00e9e", "text": "Les parents ne sont pas simples cette ann\u00e9e \u00e8 un film del 1984 diretto da Marcel Jullian."}
{"id": "7025104", "revid": "119655304", "url": "https://it.wikipedia.org/wiki?curid=7025104", "title": "Pioneer Woman - Donna di Frontiera", "text": "Pioneer Woman - Donna di frontiera \"(The Pioneer Woman\") \u00e8 uno show televisivo di genere reality statunitense in onda su Food Network. \u00c8 presentato da Ree Drummond, pluri-premiata blogger e autrice di best-seller di cucina. \nLa serie presenta la vita quotidiana della Drummond con la sua famiglia, composta da un marito allevatore e dai figli, e con i suoi amici, principalmente nel suo ranch a Pawhuska, in Oklahoma.\nIl titolo della serie \u00e8 tratto dal blog della Drummond con lo stesso nome."}
{"id": "7025106", "revid": "767487", "url": "https://it.wikipedia.org/wiki?curid=7025106", "title": "Anna von Hausswolff", "text": ""}
{"id": "7025110", "revid": "287204", "url": "https://it.wikipedia.org/wiki?curid=7025110", "title": "La Roue Tourangelle 2016", "text": "La Roue Tourangelle 2016, quindicesima edizione della corsa e valevole come evento dell'UCI Europe Tour 2016 categoria 1.1, si svolse il 24 aprile 2016 su un percorso di 192\u00a0km, con partenza da Beaumont-en-V\u00e9ron e arrivo a Tours, in Francia. La vittoria fu appannaggio del francese Samuel Dumoulin che termin\u00f2 la gara in 4h29'32\", alla media di 42,74\u00a0km/h, precedendo il belga Olivier Pardini il francese Julien Duval.\nSul traguardo di Tours 130 ciclisti, su 139 partiti da Beaumont-en-V\u00e9ron, portarono a termine la competizione."}
{"id": "7025112", "revid": "71155", "url": "https://it.wikipedia.org/wiki?curid=7025112", "title": "Giovan Battista Cavalleri", "text": ""}
{"id": "7025113", "revid": "1240523", "url": "https://it.wikipedia.org/wiki?curid=7025113", "title": "Aleksej Aleksandrovi\u010d \u0160achmatov", "text": "Biografia.\nNato a Narva, nell'attuale Estonia, il 17 giugno 1864, Shakhmatov fu cresciuto da suo zio vicino a Saratov, nell'attuale Russia. Frequent\u00f2 una scuola pubblica a Mosca e svilupp\u00f2 l'interesse per la lingua e la letteratura dell'antica lingua slava orientale in tenera et\u00e0. All'et\u00e0 di 16 anni, i suoi articoli iniziarono a comparire nella pi\u00f9 autorevole rivista di studi slavi dell'epoca, l\"'Archivio di filologia slava\" (in tedesco: \"Archiv f\u00fcr slavische Philologie\").\nShakhmatov approfond\u00ec la sua formazione presso l'Universit\u00e0 di Mosca (1883-1887), in seguito tenendo conferenze nella stessa istituzione. La sua prima monografia, pubblicata nel 1886, esamin\u00f2 la lingua di antichi atti della citt\u00e0 di Novgorod. Nel 1891 divenne cos\u00ec entusiasta riguardo ad una forma di governatorato locale, lo \"zemstvo, \"che abbandon\u00f2 le sue ricerche accademiche per tre anni per essere in carica di un piccolo ufficio amministrativo nel suo villaggio natale.\nNel 1894, Shakhmatov torn\u00f2 a Mosca e ottenne grandi consensi per il suo dottorato di ricerca. Cinque anni dopo, fu ammesso all'Accademia delle scienze russa e negli anni seguenti divenne uno degli accademici pi\u00f9 importanti. Fece rivivere i periodici linguistici dell'Accademia, pubblic\u00f2 il dizionario accademico di lingua russa e fu eletto per rappresentare l'Accademia al Consiglio di Stato della Russia Imperiale e alla Duma di Stato Imperiale.\nNel 1909, Shakhmatov si trasfer\u00ec per lavorare all'Universit\u00e0 di San Pietroburgo come professore. A quell'epoca, era gi\u00e0 stato eletto dottore honoris causa dalle Universit\u00e0 Carolina, Universit\u00e0 di Berlino, Accademia delle scienze polacca e molte altre societ\u00e0 accademiche.\nShakhmatov partecip\u00f2 alla Commissione per lo Studio della Composizione Tribale della Popolazione delle Zone di Confine della Russia, istituita nel febbraio 1917. Contribu\u00ec anche a preparare radicali riforme dell'ortografia russa, che furono successivamente attuate dai bolscevichi nel 1918. \nShakhmatov rifiut\u00f2 di lasciare Pietrogrado per l'Occidente, una decisione fatale che port\u00f2 alla sua morte prematura per malnutrizione e esaurimento nel 1920. L'Accademia in seguito onor\u00f2 la sua memoria e istitu\u00ec uno speciale Premio Shakhmatov, un riconoscimento \"per le migliori opere di studio delle fonti, testologia e linguistica\" ."}
{"id": "7025115", "revid": "71155", "url": "https://it.wikipedia.org/wiki?curid=7025115", "title": "Giovan Battista Cavallieri", "text": ""}
{"id": "7025117", "revid": "71155", "url": "https://it.wikipedia.org/wiki?curid=7025117", "title": "Giovan Battista De' Cavalieri", "text": ""}
{"id": "7025118", "revid": "71155", "url": "https://it.wikipedia.org/wiki?curid=7025118", "title": "Giovan Battista De Cavalleri", "text": ""}
{"id": "7025119", "revid": "71155", "url": "https://it.wikipedia.org/wiki?curid=7025119", "title": "Giovan Battista De Cavalleriis", "text": ""}
{"id": "7025120", "revid": "1573940", "url": "https://it.wikipedia.org/wiki?curid=7025120", "title": "Chiesa di Sant'Isidoro (Oviedo)", "text": "La chiesa di Sant'Isidoro (in lingua spagnola, \"Iglesia de San Isidoro el Real\") \u00e8 una chiesa parrocchiale della citt\u00e0 spagnola di Oviedo (Asturie), situata nella Piazza della Costituzione, accanto al municipio della citt\u00e0.\nStoria.\nLa chiesa faceva parte fin dalla sua fondazione dello scomparso Collegio San Mat\u00edas della Compagnia di Ges\u00f9.\nIl 2 giugno 1645 l'arcivescovo di Granada (gi\u00e0 vescovo di Oviedo), Mart\u00edn Carrillo Alderete, firm\u00f2 il documento di fondazione del Collegio San Mat\u00edas.\nIl complesso fu eretto durante il XVII secolo e nel 1681 l'opera fu conclusa con l'inaugurazione della chiesa.\nIl collegio fu demolito nel 1873, per costruirvi il mercato El Font\u00e1n, attaccato alla chiesa, che rimane unica testimone dell'antico complesso edilizio.\nDescrizione.\nI lavori di costruzione della chiesa furono diretti da vari architetti, tra i quali emerge l'architetto di Avila, Francisco Men\u00e9ndez Camina. La chiesa \u00e8 a navata unica e con pianta a croce latina; ha una sola torre campanaria esterna, bench\u00e9 il progetto iniziale ne prevedesse due. \u00c8 classificata come Monumento storico artistico."}
{"id": "7025128", "revid": "124123", "url": "https://it.wikipedia.org/wiki?curid=7025128", "title": "Martina Emanuel", "text": "Carriera.\nPur essendo italiana di nascita, ha la doppia cittadinanza, dato che la madre \u00e8 inglese; ha optato per gareggiare per la Gran Bretagna.\nLa sua specialit\u00e0 \u00e8 il fioretto.\nHa partecipato ai giochi olimpici del 2008, nel fioretto individuale, e del 2012 nel fioretto a squadra."}
{"id": "7025132", "revid": "1305772", "url": "https://it.wikipedia.org/wiki?curid=7025132", "title": "Be with You (The Bangles)", "text": "Be with You \u00e8 il terzo singolo del gruppo statunitense The Bangles tratto dall'album \"Everything\", pubblicato nel 1989 dalla Columbia.\nIl brano.\nIl brano \u00e8 stato composto dalla batterista del gruppo Vicki Peterson e da Walter Iglehart.\nIl brano si \u00e8 classificato al 30\u00ba posto nella classifica Billboard Hot 100 negli Stati Uniti e al 23\u00ba posto nella Official Singles Chart nel Regno Unito.\nVideo.\nNel video musicale del brano si vede il gruppo che si esibisce del vivo, alternato ad alcune inquadrature di Vicki Peterson che canta al microfono. Si nota anche Susanna Hoffs che suona una Fender Telecaster Thinline durante l'esibizione.\nFormazione.\nHanno partecipato alle registrazioni secondo le note dell'album:"}
{"id": "7025133", "revid": "729019", "url": "https://it.wikipedia.org/wiki?curid=7025133", "title": "Nefronoftisi", "text": "La nefronoftisi \u00e8 una malattia genetica renale che colpisce i bambini. \u00c8 classificata come malattia renale cistica midollare. Il disturbo \u00e8 ereditario, autosomico recessivo e, sebbene raro, \u00e8 la causa genetica pi\u00f9 comune di insufficienza renale infantile. \u00c8 una forma di ciliopatia. La sua incidenza \u00e8 stata stimata in circa 0,9 casi per milione di persone negli Stati Uniti e 1 su 50.000/100.000 nascite in Canada ed altri paesi occidentali.\nSegni e Sintomi.\nSono state descritte tre forme principali di nefronoftisi: infantile, giovanile e adolescenziale. La nefronoftisi giovanile \u00e8 certamente la forma pi\u00f9 frequente: prima dei 15 anni i soggetti che ne sono colpiti evolvono verso l'insufficienza renale terminale. Sebbene la gamma delle caratteristiche cliniche sia ampia, le persone affette da nefronoftisi si presentano tipicamente con un difetto di concentrazione dell'urina che evolve verso la poliuria (produzione di un grande volume di urina), polidipsia (assunzione eccessiva di liquidi) e dopo alcuni mesi o anni, malattia renale allo stadio terminale, una condizione che richiede la dialisi o un trapianto di rene per sopravvivere.\nI soggetti colpiti nei primi anni di vita hanno anche un ritardo di crescita. Alcuni individui che soffrono di nefronoftisi presentano anche i cosiddetti \"sintomi extra-renali\" che possono includere: la degenerazione tapeto-retinica (come nella sindrome di Senior-Loken), deficit cognitivo, atassia cerebellare, aprassia oculo-motoria, anomalie ossee (come falangi accorciate con epifisi a forma di cono - sindrome di Saldino-Mainzer) e disturbi epatici.\nCause.\nLa nefronoftisi \u00e8 caratterizzata da fibrosi e formazione di cisti nel rene a livello della giunzione cortico-midollare. Si tratta di una malattia autosomica recessiva, eterogenea anche dal punto di vista genetico, che porta il paziente a insufficienza renale terminale. Ad oggi almeno 16 mutazioni geniche sono state identificate nei pazienti con nefronoftisi: tra queste le mutazioni del gene NPHP1 sono le pi\u00f9 diffuse.\nFisiopatologia.\nIl meccanismo che sta alla base della nefronoftisi indica che si tratta di una ciliopatia. Tutte le mutazioni geniche ad oggi riconosciute (ed il numero \u00e8 in continua espansione) indicano che le proteine mutate si esprimono nelle ciglia primarie o nelle strutture basali con queste in contatto. Le mutazioni a carico del gene NPHP sembrano causino difetti nel segnale, comportando difetti di polarit\u00e0 delle cellule. La teoria ciliare, che \u00e8 ormai prevalente, spiegherebbe anche il coinvolgimento di altri organi a seguito delle mutazioni nell'NPHP (degenerazione retinica, ipoplasia cerebellare, fibrosi epatica e disabilit\u00e0 intellettiva).\nDisturbi genetici rari correlati.\nLa nefronoftisi \u00e8 una ciliopatia. Altre ciliopatie note comprendono la discinesia ciliare primaria, la sindrome di Bardet-Biedl, la malattia del rene policistico e la malattia del fegato policistico, la sindrome di Alstrom, la sindrome di Meckel-Gruber e alcune forme di degenerazione retinica. La NPHP2 \u00e8 un tipo infantile di nefronoftisi ed \u00e8 talvolta associata a situs inversus: ci\u00f2 pu\u00f2 essere spiegato dalla sua relazione con il gene inversina. NPHP1, NPHP3, NPHP4, NPHP5 e NPHP6 sono a volte correlate con le retinite pigmentosa: questa associazione particolare viene chiamata sindrome di Loken-Senior.\nDiagnosi.\nLa diagnosi prenatale pu\u00f2 essere ottenuta se in un bambino della stessa famiglia \u00e8 gi\u00e0 stata identificata una specifica mutazione responsabile. \u00c8 quindi evidente che la storia familiare e la storia clinica dell'individuo interessato sono fondamentali. A completamento diagnostico possono essere eseguiti diversi altri esami fra cui un\u2019ecografia renale.\nTrattamento.\nLa gestione di questa condizione richiede un\u2019attenta valutazione e correzione dei disturbi dell\u2019equilibrio elettrolitico, cos\u00ec come dell\u2019ipertensione arteriosa e dello stato di anemia, a seconda delle necessit\u00e0 e dello stadio raggiunto dall\u2019individuo. Sfortunatamente allo stato attuale delle conoscenze non esiste alcun trattamento in grado di impedire l'evoluzione del disturbo verso l'insufficienza renale terminale."}
{"id": "7025134", "revid": "211373", "url": "https://it.wikipedia.org/wiki?curid=7025134", "title": "Placiti Capuani", "text": ""}
{"id": "7025135", "revid": "536159", "url": "https://it.wikipedia.org/wiki?curid=7025135", "title": "Fatti di piazza San Carlo", "text": ""}
{"id": "7025138", "revid": "74801", "url": "https://it.wikipedia.org/wiki?curid=7025138", "title": "John C. Bailar Jr.", "text": " \u00c8 considerato il padre della chimica di coordinazione negli Stati Uniti.\nVita.\nJohn C. Bailar Jr. nacque a Golden (Colorado), figlio di un professore di chimica. Fin da ragazzo aiut\u00f2 suo padre in laboratorio. Nel 1921 si iscrisse all'Universit\u00e0 del Colorado a Boulder laureandosi nel 1925 con la tesi \"Nitrogen tetrasulfide and nitrogen selenide: preparation, molecular weight, and some properties\" sotto la guida di Horace B. Van Valkenburgh (1883-1961). Si trasfer\u00ec quindi all'Universit\u00e0 del Michigan dove consegu\u00ec il PhD lavorando presso il chimico organico Moses Gomberg. Nel 1928 entr\u00f2 come istruttore nell'Universit\u00e0 dell'Illinois a Urbana-Champaign, dove rimase tutta la vita, passando ad assistente (1935), associato (1939) e professore (1943). Nel 1931 spos\u00f2 Florence Leota Catherwood, con la quale ebbe due figli: John Christian Bailar III (1932-2016), professore di statistica all'Universit\u00e0 di Chicago, e Benjamin Franklin Bailar (1934-2017), direttore generale delle poste degli Stati Uniti d'America. Dopo la morte di Florence, avvenuta nel 1975, Bailar spos\u00f2 Katharine Reade Ross. Nel 1972 and\u00f2 in pensione ma continu\u00f2 a condurre ricerche all'universit\u00e0 come professore emerito fino alla morte, avvenuta per un improvviso attacco cardiaco. \nContributi.\nFormatosi inizialmente come chimico organico, Bailar fu rapidamente attratto dalla chimica inorganica e dai composti di coordinazione. Il suo articolo del 1934 sull'inversione di Walden in un complesso di cobalto \u00e8 considerato fondamentale per la rinascita della chimica inorganica negli Stati Uniti, dove questo campo di ricerca era scarsamente studiato in quegli anni.\nGli argomenti maggiormente approfonditi da Bailar furono: meccanismi di reazione dei complessi sia in soluzione che allo stato solido, idrogenazione catalitica di grassi polinsaturi con complessi fosfinici, sintesi di nuovi polimeri di coordinazione. Il suo lavoro di ricerca \u00e8 documentato da pi\u00f9 di 200 articoli su riviste scientifiche. Contribu\u00ec inoltre a fondare la rivista accademica \"Inorganic Chemistry\" e la collana editoriale \"Inorganic Syntheses\".\nRiconoscimenti.\nBailar ricevette vari premi e riconoscimenti, tra i quali:"}
{"id": "7025140", "revid": "767487", "url": "https://it.wikipedia.org/wiki?curid=7025140", "title": "Sons of Apollo", "text": "I Sons of Apollo sono un supergruppo progressive metal fondato nel 2017 per iniziativa del batterista Mike Portnoy e del tastierista Derek Sherinian, entrambi ex-membri dei Dream Theater.\nNel progetto sono stati coinvolti anche il cantante Jeff Scott Soto, il bassista Billy Sheehan e il chitarrista Bumblefoot. Il loro primo album \"Psychotic Symphony\" \u00e8 stato pubblicato il 20 ottobre 2017.\nStoria del gruppo.\nNel 2012 Mike Portnoy e Billy Sheehan hanno dato vita al supergruppo The Winery Dogs, insieme al cantante e chitarrista Richie Kotzen, gi\u00e0 compagno di Sheehan nei Mr. Big. Il gruppo ha pubblicato due album in studio: \"The Winery Dogs\" (2013) e \"Hot Streak\" (2015). Nel 2017 Portnoy riceve la proposta da parte di Derek Sherinian, suo ex compagno nei Dream Theater nella met\u00e0 degli anni novanta, di dare vita a un nuovo progetto musicale assieme. Portnoy accetta e decide di portare con s\u00e9 Sheehan dai Winery Dogs. Completano la formazione il cantante Jeff Scott Soto e il chitarrista Bumblefoot.\nIl nome della band \u00e8 stato proposto da Sherinian dopo aver sfogliato una lista di suggerimenti di Portnoy e letto tra questi la parola \"Apollo\", il nome del dio della musica. Dopo che il gruppo \u00e8 venuto a sapere che esisteva gi\u00e0 un quintetto soul con lo stesso nome, questo \u00e8 stato cambiato nella variante \"Sons of Apollo\".\nL'album di debutto del gruppo, \"Psychotic Symphony\", \u00e8 stato prodotto da Portnoy e Sherinian e pubblicato il 20 ottobre 2017 dalla Inside Out Music. Il disco combina sonorit\u00e0 progressive metal e classic rock, mentre le principali influenze musicali sono Dream Theater, Van Halen, Deep Purple e Led Zeppelin. Sherinian, principale autore delle musiche, ha cos\u00ec definito lo stile del gruppo: \u00abLa musica \u00e8 moderna, ma abbiamo anche un'anima old school. Ci\u00f2 che rende unici i Sons of Apollo \u00e8 che abbiamo una vera spacconeria rock 'n' roll insieme al virtuosismo: una combinazione letale!\u00bb"}
{"id": "7025142", "revid": "74801", "url": "https://it.wikipedia.org/wiki?curid=7025142", "title": "Albano Tomaselli", "text": "Biografia.\nNasce a Strigno, al tempo del dominio asburgico, da Elisabetta Carraro e Giuseppe, di professione calzolaio. Interessato fin da piccolo alla pittura, grazie all'aiuto di nobili locali riesce a coltivare la sua passione, fino ad iniziare a lavorare presso uno scultore a Padova a partire dal 1845. Nel 1847 entra all'Accademia di belle arti di Venezia grazie ad un finanziamento dei cittadini di Padova, seguendo i corsi di Michelangelo Grigoletti e Pompeo Marino Molmenti, che lasceranno un'impronta di tipo hayezano nello stile pittorico di Albano.\nNel 1849 segue, nell'ambito degli studi nell'Accademia, la \"Scuola di statutaria\", facendosi notare dall'architetto Pietro Selvatico (dal 1850 presidente dell'Accademia). Ancora studente ottiene le sue prime commissioni, sia pubbliche che private, venendo promosso a \"maestro\". Termina gli studi accademici nel 1853, venendo anche premiato per un suo dipinto a carattere storico. Nel 1855 espone ad una mostra dell'Accademia su Filippo IV di Spagna e dipinge la pala d'altare nella Chiesa di San Michele Arcangelo di Arsiero, raffigurante la visione dello stesso arcangelo da parte di San Daniele.\nNel 1856 vince una borsa di studio per proseguire gli studi presso l'Accademia di belle arti di Roma. Lungo il viaggio verso Roma si trattiene a Bologna, dove viene derubato, ed in seguito a Firenze. All'inizio del mese di dicembre, durante il soggiorno nel capoluogo toscano, viene colpito dal vaiolo, morendone il 10 dello stesso mese (o il 16 secondo altre fonti) a soli 23 anni. Venne sepolto nel cimitero delle Porte Sante. Il suo borgo d'origine, Strigno (ora parte del comune di Castel Ivano), nel 1887 pose una targa commemorativa sulla facciata della sua casa natale, mentre nel 2011 gli intitol\u00f2 la biblioteca comunale."}
{"id": "7025143", "revid": "922251", "url": "https://it.wikipedia.org/wiki?curid=7025143", "title": "Narrowboat", "text": "Una narrowboat o narrow boat (\"barca stretta\") \u00e8 una barca dal design particolare, realizzata per adattarsi ai canali stretti del Regno Unito.\nCaratteristiche.\nUna narrowboat deve essere larga meno di 7 piedi (2,13 m); le barche moderne hanno usualmente una larghezza di 6 piedi e 10 pollici (2,08 m). La lunghezza massima \u00e8 di 72 piedi (21,95 m). Questi ingombri sono dettati dalla misura delle chiuse che non potrebbero ricevere natanti pi\u00f9 ingombranti. La rete di canali interni non possiede uno standard unico, le misure sopra indicate sono le massime ammesse ma limitano la navigazione solo a una parte; per percorrere l'intera estensione dei canali, la lunghezza massima \u00e8 57 piedi (17,37 m).\nLe prime narrowboat hanno giocato un ruolo chiave nei cambiamenti economici della rivoluzione industriale britannica. Erano barche di legno trainate da un cavallo, condotto da un membro dell'equipaggio, che camminava sulla sponda rialzata del canale. I cavalli furono gradualmente sostituiti con la propulsione a vapore e poi con i motori diesel. Con l'avvento delle ferrovie il traffico commerciale diminu\u00ec gradualmente e l'ultima tratta regolare a lunga distanza scomparve nel 1970. Tuttavia alcuni trasporti occasionali continuarono negli anni a seguire.\nAlla fine del XIX secolo era pratica comune dipingere l'opera morta con colori vivaci e abbellirla con motivi floreali, scritte eleganti e altri disegni. Questa tradizione \u00e8 rimasta fino ad oggi.\nLe narrowboats moderne sono usate per le vacanze, le pause di fine settimana, il turismo o come residenze permanenti o part-time. Quelle di recente costruzione hanno scafo e sovrastrutture in metallo. \nTerminologia.\nLa definizione narrowboat (parola unica composta) nel dizionario inglese di Oxford \u00e8: \nUna barca per canali [britannico] di tradizionale design lungo e stretto di dimensioni non superiori a quelle elencate sopra.\nCitazioni precedenti elencate nel dizionario inglese di Oxford usano il termine \"narrow boat\", con la pi\u00f9 recente, una citazione da una pubblicit\u00e0 in Canal Boat &amp; Inland Waterways nel 1998, usa \"narrowboat\".\nLa parola composta \"narrowboat\" \u00e8 stata adottata da autorit\u00e0 come: Canal and River Trust, Scottish Canals e la rivista Waterways World per riferirsi a tutte le barche costruite nello stile e tradizione descritti.\nUn altro termine storico per una barca stretta \u00e8: \"long boat\" (barca lunga), questo nome veniva usato nelle Midlands e specialmente sul fiume Severn e collegava i corsi d'acqua a Birmingham.\nLe dimensioni massime sopra elencate permettevano una navigazione agevole sulla rete di canali britannici ma con il tempo sono diventate di difficile conduzione a causa di cedimenti strutturali di alcune chiuse che ne hanno ridotto le dimensioni. Le barche moderne sono generalmente prodotte con una larghezza massima di 6 piedi e 10 pollici (2,08 m) per garantire un facile passaggio attraverso l'intero sistema.\nA causa della loro snellezza, alcune narrowboat sembrano molto lunghe. La lunghezza massima \u00e8 di circa 72 piedi (21,95 m), che corrisponde a quella dei blocchi pi\u00f9 lunghi del sistema. Le narrowboat moderne tendono ad essere pi\u00f9 brevi, per permettere di navigare ovunque sulla rete connessa dei canali britannici, compresi i canali costruiti per barche pi\u00f9 larghe, ma pi\u00f9 corte. Il blocco pi\u00f9 corto sulla rete principale \u00e8 Salterhebble Middle Lock sulla Calder and Hebble Navigation, a circa 56 piedi (17,07 m) di lunghezza. Tuttavia, il C &amp; H \u00e8 un canale largo, quindi la chiusa \u00e8 larga circa 14 piedi e 2 pollici (4,32 m). Alcune chiuse su corsi d'acqua isolati sono lunghe meno di 40 piedi (12,19 m). Dove era possibile invece evitare di attraversare le chiuse, a volte venivano costruite barche pi\u00f9 strette. Per esempio, le barche di Wolverhampton, che operavano in un'area intorno all'omonima area, erano lunghe 87 piedi e larghe 7 piedi e 9 pollici.\nNarrowboat moderne.\nLe narrowboat moderne furono sviluppate per uso ricreativo negli anni '70. Le pi\u00f9 recenti barche a motore, ad esempio dopo il 1990, sono solitamente alimentate da moderni motori diesel e possono essere montate all'interno di uno standard elevato. Ci sono almeno 6 piedi (1,8 m) spazio interno interno e spesso o di solito strutture domestiche simili come case di terra: riscaldamento centralizzato, servizi igienici, doccia o anche vasca da bagno, quattro fornelli, forno, grill, forno a microonde e frigorifero; alcuni possono avere la televisione satellitare e la banda larga mobile, utilizzando la tecnologia 4G. Esternamente, la loro somiglianza con le barche tradizionali pu\u00f2 variare da una fedele imitazione (falsi \"rivetti\" e copie della vernice tradizionale) attraverso \"interpretazione\" (linee pulite e pittura semplificata) fino a un approccio di tipo libero che non cerca di fingere in ogni modo che questa \u00e8 una barca tradizionale.\nSono di propriet\u00e0 di individui, condivisi da un gruppo di amici (o da un sindacato pi\u00f9 formalmente organizzato), affittati da agenzie di vacanze o utilizzati come hotel da crociera. Alcune imbarcazioni sono abitate in modo permanente: o in un unico luogo (anche se gli ormeggi a lungo termine per le barche a motore residenziali sono attualmente molto difficili da trovare) o in continuo movimento intorno alla rete (forse con una posizione fissa per i mesi pi\u00f9 freddi, quando molti tratti di canale sono chiusi da lavori di riparazione o \"arresti\").\nTipi.\nSu quasi tutte le barche a remi lo sterzo avviene con il timone, come nel caso di tutte le imbarcazioni strette funzionanti. Il timone si trova a poppa della barca, dietro al boccaporto e / o alle porte posteriori in cima ai gradini dalla cabina. L'area di guida \u00e8 disponibile in tre tipi di base, ognuno dei quali risponde a diverse esigenze di massimizzazione dello spazio interno; avere un aspetto pi\u00f9 tradizionale; avere un ponte posteriore abbastanza grande da permettere a tutti di godersi il clima estivo o le lunghe serate; o protezione esterna in caso di maltempo. Ogni tipo ha i suoi sostenitori. Tuttavia, i confini non sono fissi, e alcune barche sfocano le categorie mentre i nuovi designer provano diversi arrangiamenti e combinazioni."}
{"id": "7025146", "revid": "354397", "url": "https://it.wikipedia.org/wiki?curid=7025146", "title": "John C. Bailar, Jr.", "text": ""}
{"id": "7025149", "revid": "767487", "url": "https://it.wikipedia.org/wiki?curid=7025149", "title": "Sunrise (film 2014)", "text": "Sunrise (\"Arunoday\", in lingua marathi: \u0905\u0930\u0941\u0923\u094b\u0926\u092f) \u00e8 un film del 2014 diretto da Partho Sen-Gupta.\nIl film, di produzione indipendente, affronta il tema della prostituzione minorile a Mumbai, alla luce dei dati sempre pi\u00f9 allarmanti del governo indiano che segnalano 100'000 sparizioni di bambini all'anno.\nTrama.\nA Mumbai, l'ispettore cinquantenne Lakshman Joshi assiste impotente alla scomparsa di un crescente numero di bambini. Il tema lo tocca da vicino, dal momento che anche sua figlia Aruna fu rapita a soli sei anni di et\u00e0 fuori dalla scuola. Dal giorno della sua scomparsa, Joshi e Leela, la madre depressa e mentalmente instabile di Aruna, vivono paralizzati dal dolore e dai sensi di colpa.\nLa ricerca del rapitore di una dodicenne di nome Naina, conduce pi\u00f9 volte Joshi nel night club \"Paradise\", in cui vede ragazzine non ancora adolescenti ballare per il divertimento di uomini facoltosi. Fra queste, \u00e8 convinto di avere riconosciuto Aruna. Ma mentre la sua ricerca continua, inizia a diventare sfuocato il confine che delimita la realt\u00e0 dalla fantasia, portando ben presto lo spettatore a reinterpretare le certezze stabilite all'inizio e quindi ipotizzare un'inquietante follia di un padre che non riesce ad accettare la perdita della propria bambina.\nProduzione.\nIl regista pens\u00f2 di realizzare un film sui rapimenti dei bambini quando vide un gruppo eterogeneo di uomini e donne di tutte le et\u00e0 e classi sociali protestare silenziosamente davanti a una stazione di polizia di Mumbai con in mano fotografie di bambini scomparsi.\nLa sceneggiatura fu scritta nel 2008 ma impieg\u00f2 molto tempo per trovare i finanziatori, usufruendo anche della piattaforma online indiegogo attraverso la quale riusc\u00ec a raccogliere 21'000 dollari che gli servirono per proporre un trailer. Il progetto fu in seguito acquistato da un produttore francese della Dolcevita Films in occasione del Locarno Festival film market.\nRiconoscimenti.\nFuori concorso"}
{"id": "7025151", "revid": "86599", "url": "https://it.wikipedia.org/wiki?curid=7025151", "title": "Lista di asteroidi (464001-465000)", "text": "Di seguito una lista di asteroidi dal numero 464001 al 465000 con data di scoperta e scopritore.\nCollegamenti esterni.\n "}
{"id": "7025159", "revid": "439868", "url": "https://it.wikipedia.org/wiki?curid=7025159", "title": "Giuseppe Craffonara", "text": "Biografia.\nViene istruito dal pittore Pietro Cannella fin dalla giovane et\u00e0.\nDopo aver studiato all'Accademia di pittura di Verona, nel 1816 giunge presso l'Accademia di San Luca a Roma, dove rimane fino al 1830. Durante il periodo romano \u00e8 attivo nel laboratorio della contemporaneit\u00e0 alla Galleria Chiaramonti nei Musei Vaticani. Tra il 1824 e il 1830 da Roma compie numerosi viaggi, legati alle successive commissioni ricevute in Trentino.\nLa prima commissione trentina \u00e8 il \"San Vigilio in Gloria\" per la parrocchia di Stenico, realizzato nel 1825. Molte sono anche le commissione private legate prevalentemente all'immagine della Madonna.\nVerso la fine del 1830 Craffonara rientra definitivamente in patria e porta a termine la pala dell\u2019\"Assunta\" per la chiesa Parrocchiale di Santa Maria Assunta di Riva del Garda ed i controversi affreschi della \"Via Crucis\" per il cimitero di Bolzano. Nel 1835 rinuncia all'incarico di direttore dell'Accademia di Belle Arti di Praga a causa di problemi di salute. Morir\u00e0 due anni pi\u00f9 tardi, il 12 agosto, nella sua casa di Riva del Garda.\nTra le sue opere \u00e8 da ricordare anche una tela conservata nella chiesa di San Tommaso Apostolo a Padaro di Arco."}
{"id": "7025160", "revid": "1391549", "url": "https://it.wikipedia.org/wiki?curid=7025160", "title": "Nebraska Panhandle", "text": "Il Nebraska Panhandle (letteralmente \"manico del Nebraska\") \u00e8 una regione che comprende le 11 contee pi\u00f9 ad ovest dello Stato statunitense del Nebraska.\nCitt\u00e0.\nLe citt\u00e0 principali del Nebraska Panhandle sono:"}
{"id": "7025161", "revid": "726373", "url": "https://it.wikipedia.org/wiki?curid=7025161", "title": "La morte viene dal passato", "text": "La morte viene dal passato (\"Hauser's Memory\") \u00e8 un film per la televisione diretto da Boris Sagal e trasmesso per la prima volta negli Stati Uniti il 24 novembre 1970. La sceneggiatura \u00e8 basata sul romanzo di fantascienza \"Hauser's Memory\", scritto da Curt Siodmak nel 1968 come riadattamento de \"Il cervello di Donovan\", pubblicato nel 1942 dallo stesso Siodmak.\nTrama.\nGli scienziati americani Kramer e Mondoro sono riusciti ad ottenere un preparato in grado di consentire il trasferimento della memoria di un uomo ad un altro. Kramer vuole sottoporsi all'operazione che gli permetter\u00e0 di acquisire la memoria del morente professor Hauser, eminente scienziato tedesco esperto di elettromagnetismo fuggito dalla Russia e colpito a morte. Ma Mondoro lo precede ed assume progressivamente la psicologia di Hauser. Sebbene l'operazione sembri avere successo, presto lo scienziato appare dominato da una doppia personalit\u00e0: il passato nazista di Hauser rappresenta per lui, di origini ebraiche, il fantasma da esorcizzare.\nProduzione.\nLa sceneggiatura \u00e8 basata sul romanzo di fantascienza \"Hauser's Memory\", scritto da Curt Siodmak nel 1968 come riadattamento di una sua opera precedente, \"Il cervello di Donovan\" del 1943, da cui erano gi\u00e0 stati tratti i film \"La donna e il mostro\" del 1944, \"Il cervello di Donovan\" diretto da Felix E. Feist del 1953 e \"L'uomo che vinse la morte\" del 1962.\nDistribuzione.\nIl film \u00e8 stato trasmesso negli Stati Uniti il 24 novembre 1970. Nel febbraio 1998 \u00e8 stato mostrato alla 48\u00aa edizione del Festival di Berlino, nella retrospettiva dedicata ai fratelli Robert e Curt Siodmak."}
{"id": "7025181", "revid": "124123", "url": "https://it.wikipedia.org/wiki?curid=7025181", "title": "Lajos Domokos", "text": "Biografia.\nNato nella Trieste austro-ungarica da padre ungherese e madre triestina. Il padre fu un ufficiale dell'esercito austro-ungarico. Gi\u00e0 molto giovane ader\u00ec alle idee socialiste fino a diventare uno degli esponenti di spicco dell'austromarxismo triestino. Fu membro del Partito Socialista austriaco. Nel 1897 venne eletto, quale rappresentante triestino, nel segretariato del Partito Socialista del Litorale e della Dalmazia. \nA fianco all'attivit\u00e0 politica, Lajos Domokos svolse anche quella di giornalista: nel 1898 divenne redattore capo del giornale socialista triestino \"Il Lavoratore\". Successivamente, nel 1899, si occup\u00f2 della pubblicazione dell\"'Almanacco del lavoratore\" pubblicata dalla Sezione italiana del Partito socialista in Austria. Agli inizi del 1900, anche a causa della sua salute cagionevole, accett\u00f2 l'invito di Cesare Battisti ad entrare nella redazione de \"Il Popolo\" giornale socialista fondato proprio in quell'anno. Sempre per \"Il Popolo\" lavor\u00f2 come corrispondente da Vienna. Nel 1901 gli venne affidata la direzione de \"Il Proletario\", quotidiano di Pola. \nSempre nel 1901 partecip\u00f2 al III Congresso della sezione italiana adriatica del partito Operaio Socialista. Per via della sua attivit\u00e0 politica fin\u00ec pi\u00f9 volte in prigione e questo fu uno dei fattori che ne compromise il suo gi\u00e0 precario stato di salute. Nel 1902, in seguito allo sciopero generale di febbraio a Trieste pubblic\u00f2 il volume \"Trieste. I fatti di febbraio. La politica nazionale e il partito socialista\". \nNell'autunno del 1902, torn\u00f2 in Trentino per provare, senza successo, a curarsi dalla tubercolosi che da tempo lo affliggeva. Morir\u00e0 a Riva del Garda nel 1903."}
{"id": "7025182", "revid": "729019", "url": "https://it.wikipedia.org/wiki?curid=7025182", "title": "432nd Wing", "text": "Il 432nd Wing \u00e8 uno stormo d'attacco interamente equipaggiato con UAV, dell'Air Combat Command, inquadrato nella Twenty-Fifth Air Force. Il suo quartier generale \u00e8 situato presso la Creech Air Force Base, nel Nevada.\nOrganizzazione.\nAttualmente, al maggio 2017, lo stormo controlla:"}
{"id": "7025187", "revid": "1091859", "url": "https://it.wikipedia.org/wiki?curid=7025187", "title": "The Bollywood Boyz", "text": ""}
{"id": "7025190", "revid": "1091859", "url": "https://it.wikipedia.org/wiki?curid=7025190", "title": "Harv Sihra", "text": ""}
{"id": "7025192", "revid": "1091859", "url": "https://it.wikipedia.org/wiki?curid=7025192", "title": "Gurv Sihra", "text": ""}
{"id": "7025194", "revid": "1573940", "url": "https://it.wikipedia.org/wiki?curid=7025194", "title": "Gorsachius goisagi", "text": "La nitticora giapponese (Gorsachius goisagi ()) \u00e8 un uccello della famiglia degli Ardeidi.\nDescrizione.\n\"Gorsachius goisagi\" \u00e8 lunga circa 50\u00a0cm e ha una apertura alare di 87\u00a0cm.\nIl piumaggio \u00e8 prevalentemente bruno, simile a quello della nitticora della Malesia (\"G.\u00a0melanolophus\"), da cui si differenzia per l'assenza della cresta nera, tipica di quest'ultima.\nBiologia.\nSi nutre prevalentemente di granchi e altri crostacei e anche di insetti e molluschi.\nDistribuzione e habitat.\nLa specie nidifica prevalentemente in Giappone, ma sono stati riportati casi di nidificazione anche a Taiwan (dove \u00e8 presente come specie di passo) e sull'isola di Jeju (Corea del Sud). Il principale sito di svernamento \u00e8 rappresentato dalle Filippine ed \u00e8 segnalata come specie di passo anche nelle aree costiere della Cina e a Hong Kong. Occasionalmente si spinge sino all'Indonesia.\nConservazione.\nLa \"IUCN Red List\" classifica \"Gorsachius goisagi\" come specie in pericolo di estinzione (\"Endangered\")."}
{"id": "7025196", "revid": "47767", "url": "https://it.wikipedia.org/wiki?curid=7025196", "title": "Ragnese", "text": ""}
{"id": "7025201", "revid": "1305772", "url": "https://it.wikipedia.org/wiki?curid=7025201", "title": "Mole poblano", "text": "Il mole poblano \u00e8 una specialit\u00e0 gastronomica della citt\u00e0 di Puebla (Messico). \nOriginariamente, consisteva principalmente in una salsa di una grande variet\u00e0 di ingredienti, versata su pezzi di guajolote, nome messicano per il tacchino. Attualmente, il suo uso \u00e8 comune con pollo o altre carni, in quanto \u00e8 uno dei piatti pi\u00f9 rappresentativi di Puebla. \nQuesta pietanza pu\u00f2 essere utilizzata per realizzare piatti anche molto veloci, come le enchiladas di mole poblano riempite con pollo sminuzzato, che possono essere preparate facilmente con il mole gi\u00e0 pronto da servire e il pollo delle rosticcerie.\nStoria.\nLa storia del mole risale all'epoca preispanica. Si dice che gli aztechi preparassero per i grandi signori un piatto complesso chiamato \"mulli\", che significa minestra o miscuglio. \nI primi \"moles\" erano privi di cioccolato, motivo per cui non possono essere considerati delle salse di cioccolato. La loro struttura \u00e8 molto pi\u00f9 elaborata e richiede una preparazione minuziosa.\nNelle prime versioni di questo piatto, venivano utilizzati carne di tacchino, cioccolato e peperoncino, utilizzato come condimento in quasi tutti i piatti messicani.\nCi sono diverse versioni sull'origine del mole come \u00e8 conosciuto attualmente.\nUna delle versioni colloca il mole poblano nel convento di Santa Rosa, nella citt\u00e0 di Puebla, capitale dello stato di Puebla (Messico), in cui una monaca macin\u00f2 diversi peperoncini con altri condimenti in un \"metate\" (mortaio di pietra).\nUn'altra versione racconta che il mole poblano (la cui ricetta originale utilizzava circa un centinaio di ingredienti), fu creato a Puebla de los \u00c1ngeles nel XVII secolo da Andrea de la Asunci\u00f3n, monaca domenicana del convento di Santa Rosa, come cibo celebrativo. Quando il vicer\u00e9 Tom\u00e1s Antonio della Serna e Aragona, conte di Paredes e terzo marchese della Laguna, si trov\u00f2 di passaggio per la citt\u00e0, chiese un piatto che potesse deliziare il suo palato. La monaca prepar\u00f2 cos\u00ec il piatto con una grandissima accuratezza, che fin\u00ec per ammaliare il vicer\u00e9. Il vicer\u00e9 e tutti i suoi commensali arrivarno con facilit\u00e0 all'estasi con quello stufato delizioso.\nMai la bocca di Sua Eccellenza aveva provato qualcosa di cos\u00ec singolare e magnifico. Il bruciore che gli infiammava la lingua lo spingeva con avidit\u00e0 a prendere sempre pi\u00f9 tortilla calde, spugnose, morbidi e che rilasciavano vapore. Quel giorno, e il giorno dopo, e tutti i giorni che rimase a Puebla de los \u00c1ngeles, chiese che gli inviassero dal Convento di Santa Rosa quel delizioso mole di tacchino che gli provocava grandi emozioni nel cuore.\nCon il passare degli anni, questo piatto ha subito cambiamenti, adattandosi cos\u00ec ai nuovi ingredienti dei nuovi usi culinari e alle regioni in cui si prepara. Oggi esistono pi\u00f9 di 50 variet\u00e0 di mole in tutto il paese, oltre al mole poblano. Ci\u00f2 che identifica tutte le versioni \u00e8 la macinazione di peperoncini e di spezie come base della preparazione, ad esempio: \"mole blanco, mole de queso, mole amarillo, manchamanteles o mole oaxaque\u00f1o, mole almendrado, mole de olla, mole prieto, mole negro, pipi\u00e1n verde e rojo\".\nUn'altra leggenda racconta che Juan di Palafox, vicer\u00e9 della Nuova Spagna e arcivescovo di Puebla, visit\u00f2 la sua diocesi, ed un convento del luogo gli offr\u00ec un banchetto, per il quale i cuochi della comunit\u00e0 religiosa si impegnarono duramente. Il cuoco principale era frate Pascual. In quel giorno era particolarmente nervoso e cominci\u00f2 a rimproverare i suoi aiutanti, a causa del disordine che imperava nella cucina. Lo stesso frate Pascual cominci\u00f2 ad ammassare in un vassoio tutti gli ingredienti da conservare nella credenza e la sua fretta fu tale che inciamp\u00f2 esattamente di fronte ad una pentola in cui stavano cucinando due tacchini succulenti. L\u00ec si riversarono tutti i peperoncini, mandorle, pezzi di cioccolato e molte altre spezie, rovinando cos\u00ec il cibo destinato al vicer\u00e9. L'angoscia del frate Pascual fu tale che cominci\u00f2 a pregare con tutta la fede che aveva, proprio quando lo avvisarono che i commensali stavano per sedersi a tavola. Poco dopo, lui stesso non pot\u00e9 credere quando sent\u00ec tutti gli invitati elogiare il piatto incidentato.\nTuttavia, \u00e8 certo che il mole non \u00e8 frutto della casualit\u00e0, ma \u00e8 il risultato di un lento processo culinario iniziato nell'epoca preispanica e perfezionato nella Colonia, quando la cucina messicana si arricch\u00ec con elementi asiatici ed europei.\nIl Messico \u00e8 un paese in cui esistono diverse culture e, di conseguenza, una grande variet\u00e0 di piatti culinari, come nel caso del mole.\nIn Messico esistono diversi mole oltre quello poblano; si calcola che ce ne siano pi\u00f9 di 50 tipi nella cucina messicana, come per esempio:\nQuesto cibo, emblematico dello stato e del paese, ha la sua festa: il Festival del Mole Poblano.\nIl mese di giugno \u00e8 la data scelta per il banchetto culturale, che si realizza dal 1991, con la collaborazione della \"C\u00e1mara Nacional de la Industria de Restaurantes y Alimentos Condimentados\".\nDurante tutte le domeniche del mese e con la partecipazione di prestigiosi chef in compagnia dei cuochi tradizionali di Puebla, la citt\u00e0 si riempie di numerosi \"moles\", i cui prezzi vanno da 40 a 200 pesos al piatto. Il festival comprende esposizioni, eventi artistici, botteghe gastronomiche e il concorso del Miglior Mole, evento molto voluto dai cittadini, che si celebra nei quartieri della capitale e nei municipii. La sede principale \u00e8 il Centro Cultural Santa Rosa, luogo bellissimo dove si racconta che nella sua cucina, tappezzata di piastrelle di Talavera, fu creato questo miracolo culinario .\nIngredienti.\nIl mole poblano si prepara con diversi ingredienti: cioccolato fondente, peperoncino, chipotle, pomodori, mandorle, banane, noci, uva passa, sesamo, chiodi di garofano, cannella, prezzemolo, pepe, cipolla, aglio e tortilla Si serve con pollo e in Messico \u00e8 abitudine accompagnarlo col riso. \nLe proporzioni corrette non esistono propriamente, e si possono omettere alcuni ingredienti o variarne la quantit\u00e0 \u00c8 indispensabile che, un giorno prima di preparare il mole, si tostino e si tolgano i semi ai peperoncini, per metterli poi a bagno in acqua e sale durante la notte."}
{"id": "7025204", "revid": "171091", "url": "https://it.wikipedia.org/wiki?curid=7025204", "title": "T\u00eate du Lion", "text": ""}
{"id": "7025207", "revid": "648716", "url": "https://it.wikipedia.org/wiki?curid=7025207", "title": "Taylorsville (Ohio)", "text": "Taylorsville \u00e8 una comunit\u00e0 non incorporata degli Stati Uniti d'America della contea di Highland nello Stato dell'Ohio.\nStoria.\nTaylorsville fu progettata nel 1846 e prende il nome dalla famiglia locale Taylor. Un ufficio postale chiamato New Corwin fu fondato nel 1849, il nome fu cambiato in Taylorsville nel 1897 e l'ufficio postale fu chiuso nel 1935."}
{"id": "7025216", "revid": "643662", "url": "https://it.wikipedia.org/wiki?curid=7025216", "title": "Stadio Centrale di Alma-Ata", "text": ""}
{"id": "7025217", "revid": "686936", "url": "https://it.wikipedia.org/wiki?curid=7025217", "title": "Tennessee Titans 2001", "text": "La stagione dei Tennessee Titans \u00e8 stata la 32\u00aa della franchigia nella National Football League, la 42\u00aa complessiva La squadra vinse solo 7 gare, mancando i playoff per la prima volta dal 1998. Dopo avere terminato le due stagioni precedenti con un record di 13-3, il coordinatore difensivo Gregg Williams fu assunto come capo-allenatore dei Buffalo Bills. L'addio di Williams contribu\u00ec alla stagione negativa della squadra, che pass\u00f2 dall'essere la seconda difesa della lega in termini di punti subiti, alla venticinquesima.\nClassifiche.\n\"Fonte\":"}
{"id": "7025218", "revid": "767487", "url": "https://it.wikipedia.org/wiki?curid=7025218", "title": "Alain Dani\u00e9lou - Il labirinto di una vita", "text": "Alain Dani\u00e9lou - Il labirinto di una vita \u00e8 un film documentario del 2017 diretto da Riccardo Biadene. \u00c8 stato presentato in anteprima mondiale al festival svizzero Visions du R\u00e9el e in anteprima italiana al Biografilm Festival.\nTrama.\nAnni trenta. Una coppia di francesi, il musicologo Alain Dani\u00e9lou e il suo compagno, il fotografo Raymond Burnier, vengono affascinati dall'India durante un viaggio, e decidono di trasferirsi prima in Bengala e poi nel palazzo di Rewa. Dani\u00e9lou studia la cultura indiana e incontra artisti e intellettuali come Jawaharlal Nehru, Jean Renoir, Cecil Beaton, Eleanor Roosevelt e Roberto Rossellini.\nDistribuzione.\nIl film \u00e8 stato inoltre selezionato al Ravenna Festival, Summermela Film Festival (Roma), River Film Festival (Padova), Sole Luna Doc-film Festival (Palermo e Treviso), Festival del film etnomusicale (Firenze).\nCritica.\n\u00c8 la visione complessa e articolata della metodologia di Dani\u00e9lou, illuminato musicologo con l\u2019attitudine a far circolare la bellezza nel mondo [...], che viene raccontata nel complesso e bel documentario di Riccardo Biadene [...]. Il flusso narrativo \u00e8 travolgente, le foto, le statue erotiche dei templi ind\u00f9, il Gange, l\u2019umanit\u00e0 speciale, il senso di un tempo che non c\u2019\u00e8 pi\u00f9, la magia delle prime volte, tutto questo sommerge e disarma da resistenze western lo spettatore, coinvolto in prima persona in una immersione da capogiro nel labirinto di una vita (titolo dell\u2019auto-biografia di Alain Dani\u00e9lou). \n[...] il documentario del regista veneziano Riccardo Biadene ha senz'altro i canoni dell\u2019eccezionalit\u00e0. Perch\u00e9 eccezionale \u00e8 la vita che racconta, innanzitutto, ma anche perch\u00e9 la confezione dell\u2019opera va oltre gli standard abituali di un simile prodotto, abbinando l\u2019ottima ricerca dei materiali di repertorio al delicato lirismo delle immagini girate per l\u2019occasione."}
{"id": "7025221", "revid": "124123", "url": "https://it.wikipedia.org/wiki?curid=7025221", "title": "Friedrich Georg J\u00fcnger", "text": "Il fratello minore di Ernst J\u00fcnger, si arruol\u00f2 volontario per il servizio militare nel 1916 e fu gravemente ferito nella battaglia di Langemarck. Dopo la prima guerra mondiale studi\u00f2 giurisprudenza e cameralismo presso le universit\u00e0 di Lipsia e Halle-Wittenberg."}
{"id": "7025222", "revid": "110582024", "url": "https://it.wikipedia.org/wiki?curid=7025222", "title": "Psychotic Symphony", "text": "Psychotic Symphony \u00e8 il primo album in studio del gruppo musicale statunitense Sons of Apollo, pubblicato il 20 ottobre 2017 dalla Inside Out Music."}
{"id": "7025223", "revid": "22356", "url": "https://it.wikipedia.org/wiki?curid=7025223", "title": "Floridachoerus", "text": "Floridachoerus olseni \u00e8 un pecari estinto vissuto durante l'Hemingfordiano del tardo Miocene ed era endemico del Nord America.\n\"F. olseni\" \u00e8 esistito per circa 4,46 milioni di anni. I resti di questo mammifero estinto sono stati ritrovati in due ricerche presso il sito di Thomas Farm, ricco di fossili, nella contea di Gilchrist (Florida) e nel sito di Toledo Bend, nella contea di Newton (Texas).\n\"Floridachoerus olseni\" prende il nome da Stanley. J. Olsen del Florida Geological Survey nel 1962. Olsen, in precedenza, ha lavorato presso il sito per l'Universit\u00e0 di Harvard."}
{"id": "7025234", "revid": "1869172", "url": "https://it.wikipedia.org/wiki?curid=7025234", "title": "Giovanni Battista Unterveger", "text": "Biografia.\nIl padre Giovanni Unterveger era impiegato del Magistrato di Trento come custode delle carceri, ma nel 1846 fu licenziato e privato della pensione a causa di inadempienze lavorative, dovute probabilmente all'alcolismo. La madre Domenica Moggioli era levatrice, ma aveva guadagni ridottissimi. La famiglia viveva quindi in condizione economiche molto difficili, dovendo contare sulla pubblica elemosina.\nDopo aver frequentato il seminario, divent\u00f2 praticante nello studio di un pittore, per diventare pittore-decoratore. Entr\u00f2 poi nella scuola di disegno di Agostino Perini, che decise di occuparsi personalmente della sua educazione, garantendogli anche un compenso. A causa di una malattia (era di salute cagionevole, con problemi in particolare al braccio destro) per\u00f2 Unterveger smise per un po' di frequentare Perini, che nel frattempo avvi\u00f2 una tipografia e fond\u00f2 alcuni periodici, e si dedic\u00f2 meno a seguirlo. Unterveger ricominci\u00f2 quindi a lavorare anche come pittore-decoratore e a divent\u00f2 apprendista anche del litrografo Zippel.\nNel 1854 incontr\u00f2 il dagherrotipista e fotografo Ferdinand Brosy, che lo assunse come ritoccatore. Unterveger lo segu\u00ec nei suoi frequentissimi spostamenti e inizi\u00f2 ad apprendere il mestiere. Qualche mese dopo Brosy lo sostitu\u00ec con un pittore tedesco e Unterveger torno a Trento, dove lavor\u00f2 come fotografo, pittore-decoratore e fabbricante di vernici e prodotti chimici. Collabor\u00f2 col chimico Luigi Manetti, con cui inaugur\u00f2 il primo studio fotografico di Trento, dedicandosi ai ritratti.\nSuccessivamente si associ\u00f2 con Giovanni Battista Altadonna, a cui poi cedette l'attivit\u00e0: si tratt\u00f2 forse di un mero cambio di titolarit\u00e0 per sfruttare il maggior prestigio di Altadonna, pittore oltre che fotografo. Unterveger inizi\u00f2 -per primo- a dedicarsi alla fotografia di paesaggi e monumenti trentini.\nNel 1882 realizz\u00f2 per la Societ\u00e0 degli alpinisti tridentini l'album fotografico \"Vedute del Trentino\", dedicando particolare attenzione ai castelli. Fra il 1880 e il 1894 pubblica quattro edizioni del suo \"Catalogo delle vedute\" e nel 1906 le sue \"Memorie\".\nNel 1896 lasci\u00f2 lo studio al figlio Enrico. Mor\u00ec a Trento nel 1912.\nEredit\u00e0.\nLa Provincia Autonoma di Trento possiede il fondo Unterveger comprendente 100 lastre al collodio (il fotografo ne aveva realizzate migliaia, ma la maggior parte furono distrutte quando il figlio Enrico fu arrestato per le sue attivit\u00e0 irredentistiche: quelle rimaste sono state esposte in una mostra nel 2002) e 69 stampe. \nNel 2013 alcuni suoi scatti sono stati al centro di una mostra al Castello del Buonconsiglio. \nGli \u00e8 stata intitolata una via a Trento nord."}
{"id": "7025236", "revid": "92723", "url": "https://it.wikipedia.org/wiki?curid=7025236", "title": "TT243", "text": "TT243 (Theban Tomb 243) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT243 era la tomba di:\nBiografia.\n\u00c8 noto solo il titolo, ma non il nome, del padre: Profeta e prete \"hekenu\" della On del sud. Analogo titolo aveva il nonno di Pemu: Zementhelankh.\nLa tomba.\nSi accede alla TT243 da un cortile in cui si apre l'accesso anche alla TT244. Planimetricamente si sviluppa con una serie di camere e corridoi; tra le poche scene parietali sopravvissute, (1 in planimetria) i titoli del defunto e (2), nel passaggio tra una la camera II e la III, il defunto che adora la vacca sacra, i titoli del defunto quale scriba sacro e alcune divinit\u00e0 celesti."}
{"id": "7025241", "revid": "56620", "url": "https://it.wikipedia.org/wiki?curid=7025241", "title": "Karl von Gareis", "text": "Biografia.\nStudi\u00f2 legge presso le universit\u00e0 di Monaco, Heidelberg e W\u00fcrzburg, ottenendo la sua abilitazione per diritto privato a W\u00fcrzburg nel 1870. Nel 1873 divenne professore di diritto all'Universit\u00e0 di Berna, specializzandosi in diritto privato. Pi\u00f9 tardi, fu professore nelle universit\u00e0 di Giessen (dal 1875), K\u00f6nigsberg (dal 1888) e Monaco (dal 1902). Dal 1878 al 1881 fu membro del Partito Liberale Nazionale nel Reichstag tedesco.\nDal 2009 il \"Carl-Gareis-Preis\" viene rilasciato dall'Universit\u00e0 di Bayreuth, per le migliori dissertazioni nel campo della storia legale o della propriet\u00e0 intellettuale."}
{"id": "7025243", "revid": "1005847", "url": "https://it.wikipedia.org/wiki?curid=7025243", "title": "Mario Lolini", "text": "Biografia.\nNato a Grosseto il 27 gennaio 1958, dopo il diploma scientifico al liceo \"Guglielmo Marconi\", intraprese la carriera imprenditoriale amministrando la propria tenuta agricola in Maremma specializzata in risicoltura. Entrato in politica nelle file di Alleanza Nazionale, fu consigliere comunale a Grosseto dal 1997 al 2005 nei due mandati del sindaco di centro-destra Alessandro Antichi. Eletto nuovamente alle amministrative del 2006, rivest\u00ec la carica di vice-presidente del Consiglio comunale. Il 13 novembre 2009 pass\u00f2 insieme agli altri consiglieri di Alleanza Nazionale e Forza Italia nel Popolo delle Libert\u00e0, guidato a Grosseto dal capo-gruppo Luca Montemaggi.\nIn occasione delle elezioni amministrative del 2011, Lolini fu candidato a sindaco di Grosseto, sostenuto dal Popolo delle Libert\u00e0, Nuovo Polo per Grosseto, Lega Nord e La Destra. Ottenne il 35,41% di voti al primo turno e al ballottaggio del 29 maggio fu sconfitto ottenendo il 42,72% dal candidato del centro-sinistra Emilio Bonifazi. Uscito dal Popolo delle Libert\u00e0 nel 2013, ader\u00ec al gruppo Lolini Sindaco-Nuovo Polo per Grosseto, al quale si un\u00ec poco dopo il Partito Popolare Europeo. Passato alla Lega Nord in vista delle amministrative del 2016, sostenne la candidatura a sindaco di Antonfrancesco Vivarelli Colonna e venne nuovamente eletto consigliere comunale.\nAlle elezioni politiche del 2018 fu scelto per essere il candidato della Lega Nord alla Camera dei deputati per il collegio uninominale di Grosseto, risultando eletto con il 37% dei voti, di fronte al candidato Leonardo Marras del Partito Democratico. Al suo ingresso in Parlamento, ha aderito il 27 marzo al gruppo parlamentare Lega - Salvini Premier. Dal 21 giugno \u00e8 vicepresidente della XIII commissione per l'agricoltura.\nIl 24 dicembre 2020 \u00e8 stato nominato da Matteo Salvini commissario regionale della Lega Nord Toscana."}
{"id": "7025245", "revid": "1442080", "url": "https://it.wikipedia.org/wiki?curid=7025245", "title": "Danny Ocean (cantante)", "text": "Carriera.\nHa iniziato a suonare professionalmente intorno all'anno 2009 quando ha creato il suo canale su YouTube. \u00c8 meglio conosciuto per la sua canzone \"Me Reh\u00faso\", pubblicata a settembre 2016, e rilanciata nel 2017 in diversi paesi dell'America Latina, Europa e Stati Uniti, con una versione inglese di essa, chiamata \"Baby I Won't\"."}
{"id": "7025253", "revid": "92723", "url": "https://it.wikipedia.org/wiki?curid=7025253", "title": "TT244", "text": "TT244 (Theban Tomb 244) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT244 era la tomba di:\nBiografia.\nNessuna notizia biografica \u00e8 ricavabile.\nLa tomba.\nTT244 si sviluppa con pi\u00f9 camere in sequenza; pochi i resti di scene parietali: il defunto in adorazione (1 in planimetria); sull'architrave di un passaggio che adduce a \"Kampp 268\" (2) il defunto e la moglie (di cui non \u00e8 leggibile il nome), inginocchiati, adorano Anubi. In altro passaggio (3) il defunto e la moglie offrono mazzi di fiori a una divinit\u00e0 e la moglie che offre fiori a un'altra divinit\u00e0. Una breccia nella seconda sala adduce verso la TT192."}
{"id": "7025254", "revid": "110157", "url": "https://it.wikipedia.org/wiki?curid=7025254", "title": "PSA Tour", "text": "Il PSA Tour \u00e8 il settimo tour delle Fifth Harmony e il loro secondo tour mondiale. Le ragazze il 9 agosto 2017, dopo aver annunciato l'imminente album Fifth Harmony (album) in arrivo, annunciano anche il tour per promuovere l'album. Comincia nel Sud America con un totale di 10 show, per poi passare in Asia, con un totale di 9 show. Le ragazze, dopo aver deciso di prendersi una pausa dal gruppo, decidono di aggiungere altri concerti in Hollywood, Florida e interrompere la tournee."}
{"id": "7025260", "revid": "84184", "url": "https://it.wikipedia.org/wiki?curid=7025260", "title": "Paget", "text": ""}
{"id": "7025262", "revid": "1444345", "url": "https://it.wikipedia.org/wiki?curid=7025262", "title": "Let Me", "text": ""}
{"id": "7025280", "revid": "76963", "url": "https://it.wikipedia.org/wiki?curid=7025280", "title": "Marianne M\u00fcller", "text": " Sal\u00ec sulle scene come bambina.\nBiografia.\nMarianne M\u00fcller era figlia del musicista della corte di Magonza, Johann Friedrich Hellmuth, e di sua sposa, attrice pure lei, Franziska Hellmuth, nata Wolff. Sal\u00ec sulle scene da bambina, nel 1780 a Bonn nel ruolo di Gretchen nella \"Dorfgala\" di Anton Schweitzer, nel 1785 a Schwedt come Victorine nel \"Eifersucht auf der Probe\" e nel 1788 a Berlino come R\u00f6schen nel \"Zuberspiegel\". Anche sua sorella Katharine Hellmuth (prima del 1770-dopo il 1800) fu un'attrice e una cantante.\nNel 1787 fu scritturata per la prima volta al Teatro di corte di Schwerin. Nel 1788-89 divenne membro del Teatro regale di Berlino, come prima cantatrice. Nel 1792 spos\u00f2 un funzionario di nome M\u00fcller, dopo di che apparve sulle scene sotto il nome di \"Mad. M\u00fcller\". \nIl 12 maggio 1794 cant\u00f2 la Regina della Notte nella prima rappresentazione a Berlino del \"Flauto magico\". Nel 1803 cant\u00f2 il ruolo di Constanze nel \"Belmonte und Konstanze\" (\"Il ratto dal serraglio\") di Mozart. Nel \"Don Giovanni\" cantava dal 1804 il ruolo di Donna Elvira, poi dal 1809 quello di Donna Anna. Cant\u00f2 anche in numerosi concerti, nei quali, tra le altre, cantava spesso arie del Righini.\nNel 1815 si ammal\u00f2 e fu quindi impedita di esibirsi. Si ritir\u00f2 nel 1816. Successivamente si trasfer\u00ec a Ruppin, presso sua figlia, una pianista e studente di Friedrich Wilke, ma in seguito torn\u00f2 a Berlino, dove mor\u00ec."}
{"id": "7025285", "revid": "643662", "url": "https://it.wikipedia.org/wiki?curid=7025285", "title": "Coppa dell'Unione Sovietica 1986-1987", "text": ""}
{"id": "7025287", "revid": "92723", "url": "https://it.wikipedia.org/wiki?curid=7025287", "title": "TT245", "text": "TT245 (Theban Tomb 245) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT245 era la tomba di:\nBiografia.\nNessuna notizia biografica \u00e8 ricavabile.\nLa tomba.\nDella tomba, che si apre nell'angolo sud di un cortile, da cui si accede anche alle tombe TT246, TT247, TT248 e TT258, non \u00e8 nota n\u00e9 la planimetria, n\u00e9 la decorazione. La stessa non \u00e8 stata ancora presa in considerazione da moderni lavori di rilevazione dopo l'abbandono del villaggio che la sovrastava."}
{"id": "7025288", "revid": "729019", "url": "https://it.wikipedia.org/wiki?curid=7025288", "title": "552nd Air Control Wing", "text": "Il 552nd Air Control Wing \u00e8 uno stormo AWACS dell'Air Combat Command, inquadrato nella Twelfth Air Force. Il suo quartier generale \u00e8 situato presso la Tinker Air Force Base, nell'Oklahoma.\nMissione.\nAllo stormo \u00e8 associato il \"513th Air Control Group\", 507th Air Refueling Wing, Air Force Reserve Command, al quale fornisce personale per l'addestramento e la manutenzione per i suoi E-3 Sentry.\nOrganizzazione.\nAttualmente, al maggio 2017, lo stormo controlla:"}
{"id": "7025297", "revid": "92723", "url": "https://it.wikipedia.org/wiki?curid=7025297", "title": "TT246", "text": "TT246 (Theban Tomb 246) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT246 era la tomba di:\nBiografia.\nUnica notizia biografica ricavabile, il nome della moglie: Sitmenhit.\nLa tomba.\nDella tomba, che si apre nell'angolo sud-ovest di un cortile da cui si accede anche alle tombe TT245, TT247, TT248 e TT258, non \u00e8 nota la planimetria; sono note poche scene parietali: (1 in planimetria) un architrave con i titoli del defunto; (2) un uomo e un fregio con quattro alberi; (3) un uomo con pescato. La tomba non \u00e8 stata ancora presa in considerazione da moderni lavori di rilevazione dopo l'abbandono del villaggio che la sovrastava."}
{"id": "7025301", "revid": "1543377", "url": "https://it.wikipedia.org/wiki?curid=7025301", "title": "Chiesa di San Miguel de Lillo", "text": "La chiesa di San Miguel de Lillo \u00e8 una chiesa della citt\u00e0 spagnola di Oviedo (Asturie), situata sulla falda meridionale del monte Naranco, a tre chilometri da Oviedo. \u00c8 considerata Bene d'interesse culturale spagnolo dall'8 giugno 1917 e fa parte del Patrimonio dell'umanit\u00e0 \"Monumenti di Oviedo e del Regno delle Asturie\".\nStoria.\nCostruita verso l'848, sotto il re Ramiro I, dall'architetto Tioda, detto \"el maestro de Naranco\", dal nome della collina.\nProbabilmente, secondo la \"Cronaca d'Albelda\", questo monarca la fece costruire contemporaneamente al suo palazzo, avendo cos\u00ec la funzione di chiesa palatina.\nAllora fu consacrata a Santa Maria e a San Michele arcangelo.\nNel gennaio del 2009 \u00e8 stato notato un imminente crollo dell'edificio e un deterioramento quasi irreparabile dell'insieme, e dei dipinti in particolare, a causa della grande umidit\u00e0 del luogo.. Nel 2011 sono stati intrapresi lavori di restauro.\nAttualmente la chiesa \u00e8 dedicata San Michele Arcangelo.\nArchitettura.\nAll'origine si trattava di una basilica a tre navate, ma si conserva solo un terzo della sua lunghezza : in effetti essa fu deteriorata fin dal XIII secolo o dall'inizio del XIV a causa della cattiva qualit\u00e0 del terreno. Si \u00e8 conservato soltanto il vestibolo e l'inizio delle tre navate. Al primo piano si trova la tribuna regia e da entrambi i lati due piccole cappelle.\nLa copertura \u00e8 costituita da un sistema complesso di mezze volte a botte.\nLe navate sono separate da archi che poggiano su colonne; il pilastro utilizzato come supporto \u00e8 inusuale nella misura e per l'arte asturiana. Le colonne poggiano su alte basi quadre decorate con sculture che inquadrano figure umane.\n\u00c8 costruita in gran parte con blocchi di pietra e angoli e contrafforti sono in conci.\nMolte finestre del tipo a divisorio traforato, tagliate in pietra, si sono conservate.\nLa costruzione si rivela svelta e mostra un certo interesse da parte del proprio autore per le proporzioni, poich\u00e9 la sua altezza \u00e8 tre volte la larghezza delle sue navate.\nDecorazione scultorea.\nNotevole \u00e8 la decorazione scultorea in rilievo, specialmente quella degli stipiti della porta d'ingresso, probabilmente ispirate da un dittico consolare bizantino del VI secolo, appartenente al console Areobindo, che \u00e8 conservato nel museo di San Pietroburgo. Esso presenta scene di un circo con un saltimbanco che fa acrobazie e di un domatore di leoni.\nTutta la decorazione scultorea degli stipiti, delle basi e dei capitelli denota una forte influenza bizantina, orientale e anche lombarda e presenta un certo incanto primitivo.\nDecorazione pittorica.\nSono ancora conservati resti della decorazione pittorica murale nella quale si possono distinguere due fasi. Quella che imita l'epoca di Alfonso II, detto \"il Casto\" \u00e8 visibile a San Juli\u00e1n de los Prados, ma esistono altre decorazioni totalmente nuove aventi come soggetto principale delle figure umane. Questi affreschi sono visibili sui muri sud ed est della navata."}
{"id": "7025330", "revid": "92723", "url": "https://it.wikipedia.org/wiki?curid=7025330", "title": "TT247", "text": "TT247 (Theban Tomb 247) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT247 era la tomba di:\nBiografia.\nUnica notizia biografica ricavabile, il nome della moglie: Sitamon.\nLa tomba.\nDella tomba, che si apre nell'angolo sud-est di un cortile, da cui si accede anche alle tombe TT245, TT246, TT248 e TT258, \u00e8 nota la planimetria in forma di sala rettangolare; sulle pareti resti di pitture parietali: (1 azzurro in planimetria) resti di scene di banchetto funebre con una coppia seduta; su altra parete (2), in alto, resti di portatori di offerte. Poco oltre (3), su quattro registri, il defunto e la moglie adorano Osiride e Hathor, come dea dell'Occidente; scene di processione funeraria con falco e uomini che recano statuette reali e suppellettili funerarie; portatori di offerte e prefiche con uomini che, coadiuvati da un toro, trainano una scatola canopica; portatori di offerte con frutta e fiori dinanzi al defunto e alla moglie. Nella nicchia (4), sul lato di fondo, alcuni preti dinanzi al defunto purificato da altri preti; sul soffitto testi dedicatori. La tomba non \u00e8 stata ancora presa in considerazione da moderni lavori di rilevazione dopo l'abbandono del villaggio che la sovrastava."}
{"id": "7025333", "revid": "212348", "url": "https://it.wikipedia.org/wiki?curid=7025333", "title": "Casato di Mihran", "text": ""}
{"id": "7025351", "revid": "92723", "url": "https://it.wikipedia.org/wiki?curid=7025351", "title": "TT248", "text": "TT248 (Theban Tomb 248) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT248 era la tomba di:\nBiografia.\nUnica notizia biografica ricavabile, il nome della moglie: Tamert.\nLa tomba.\nDella tomba, che si apre nel lato nord di un cortile, da cui si accede anche alle tombe TT245, TT246, TT247 e TT258, \u00e8 nota la planimetria in forma di sala rettangolare decentrata rispetto all'ingresso; unico dipinto parietale leggibile (1 verde in planimetria) il defunto con la moglie e un bambino (di cui non viene indicato il nome) ricevono offerte di fiori da Khaemnuter, Prete lettore di Amenhotep II. La tomba non \u00e8 stata ancora presa in considerazione da moderni lavori di rilevazione dopo l'abbandono del villaggio che la sovrastava."}
{"id": "7025359", "revid": "1442080", "url": "https://it.wikipedia.org/wiki?curid=7025359", "title": "Parigi-Lussemburgo 1963", "text": "La Parigi-Lussemburgo 1963, prima edizione della corsa, si svolse dal 3 al 4 agosto su un percorso di 476,5\u00a0km ripartiti in due tappe, la vittoria fu ad appannaggio del tedesco Rudi Altig, che complet\u00f2 il percorso in 11h39'29\", precedendo il belga Armand Desmet e il francese Raymond Poulidor.\nErano presenti dieci squadre, Saint Raphael-Gitane, Margnat-Paloma, Mercier, Pelforth, Peugeot, GBC-Libertas, Torpedo-Fichtel&amp;Sachs, Cynar, Faema-Flandria, Bertin; erano iscritti 80 ciclisti ma 3 di loro, tutti della Bertin, non partirono."}
