{"id": "6777128", "revid": "125415461", "url": "https://it.wikipedia.org/wiki?curid=6777128", "title": "Massacro alla Marjory Stoneman Douglas High School", "text": "Il massacro alla Marjory Stoneman Douglas High School fu una strage in ambito scolastico avvenuta il 14 febbraio 2018 alla Marjory Stoneman Douglas High School di Parkland. \nNikolas Cruz, la persona identificata come l'autore della strage, durante la quale diciassette persone furono uccise e molte altre vennero ferite e necessitarono di essere ospedalizzate , fu arrestato poco dopo e portato nell'ufficio dello sceriffo, dove confess\u00f2 il crimine. Si \u00e8 trattato di uno dei casi con pi\u00f9 vittime di sparatoria scolastica nella storia degli Stati Uniti, superando per numero di vittime anche il massacro della Columbine High School.\nAvvenimenti.\nAlle 14:19 ET del 14 febbraio 2018, Nikolas Cruz fu accompagnato a scuola da un autista Uber. Verso le 14:40 gli studenti e gli insegnanti sentirono colpi di arma da fuoco e attivarono il \"codice rosso\". Cruz azion\u00f2 l'allarme incendio indossando una maschera antigas e portando granate fumogene. Era armato con un fucile d'assalto AR-15 calibro .223 e diversi caricatori, inizi\u00f2 a sparare indiscriminatamente verso studenti e personale scolastico, scegliendo tuttavia con cura i suoi bersagli (tutte persone che egli conosceva bene) per poi uscire mescolandosi tra la folla in fuga. Si rec\u00f2 quindi presso un Walmart vicino, dove compr\u00f2 una bibita da Subway. Poi and\u00f2 da McDonald's. Fu arrestato alle 15:40 a Coral Springs, dopo essere stato identificato dalle telecamere di sicurezza della scuola.\nVittime.\nFurono uccise in tutto diciassette persone. Molti altri vennero feriti, tra cui almeno quattordici che vennero trasportati negli ospedali vicini: tre rimasero in condizioni critiche fino al 15 febbraio, e un altro fino al giorno dopo. Delle diciassette vittime, dodici morirono dentro la scuola, due all'esterno dell'edificio, una sull'ambulanza e altre due all'arrivo in ospedale. I nomi e le et\u00e0 delle vittime sono mostrati nella tabella a fianco.\nGli adulti assassinati da Cruz furono tre. Scott Beigel, un insegnante di geografia, venne ucciso dopo che aveva aperto un'aula chiusa a chiave per permettere ad alcuni studenti di nascondersi all'interno; questi riuscirono a sopravvivere perch\u00e9 l'omicida non entr\u00f2 in quell'aula. Aaron Feis, un assistente coach della squadra di football e addetto alla sicurezza, rimase ucciso mentre faceva da scudo a due studenti. La terza vittima adulta fu Chris Hixon, il direttore atletico della scuola.\nIl quindicenne sino-americano Peter Wang venne visto vivo per l'ultima volta mentre teneva aperta una porta per far s\u00ec che i suoi amici uscissero pi\u00f9 velocemente: indossava la sua uniforme dei Junior Reserve Officers' Training Corps (JROTC). Considerato per questo gesto un eroe gi\u00e0 subito dopo la morte, fu sepolto con la sua giubba blu dei JROTC addosso, ricevendo gli onori militari. Anche altre due giovani vittime, Alaina Petty e Martin Duque, che avevano tenuto un atteggiamento simile, vennero onorate, ai loro funerali, con la \"ROTC Medal for Heroism\" da parte dello U.S. Army. A Wang venne poi conferita in via eccezionale l'ammissione postuma alla United States Military Academy. Nella strage venne ucciso inoltre il giovane Nicholas Dworet, cugino del rapper Hi-Rez e talentuoso nuotatore con grandi ambizioni.\nNikolas Cruz.\nAutore della strage fu Nikolas Jacob Cruz, un 19enne ex-studente della stessa scuola. Cruz, nato il 24 settembre 1998, a Margate, Florida, era stato adottato all'et\u00e0 di due anni. Non si \u00e8 mai saputo chi fossero i suoi veri genitori. Il padre adottivo \u00e8 morto quando Cruz era un bambino, mentre la madre adottiva \u00e8 scomparsa all'et\u00e0 di 68 anni nel novembre 2017: in seguito Cruz ha vissuto a casa di parenti e amici, insieme a un bimbo afroamericano, anch'egli adottato dalla coppia. Cruz era un membro dei Junior Reserve Officers' Training Corps (JROTC) e della squadra di tiro a segno con fucili ad aria compressa della scuola. A causa del suo comportamento, era stato espulso dalla scuola: nei tre anni successivi frequent\u00f2 sei diversi istituti privati, venendo ogni volta cacciato.\nNel 2014 Cruz era stato inserito in una scuola per ragazzi con difficolt\u00e0 emotive e di apprendimento: ritorn\u00f2 alla Stoneman Douglas High School due anni dopo, per poi essere nuovamente espulso. Il Florida Department of Children and Families inizi\u00f2 a investigare su di lui nel settembre 2016, in seguito ad alcuni post su Snapchat in cui Cruz si faceva tagli su entrambe le braccia esprimendo l'intenzione di voler comprare un'arma. Gli investigatori riportarono che Cruz soffriva di depressione, autismo e disturbo da deficit di attenzione e iperattivit\u00e0. Nella loro valutazione, tuttavia, conclusero dicendo che \"era a basso rischio di fare del male a se stesso o agli altri\". Cruz aveva ricevuto in precedenza alcuni trattamenti di salute mentale, ma non durante l'anno in cui egli commise il massacro. Un'email dell'amministrazione scolastica era circolata tra gli insegnanti, avvertendoli del fatto che Cruz aveva rivolto minacce agli altri studenti. Questo port\u00f2 la scuola a proibire a Cruz di indossare uno zaino all'interno del campus.\nLo sceriffo della contea di Broward, Scott Israel, descrisse i profili online di Cruz come \"molto, molto disturbanti\". Contenevano foto e post di lui con una variet\u00e0 di armi differenti, inclusi lunghi coltelli, un fucile a canna liscia, una pistola e una pistola ad aria compressa. La polizia disse che Cruz condivideva posizioni \"estremiste\" e che i profili social che si ritiene appartenessero a lui contenevano ingiurie razziste e islamofobe. I video pubblicati da Cruz su YouTube includevano commenti come \"Voglio morire combattendo e uccidendo un casino di persone\", minacce contro gli agenti di polizia e l'Antifa, e l'intenzione di voler imitare il massacro della torre dell'Universit\u00e0 del Texas di Charles Whitman.\nCruz lasci\u00f2 un commento sotto al video di un altro utente il 24 settembre 2017, dicendo \"Sar\u00f2 uno \"school shooter\" professionista\", cosa che spinse l'utente a segnalare Cruz all'FBI. In base a quanto detto dall'agente Robert Lasky, l'FBI non \u00e8 stato in grado di individuare chi aveva scritto il commento, anche dopo i vari controlli effettuati sul database. Secondo quanto riportato dalla CNN, Cruz pianificava di uccidere messicani, persone gay e neri. Questi ultimi erano da lui odiati \"semplicemente perch\u00e9 erano neri\"; inoltre egli dichiarava di non sopportare le donne bianche aventi relazioni interrazziali (\"traditrici\"). Cruz aveva anche espresso idee anti-immigrazione e antisemite.\nUn ex-compagno di classe di Cruz ha riferito che quest'ultimo non riusciva a controllare la propria rabbia e che spesso faceva battute sulle armi e sulla loro violenza. Il fratello di un ex-studente lo ha descritto dicendo che era \"super stressato tutto il tempo e parlava spesso di armi e cercava di nascondere la faccia\". Un altro studente ha riferito: \"Penso che tutti stessero pensando che, se qualcuno l'avesse fatto, sarebbe stato lui\". Un compagno di classe che aveva dovuto lavorare con lui al secondo anno ha raccontato: \"Mi ha detto che era stato espulso da due scuole private. Era stato bocciato due volte. Aveva aspirazioni di entrare nell'esercito. Amava cacciare\". Cruz si vantava anche di aver ucciso animali dopo averli seviziati. Un vicino di casa ha riferito che la madre adottiva di Cruz una volta chiam\u00f2 la polizia a casa loro \"per farlo ragionare\".\nReazioni.\nLa strage riaccese il dibattito all'interno degli Stati Uniti sul possesso delle armi da fuoco. Proprio per promuovere un maggior controllo in materia, gli studenti della scuola organizzarono a Washington la \"March for Our Lives\", una manifestazione che vide partecipare circa 500.000 persone.\nAndrew Pollack, padre di Meadow, una delle studentesse uccise, dopo il massacro fond\u00f2 l'organizzazione no-profit Americans for Children's Lives and School Safety, che si batte per il divieto delle armi da fuoco negli istituti scolastici .\nA seguito del suo arresto, l'avvocato di Nikolas Cruz ricevette lettere d'amore e di sostegno per il suo assistito, a cui vennero altres\u00ec inviate foto spedite da ragazze in bikini, nude, dal contenuto sessualmente esplicito e giustificazionista, nonch\u00e9 donazioni economiche per la sua battaglia legale.\nXXXTentacion dedic\u00f2 la canzone \"Hope\" alle persone morte nel massacro."}
{"id": "6777134", "revid": "116652037", "url": "https://it.wikipedia.org/wiki?curid=6777134", "title": "Editio Leonina", "text": "L'Editio Leonina \u00e8 l'edizione critica delle opere di San Tommaso d'Aquino voluta e promossa da papa Leone XIII nel 1879.\nLa Commissione Leonina (\"Commissio leonina\") \u00e8 il gruppo di studiosi che lavorano al progetto di revisione critica delle opere di Tommaso d'Aquino. Il primo sovrintendente della commissione fu Tommaso Maria Zigliara, professore e rettore del \"Collegium Divi Thomae de Urbe\" (la futura Pontificia Universit\u00e0 San Tommaso d'Aquino). La sede attuale della Commissione \u00e8 a Parigi, in \"rue de la Glaci\u00e8re\", ed \u00e8 attualmente (a partire dal 2015) presieduta da frate Adriano Oliva. Le edizioni sono pubblicate presso le \"\u00c9ditions du Cerf\", la storica casa editrice domenicana in Francia fondata nel 1929 per volont\u00e0 di papa Pio XI.\nL'opera principale dell'Aquinate, la \"Summa Theologiae\", fu pubblicata in nove volumi (tt.IV-XII) tra il 1888 e il 1906. Nel 2014, l\"'Editio Leonina\" comprendeva 39 volumi, che rappresentano circa la met\u00e0 dell'intero progetto."}
{"id": "6777136", "revid": "767487", "url": "https://it.wikipedia.org/wiki?curid=6777136", "title": "Vitalij Ustinov", "text": "Caratteristiche tecniche.\n\u00c8 un terzino destro.\nCarriera.\n\u00c8 cresciuto nelle giovanili dello .\nHa esordito il 20 aprile 2011 con la maglia del in un match di Kubok Rossii vinto 1-0 contro il .\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6777143", "revid": "47767", "url": "https://it.wikipedia.org/wiki?curid=6777143", "title": "Kyriaki Liosi", "text": ""}
{"id": "6777145", "revid": "37401", "url": "https://it.wikipedia.org/wiki?curid=6777145", "title": "Ingunda", "text": ""}
{"id": "6777169", "revid": "1305772", "url": "https://it.wikipedia.org/wiki?curid=6777169", "title": "\u013dudov\u00edt Mar\u00f3thy", "text": "Scrisse anche con lo pseudonimo di \u013dudov\u00edt \u013dubore\u010dsk\u00fd.\nBiografia.\nEra figlio del pastore protestante Daniel Mar\u00f3thy e fratello della pi\u00f9 famosa scrittrice Elena Mar\u00f3thy-\u0160olt\u00e9sov\u00e1. \nStudi\u00f2 al ginnasio di Martin, e in quelli di Bansk\u00e1 Bystrica e Presburgo, l'odierna Bratislava. Studi\u00f2 poi teologia luterana a Bratislava, a Vienna e a Lipsia, ma nel frattempo studi\u00f2 anche medicina. A Vienna fu presidente del circolo studentesco slovacco \"Tatran\". Ordinato sacerdote luterano, esercit\u00f2 il ministero in Jugoslavia.\nFin dagli anni in cui era studente si dedic\u00f2 all'attivit\u00e0 letteraria. Pubblic\u00f2 quadretti umoristici e brevi racconti di ambientazione studentesca o rurale. Ravvivava il suo stile con elementi delle parlate popolari, soprattutto dei dialetti della regione tradizionale di Novohrad. "}
{"id": "6777187", "revid": "767487", "url": "https://it.wikipedia.org/wiki?curid=6777187", "title": "Vja\u010deslav Podber\u00ebzkin", "text": "Caratteristiche tecniche.\n\u00c8 un trequartista.\nCarriera.\n\u00c8 cresciuto nelle giovanili del \nHa esordito il 22 aprile 2012 con la maglia della in un match pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6777189", "revid": "88740", "url": "https://it.wikipedia.org/wiki?curid=6777189", "title": "Festa delle lanterne", "text": "La festa delle lanterne o festival delle lanterne (in cinese: ) \u00e8 la festa che chiude il ciclo delle festivit\u00e0 del Capodanno cinese. Festa notturna, a volte \u00e8 chiamata anche \u00abpiccolo capodanno\u00bb (). \u00c8 consuetudine odierna che la popolazione (in particolare i bambini accompagnati dai genitori) esca per una passeggiata notturna con una lanterna in mano. Sebbene i modelli tradizionali di carta a candela () siano ancora popolari, sempre pi\u00f9 lanterne sono realizzate in plastica e dotate di batterie. Le effigi dei personaggi dei cartoni animati preferiti dei giovani competono con motivi tradizionali (animali e piante, scene leggendarie o mitologiche). \n\u00c8 tradizione consumare il dolce eponimo della festa, ossia la zuppa di \"yu\u00e1nxi\u0101o\" (, note come \"t\u0101ngyu\u00e1n\" nel sud della Cina), palle di riso glutinoso bollite con un ripieno dolce (solitamente crema si sesamo, ma anche confettura di azuki o burro d'arachidi). La forma arrotondata ed il modo di servirli in ciotole simboleggiano la pienezza, la famiglia riunita e la soddisfazione dei bisogni. \nRisolvere gli enigmi scritti sulle lanterne \u00e8 un'attivit\u00e0 molto diffusa. Secondo la tradizione, se si trova la parola celata dall'enigma si conquista un regalo. Questa attivit\u00e0 risale alla Dinastia Song (960-1279); il gioco intellettuale \u00e8 apprezzato in tutti gli stati sociali.\nDurante il giorno si organizzano esibizioni artistiche: danza del leone, del drago, della barca, \"y\u0101ngg\u0113\" (\u79e7\u6b4c), danza dei tamburelli e camminata sui trampoli. In serata, oltre alle lanterne si possono ammirare i fuochi d'artificio. \nLa festa prosegue una tradizione antichissima che divideva l'anno in tre parti (), la prima delle quali iniziava il quindicesimo giorno del primo mese con una festa per il compleanno di Ti\u0101ngu\u0101nd\u00e0d\u00ec, il divino governatore del cielo introdotto nel periodo Han dalla Scuola delle cinque staia di riso. \nLe leggende sull'origine del festival raccontano di un dio adirato che minacciava di incendiare la capitale il quindicesimo giorno del primo mese lunare. Sorse dunque l'idea di far uscire tutti gli abitanti in strada, quella notte, con delle lanterne rosse, e di appenderne a tutte le porte in modo che il dio, credendo la citt\u00e0 gi\u00e0 in preda alle fiamme, si ritirasse. Nella versione pi\u00f9 popolare, la minaccia divina era una beffa orchestrata da un consigliere imperiale di buon cuore per permettere a una servetta di palazzo di uscire e rivedere la famiglia per una notte. Un'altra versione fa risalire la festa al tempo della dinastia Han (206-220) e della diffusione del buddhismo in Cina. Si tratterebbe di un rito dei monaci buddhisti, che accendevano lampade nella contemplazione delle reliquie del Buddha proprio il quindicesimo giorno del primo mese: un imperatore avrebbe poi adottato tale usanza, ordinando di accendere delle lanterne nel palazzo imperiale e nei templi, e creando cos\u00ec la festa popolare."}
{"id": "6777215", "revid": "767487", "url": "https://it.wikipedia.org/wiki?curid=6777215", "title": "Qazaqstan Superkubogy 2018", "text": "La Qazaqstan Superkubogy 2018 \u00e8 stata l'11\u00aa edizione della Supercoppa kazaka.\nLa partita si \u00e8 disputata all'Astana Arena tra Astana, vincitore del campionato, e Qayrat, vincitore della coppa nazionale. L' si \u00e8 aggiudicato il trofeo battendo il col punteggio di 3-0."}
{"id": "6777229", "revid": "1566286", "url": "https://it.wikipedia.org/wiki?curid=6777229", "title": "Jay Hammer", "text": "Ha partecipato alle serie tv \"Squadra emergenza\", \"I Jefferson\", nella soap opera \"Sentieri.\" \n\u00c8 sposato con Dene Nardi dal 1990. Hanno due figlie."}
{"id": "6777236", "revid": "588403", "url": "https://it.wikipedia.org/wiki?curid=6777236", "title": "Astana F\u00fdtbol Kl\u00fdby 2018", "text": "Questa voce raccoglie le informazioni riguardanti l'FC Astana nelle competizioni ufficiali della stagione 2018.\nMaglie e sponsor.\nPer la stagione 2018, il fornitore tecnico \u00e8 Adidas, mentre gli sponsor di maglia sono Samruk-Kazyna e 1XBet (sulla manica sinistra e sui pantaloncini).\nRosa.\n ()\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "6777241", "revid": "767487", "url": "https://it.wikipedia.org/wiki?curid=6777241", "title": "Vja\u010deslav Zinkov", "text": "Caratteristiche tecniche.\n\u00c8 un mediano.\nCarriera.\nCresciuto nelle giovanili dello , ha esordito in prima squadra il 26 maggio 2013 in un match pareggiato 0-0 contro l'.\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6777263", "revid": "104458", "url": "https://it.wikipedia.org/wiki?curid=6777263", "title": "Adeline Baud-Mugnier", "text": ""}
{"id": "6777274", "revid": "938", "url": "https://it.wikipedia.org/wiki?curid=6777274", "title": "Julia Pereira De Sousa Mabileau", "text": ""}
{"id": "6777277", "revid": "599013", "url": "https://it.wikipedia.org/wiki?curid=6777277", "title": "Aleksej Gricaenko", "text": "Caratteristiche tecniche.\n\u00c8 un difensore centrale.\nCarriera.\nCresciuto nelle giovanili del , ha esordito l'11 marzo 2016 in un match perso 2-1 contro lo .\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6777282", "revid": "31886", "url": "https://it.wikipedia.org/wiki?curid=6777282", "title": "Alicia Garza", "text": "Si \u00e8 battuta sui temi di salute, diritti civili, diritti e servizi per gli studenti, diritti per i lavoratori domestici, lottando contro la brutalit\u00e0 della polizia, il razzismo e la violenza contro i transgender e, in generale, le persone di colore di diversa identit\u00e0 di genere. I suoi lavori editoriali sono stati pubblicati su \"The Guardian\", \"The Nation\", \"The Feminist Wire\", \"Rolling Stone\", \"HuffPost\" e \"Truthout\". Attualmente \u00e8 la direttrice dei Progetti Speciali per la National Domestic Workers Alliance. Garza \u00e8 inoltre la cofondatrice del movimento Black Lives Matter.\nBlack Lives Matter.\nAlicia Garza, insieme a Opal Tometi e Patrisse Cullors, ha cofondato il movimento Black Lives Matter. A Garza viene accreditata l'ispirazione per lo slogan del movimento quando, in seguito all'assoluzione di George Zimmerman nel luglio del 2013 dopo l'omicidio di Trayvon Martin, pubblic\u00f2 su Facebook:\nCullors condivise quindi il post di Garza utilizzando l'hashtag \"#BlackLivesMatter\". L'organizzazione di Garza, Black Lives Matter, \u00e8 stata spronata a manifestare in seguito alla morte di molte persone di colore, a causa delle azioni violente della polizia, e alle disuguaglianze razziali presenti all'interno del sistema giudiziario degli Stati Uniti. Garza era inoltre rimasta colpita dalla somiglianza tra Trayvon Martin e il suo fratello minore, realizzando che qualcuno avrebbe potuto uccidere anche lui. Garza guid\u00f2 la \"Freedom Ride\" del 2015 verso Ferguson, organizzata da Cullors e Darnell L. Moore, con cui ebbe inizio la realizzazione dei vari gruppi locali di Black Lives Matter attraverso gli Stati Uniti. Garza si identifica come una donna queer, e la sua compagna \u00e8 birazziale e transgender; Garza porta queste sue esperienze all'interno della sua organizzazione e del suo attivismo.\nPremi e riconoscimenti.\nAlicia Garza \u00e8 stata inserita nella lista di \"The Root 100\" fra i 100 afroamericani pi\u00f9 influenti del 2016. \u00c8 stata citata nella guida Politico50 2015 insieme a Patrisse Cullors e Opal Tometi, le altre due co-fondatrici di Black Lives Matter. \nGarza ha ricevuto la medaglia di \"Local Hero\" da \"San Francisco Bay Guardian\". \u00c8 stata premiata due volte dall\"'Harvey Milk Democratic Club\" con il Premio Bayard Rustin Community Activist per il suo lavoro nel combattere il razzismo e la gentrificazione a San Francisco. Ha inoltre ricevuto il Premio Jeanne Gauna Communicate Justice dal Centre for Media Justice.\nNel 2015, Garza, Patrisse Cullors, e Opal Tometi (come \"le donne di #BlackLivesMatter\") erano tra i nove finalisti come persona dell'anno della rivista \"The Advocate\".\nNel novembre 2017, Alicia Garza, Patrisse Cullors e Opal Tometi, fondatrici del movimento Black Lives Matter, hanno ricevuto il Premio per la Pace della Sydney Peace Foundation \"per aver creato un potente movimento per l'uguaglianza razziale, riaccendendo coraggiosamente il dialogo globale sul tema della violenza di stato e del razzismo. E per aver sfruttato il potenziale delle nuove piattaforme e del potere della gente per ispirare un coraggioso movimento di cambiamento in un tempo in cui la pace \u00e8 minacciata da delle crescenti disuguaglianze e ingiustizie.\""}
{"id": "6777283", "revid": "2032913", "url": "https://it.wikipedia.org/wiki?curid=6777283", "title": "Barbara Moleko", "text": "Biografia.\nNata al Rigshospitalet nella capitale danese da madre danese e padre sudafricano e cresciuta in Mozambico e Sudafrica, Barbara Moleko ha fatto ritorno in Danimarca nel 1998 con la madre in seguito al divorzio dei genitori, stabilendosi nel quartiere di Copenaghen di Vanl\u00f8se.\nBarbara ha fatto il suo ingresso nel panorama musicale danese nel 2012 come featuring nel brano del rapper L.O.C. \"Helt min egen\", che ha debuttato al il primo posto in classifica in Danimarca ed \u00e8 stato certificato disco di platino per le 20.000 copie vendute a livello nazionale. Nello stesso anno ha pubblicato il suo singolo di debutto da solista \"G\u00e5 en tur\", senza per\u00f2 ottenere successo fino all'uscita del secondo singolo, \"Dum for dig\", arrivato settimo in classifica e certificato disco d'oro per le 10.000 copie digitali vendute. Il successo del brano ha portato il 17 settembre 2012 alla pubblicazione all'album di debutto di Barbara, \"Lykken er...\", dal quale nel corso dell'anno successivo sono stati estratti i singoli \"Klar til k\u00e6rlighed\" e \"G\u00f8r det lettere\", quest'ultimo entrato in classifica al trentatreesimo posto. L'album ha raggiunto il tredicesimo posto nella classifica settimanale dei dischi pi\u00f9 venduti in Danimarca. Barbara ha ricevuto una nomination come Migliore artista danese emergente ai Danish Music Awards del 2013.\nNell'estate del 2014 Barbara ha pubblicato il brano \"Indianer\", che diventer\u00e0 il suo primo singolo da solista a raggiungere la vetta della classifica danese. \"Indianer\" \u00e8 incluso nella ristampa di \"Lykken er...\", uscita il 28 settembre 2014 e contenente il nuovo singolo \"S\u00e5dan nogen som os\", che ha raggiunto il quarto posto in classifica. Grazie al successo dei nuovi singoli, la ristampa di \"Lykken er...\" ha raggiunto un nuovo picco, restando al quarto posto della classifica danese per due settimane non consecutive.\nNel 2015 i singoli \"G\u00f8r mig lykkelig\", \"Paranoia\" e \"Tag min h\u00e5nd\" hanno anticipato l'uscita del secondo album di Barbara Moleko, \"Bapsz\", pubblicato l'8 giugno successivo e certificato disco d'oro con oltre 10.000 copie vendute sul suolo danese. Ha raggiunto il sesto posto nella classifica danese, rimanendo nella top 40 per cinque settimane.\nBarbara Moleko ha condotto insieme a Sofie \u00d8stergaard \"Dansk Melodi Grand Prix 2017\", il concorso canoro utilizzato come selezione per il rappresentante danese all'Eurovision Song Contest 2017."}
{"id": "6777289", "revid": "599013", "url": "https://it.wikipedia.org/wiki?curid=6777289", "title": "Ivan Ignat'ev", "text": "Caratteristiche tecniche.\n\u00c8 un attaccante.\nCarriera.\nCresciuto nelle giovanili del , ha esordito il 27 luglio 2017 in un match di UEFA Europa League vinto 2-1 contro il .\nStatistiche.\nPresenze e reti nei club.\n\"Statistiche aggiornate al 1\u00ba marzo 2020\"."}
{"id": "6777305", "revid": "903399", "url": "https://it.wikipedia.org/wiki?curid=6777305", "title": "Juan G\u00f3mez Taleb", "text": ""}
{"id": "6777309", "revid": "1305772", "url": "https://it.wikipedia.org/wiki?curid=6777309", "title": "Realm of Impossibility", "text": "Realm of Impossibility \u00e8 un videogioco d'azione ambientato in labirinti tridimensionali infestati da mostri, pubblicato inizialmente nel 1983 per Atari 8-bit dalla BRAM Inc. con il titolo Zombies, poi nel 1984 in versione aggiornata per Atari, Apple II e Commodore 64 dalla Electronic Arts, infine nel 1985 per ZX Spectrum dalla Ariolasoft UK (anche distributrice europea delle versioni Electronic Arts).\nProgrammazione e grafica originali vennero realizzate da Mike Edwards, per questo le versioni Electronic Arts sono presentate come Mike Edwards' Realm of Impossibility. \"Zombies\" della BRAM era in preparazione anche per Commodore 64, ma per quel computer, come per Apple e Spectrum, usc\u00ec soltanto la versione \"Realm of Impossibility\".\nModalit\u00e0 di gioco.\nIl gioco si svolge in complessi di grandi stanze con visuale tridimensionale isometrica, con personaggi piccoli e monocromatici, graficamente minimali. Le stanze hanno architetture variabili, spesso su pi\u00f9 piani a gradoni, con scalette verticali. Possono esserci fossati e baratri non oltrepassabili, ma non si pu\u00f2 nemmeno cadere. Quando si cambia stanza, uscendo verso uno dei bordi dello schermo, la visuale scorre di scatto alla schermata adiacente. I complessi sono descritti come \"dungeon\", ma somigliano pi\u00f9 a citt\u00e0 e palazzi. In alcuni casi le stanze sono intricate e confondono la vista, nello stile dei disegni di Escher.\nIl giocatore controlla un omino stilizzato che pu\u00f2 correre in tutte le direzioni e salire le scalette. Deve evitare varie combinazioni di zombi, serpenti, ragni e globi, tutti che lo inseguono costantemente, ma con scarsa intelligenza, spesso non riuscendo ad aggirare gli ostacoli. Il protagonista ha dei punti ferita, che calano quando i nemici lo toccano, e una sola vita. Non c'\u00e8 modo di eliminare i nemici, ma si possono lasciare a terra delle croci, in quantit\u00e0 illimitata, che permangono per qualche secondo prima di scomparire. Le croci bloccano o respingono i nemici, ma nemmeno il protagonista pu\u00f2 passarci sopra.\nSi possono inoltre trovare e raccogliere pergamene che ricaricano i punti ferita oppure conferiscono al giocatore una magia monouso. Ci sono tre tipi di magie che hanno l'effetto di paralizzare i nemici, farli vagare a caso, o rendere il personaggio invulnerabile, tutte con una durata di pochi secondi. Si pu\u00f2 lanciare una magia specifica, oppure con un comando rapido una qualsiasi di quelle accumulate.\nL'obiettivo finale \u00e8 attraversare una serie di \"dungeon\", selezionabili dal giocatore e caricati in memoria uno alla volta, per recuperare sette corone e ritornare ogni volta all'uscita. Nella versione \"Zombies\" ci sono sette dungeon con una corona ciascuno, per un totale di 74 stanze. In \"Realm of Impossibility\" i dungeon sono aumentati a 13, per un totale di 129 stanze, ma non tutti sono subito accessibili; quelli che non contengono una delle sette corone, contengono invece una chiave necessaria per sbloccarne un altro. Sono inoltre disponibili 4 livelli di difficolt\u00e0 generale (2 in \"Zombies\").\nPossono partecipare anche due giocatori in cooperazione simultanea, con un personaggio a testa. Per un gioco di inseguimento come questo era una caratteristica piuttosto inusuale, che consente di realizzare strategie in cui un giocatore attira i nemici per permettere all'altro di raggiungere gli obiettivi. Inoltre se un giocatore muore l'altro lo pu\u00f2 resuscitare, con un po' di punti ferita, semplicemente toccandolo. Le magie raccolte sono in comune e utilizzabili da entrambi. Per cambiare stanza i due devono andare insieme contro il bordo."}
{"id": "6777313", "revid": "122576710", "url": "https://it.wikipedia.org/wiki?curid=6777313", "title": "Andrej Sinicyn", "text": "Carriera.\n\u00c8 cresciuto nelle giovanili del .\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6777317", "revid": "287204", "url": "https://it.wikipedia.org/wiki?curid=6777317", "title": "Glidden (Texas)", "text": "Glidden \u00e8 un census-designated place (CDP) degli Stati Uniti d'America della contea di Colorado nello Stato del Texas. La popolazione era di 661 abitanti al censimento del 2010. Si trova appena a nord della Interstate 10 e ad ovest di Columbus.\nGeografia fisica.\nSecondo lo United States Census Bureau, il CDP ha una superficie totale di 2,61 km\u00b2, dei quali 2,58\u00a0km\u00b2 di territorio e 0,03\u00a0km\u00b2 di acque interne (1,09% del totale).\nStoria.\nSituata lungo la linea principale della Southern Pacific Railroad, il sito della citt\u00e0 fu originariamente istituito dalla Galveston, Harrisburg and San Antonio Railway nel 1885. L'ufficio postale fu aperto tre anni dopo, e la citt\u00e0 serv\u00ec come principale fermata di manutenzione della ferrovia tra Houston ed El Paso. La comunit\u00e0 fior\u00ec durante la guerra ispano-americana e le due guerre mondiali. Poco dopo, il movimento ferroviario dai motori a vapore a quelli che operavano con diesel ed elettrici rese obsolete la maggior parte dei negozi di manutenzione della ferrovia di Glidden. Ci\u00f2 ha causato la diminuzione della popolazione a 150 residenti entro la fine degli anni 1940.\nTra il gennaio del 1911 e l'aprile del 1912, una serie di omicidi con l'ascia si \u00e8 verificata in Texas e in Louisiana, provocando 49 vittime. Glidden era una delle numerose citt\u00e0 in cui si svolgeva questo tipo di omicidio. Si ritiene che tutte le vittime siano morte per mano di un killer (o assassini) non identificato durante il regno del terrore. A Glidden, una donna con i suoi quattro figli e un ospite maschio furono tutti uccisi nel sonno nel marzo 1912. C'erano diverse persone sospettate nei crimini nelle diverse localit\u00e0, ma le accuse furono fatte cadere contro tutte per mancanza di prova. I casi di omicidio rimangono irrisolti.\nSociet\u00e0.\nEvoluzione demografica.\nSecondo il censimento del 2010, la popolazione era di 661 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 55,82% di bianchi, il 19,36% di afroamericani, il 2,12% di nativi americani, l'1,66% di asiatici, lo 0% di oceanici, il 20,42% di altre razze, e lo 0,61% di due o pi\u00f9 etnie. Ispanici o latinos di qualunque razza erano il 38,28% della popolazione."}
{"id": "6777339", "revid": "125942697", "url": "https://it.wikipedia.org/wiki?curid=6777339", "title": "Greta Van Fleet", "text": "I Greta Van Fleet sono un gruppo musicale rock statunitense formatosi nel 2012 a Frankenmuth, Michigan.\nIl gruppo \u00e8 formato dai tre fratelli Josh (voce), Jake (chitarra) e Sam (basso) Kiszka, e da Danny Wagner (batteria).\nStoria del gruppo.\nPrimi anni (2012\u20132015).\nIl gruppo si \u00e8 formato nel 2012 dai tre fratelli Kiszka e da Kyle Hauck a Frankenmuth, Michigan. Il nome del gruppo \u00e8 basato su quello di una donna di Frankenmuth, Gretna Van Fleet. Prima che Hauck lasciasse il gruppo nell'ottobre 2013 e venisse rimpiazzato da Daniel Wagner nello stesso anno, il gruppo ha registrato e pubblicato tre brani: \"Highway Tune\", \"Cloud Train\" e \"Standing On\"; quest'ultima, nel 2014, viene usata per pubblicit\u00e0 di Chevy Equinox nell'area di Detroit.\nNonostante il discreto successo della canzone, successivamente ne viene resa nota la cancellazione dal mercato discografico insieme a Cloud Train.\n\"Black Smoke Rising\" e \"From the Fires\" (2016\u20132017).\nIl gruppo decide di puntare cos\u00ec su \"Highway Tune\" che, nel gennaio 2016, viene utilizzata nella serie televisiva \"Shameless\". Il 18 aprile 2017, dopo la firma con Lava Records, viene pubblicato il videoclip della canzone in esclusiva su Loudwire. Il loro EP di debutto, intitolato \"Black Smoke Rising\", \u00e8 stato pubblicato il 21 aprile dello stesso anno. Il disco era stato previsto come il primo di tre EP che avrebbero composto il loro primo album una volta completo.\nGrazie al successo ottenuto, a maggio sono partiti per una tourn\u00e8 promozionale insieme al gruppo The Struts. Ad ottobre la band ha vinto il \"Best New Artist\" ai Loudwire Music Awards. Nello stesso giorno \u00e8 stato annunciato che il doppio EP, composto da otto tracce ed intitolato \"From the Fires\" sarebbe stato pubblicato il 10 novembre. In concomitanza, \u00e8 stato pubblicato anche il secondo singolo ufficiale, \"Safari Song\".\n\"Anthem of the Peaceful Army\" (2018\u20132019).\nNonostante la preannunciata trilogia di EP, dopo l'uscita di \"From the Fires\" il gruppo ha dichiarato di essere al lavoro sul primo album ufficiale. Il 26 luglio hanno pubblicato il primo singolo denominato \"When the Curtain Falls\". Il 6 settembre 2018, tramite l'account Twitter della band, sono stati annunciati il titolo, la scaletta e la copertina dell'album. Il 19 ottobre seguente viene pubblicato \"Anthem of the Peaceful Army\" a cui \u00e8 seguito un tour mondiale.\nNel febbraio 2019 il gruppo ha ricevuto il Grammy Award al miglior album rock per \"From the Fires\" e ha ottenuto tre candidature nelle categorie Miglior artista esordiente, Miglior interpretazione rock per \"Highway Tune\" e Miglior canzone rock per \"Black Smoke Rising\".\n\"The Battle at Garden's Gate\" (2020\u2013presente).\nTra ottobre 2020 e febbraio 2021 la band ha pubblicato i singoli \"My Way, Soon\", \"Age of Machine\", \"Heat Above\" e \"Broken Bells\". Tutte e quattro le canzoni fanno parte del nuovo album intitolato \"The Battle at Garden's Gate\" e pubblicato il 16 aprile 2021 per la Republic Records.\nStili e influenze.\nLo stile del gruppo viene descritto come hard rock e blues rock. La band viene spesso paragonata ai Led Zeppelin; a detta di molti esperti, infatti, la voce del cantante Josh Kiszka \u00e8 paragonabile a quella di Robert Plant, mentre il chitarrista Jake Kiszka si muove imitando lo stile di Jimmy Page.\nFormazione.\n Attuale \nEx componenti"}
{"id": "6777441", "revid": "287204", "url": "https://it.wikipedia.org/wiki?curid=6777441", "title": "Campionato portoghese di beach soccer", "text": "Il Campeonato Nacional de Futebol de Praia \u00e8 il principale torneo di beach soccer in Portogallo. Si svolge nei mesi estivi di luglio e agosto ed \u00e8 gestito dalla Federazione calcistica portoghese. La competizione \u00e8 iniziata nel 2010 dopo la non ufficiale Beach Soccer League. Dal 2015 si compone di due divisioni: Divis\u00e3o de Elite - il campionato principale, disputato da 8 squadre (prima girone) e poi un play-off. Il vincitore \u00e8 il campione portoghese di beach soccer e le due squadre in agli ultimi posti retrocedono in Divis\u00e3o Nacional - la seconda divisione. La maggior parte dei migliori giocatori di beach soccer di tutto il mondo giocano in questo campionato."}
{"id": "6777446", "revid": "767487", "url": "https://it.wikipedia.org/wiki?curid=6777446", "title": "Outrage Coda", "text": " \u00e8 un film del 2017 scritto, diretto e interpretato da Takeshi Kitano presentato \"Fuori Concorso (Fiction)\" alla 74\u00aa edizione della Mostra Internazionale d'Arte Cinematografica di Venezia.\nTrama.\nConclusa la guerra interna al clan Sanno e la sua acquisizione da parte degli Hanabishi di Osaka, Otomo si trasferisce in Corea sotto la protezione del Signor Chang, ricco e potente boss della mafia coreana con importanti affari anche in Giappone.\nDopo divesti anni, Hanada, un membro del clan Hanabishi in trasferta in Corea, ferisce alcune prostitute al servizio di Otomo e gli uccide un esattore (inviato a riscuotere un risarcimento per le ragazze). L'onta subita, scatena la furia di Otomo che torna in Giappone in cerca di vendetta contro gli Hanabishi (i quali avevano tentato vanamente di offrire riparazione al signor Chang). Intanto emerge anche l'aspra rivalit\u00e0 tra il nuovo presidente degli Hanabishi Nomura e il suo secondo Nishino.\nNomura cerca di coinvolgere Nakata (numero 3 del clan Hanabishi) nell'eliminazione di Nishino, ma il progetto fallisce perch\u00e8 Nakata \u00e8 legato da profonda lealt\u00e0 verso Nishino e lo salva. Per un breve tempo, Nishino si finge morto ma aiuta Otomo a realizzare la sua vendetta contro gli Hanabishi allo scopo ultimo di ottenere l'eliminazione del presidente Nomura. Otomo \u00e8 ormai una scheggia impazzita: alla festa per la liberazione di un membro del clan, irrompe nella sala massacrando inutilmente centinaia di hanabishi. Il presidente, vero bersaglio dell'agguato, non era andato alla festa, ma viene esautorato da Nishino e compagni e consegnato ad Otomo (che lo uccide in modo brutale). Successivamente, Otomo, con l'aiuto delle prostitute, provvede all'eliminazione di Hanada. Anche nel clan Sanno, il numero 2 Gomi uccide il presidente Shiroyama (successore di Kato), accusando falsamente Otomo.\nTutte queste morti, tuttavia, mettono in grave difficolt\u00e0 il signor Chang che non pu\u00f2 pi\u00f9 lasciar libero Otomo. Quest'ultimo, in debito di riconoscenza verso il suo protettore, decide di farsi da parte suicidandosi.\nProduzione.\nNel settembre 2012 Takeshi Kitano ha annunciato di voler realizzare il terzo capitolo della trilogia Outrage dopo il successo al botteghino dei primi due film. Il primo capitolo della trilogia, \"Outrage\", aveva infatti incassato circa 10 milioni di dollari USA, mentre \"Outrage Beyond\", del 2012, aveva ottenuto pi\u00f9 del doppio, con un incasso totale di 16.995.152 dollari USA.\nAlla premiere veneziana del film, dove Outrage Coda \u00e8 stato presentato \"Fuori Concorso (Fiction)\", Kitano ha ricordato la sua precedente esperienza positiva a Venezia nel 1998, quando il suo film \"Hana-bi- Fiori di fuoco\" aveva vinto il Leone d'oro.\nKitano ha dichiarato che nel terzo capitolo della trilogia \"\"ci sono vari tipi di Yakuza... anche se ora stanno scomparendo, ci sono vari tipi di umanit\u00e0 all'interno di questi gruppi violenti. La violenza contrasta con alcune delle questioni trattate in passato, ma in questo film ci sono persone che cercano di prendersi cura di altre persone: le azioni dei personaggi sono influenzate da ci\u00f2 che le circonda, ma devo ammettere che sono un po' stanco di dedicarmi alla violenza, cos\u00ec ho messo molti altri elementi nel nuovo film\".\nNel luglio 2017 la rivista \"Screendaily\" ha reso pubblico il team di produzione del film: \"La troupe cinematografica include il compositore Keiichi Suzuki, il direttore della fotografia Katsumi Yanagijima, il tecnico delle luci Hitoshi Takaya, lo scenografo Norihiro Isoda, il tecnico del suono Yoshifumi Kureishi, il casting director Takefumi Yoshikawa, il primo assistente alla regia Hirofumi Inaba e il produttore Shinji Komiya\"\".\nAccoglienza.\nIn Giappone il film ha ottenuto un incasso di 3,1 milioni di dollari solo nel primo week end dopo l'uscita, il 7 ottobre 2017.\nLa trilogia \"Outrage\" di Kitano.\n\"Outrage Coda\" chiude la trilogia \"\"Outrage\" di Takeshi Kitano, facendo seguito ad \"Outrage\", uscito nel 2010 e ad \"Outrage Beyond\", film del 2012.\nKitano ha sostenuto che \"sebbene questo sia l\u2019ultimo capitolo della serie, vedo che ciascun film della trilogia ha il proprio colore. Pertanto, Outrage Coda \u00e8 un\u2019opera a s\u00e9 stante. Con questo film non voglio affermare la violenza, quanto piuttosto far sentire il vuoto e la tristezza che vi stanno dietro\"\"."}
{"id": "6777448", "revid": "767487", "url": "https://it.wikipedia.org/wiki?curid=6777448", "title": "Jia Nian Hua", "text": "Jia Nian Hua \u00e8 un film del 2017 diretto da Vivian Qu."}
{"id": "6777449", "revid": "1573940", "url": "https://it.wikipedia.org/wiki?curid=6777449", "title": "Chiesa di Santa Maria della Fratta", "text": "La chiesa di Santa Maria di Corte \u00e8 un edificio religioso di San Daniele del Friuli,\nStoria.\nLa chiesa fu costruita nel 1348 presso un torrione della cinta muraria cittadina e risalente al X-XI secolo, oggi inglobato nell'abside ottagonale.\nEsterno.\nLa facciata \u00e8 in pietra e risale alla seconda met\u00e0 del Quattrocento; \u00e8 presente un portale riccamente decorato, con un bassorilievo con \"Maria e Bambino in trono adorate da due angeli\", opera di Giorgio da Carona, scultore che aveva lavorato nel vicino Duomo. In cima alla facciata si ammira una bifora campanaria del 1501, opera di Donato da Lugano.\nInterno.\nSono presenti un altare del XVII secolo e un affresco del XV secolo, che rappresenta una \"Scena di caccia con il falcone\"."}
{"id": "6777451", "revid": "767487", "url": "https://it.wikipedia.org/wiki?curid=6777451", "title": "Ageman", "text": "Ageman \u00e8 un film del 1990 diretto da J\u016bz\u014d Itami."}
{"id": "6777454", "revid": "767487", "url": "https://it.wikipedia.org/wiki?curid=6777454", "title": "Al diavolo la morte", "text": "Al diavolo la morte (\"S'en fout la mort\") \u00e8 un film del 1990 diretto da Claire Denis."}
{"id": "6777463", "revid": "767487", "url": "https://it.wikipedia.org/wiki?curid=6777463", "title": "Karartma geceleri", "text": "Karartma geceleri \u00e8 un film del 1990 diretto da Yusuf Kur\u00e7enli."}
{"id": "6777467", "revid": "106456", "url": "https://it.wikipedia.org/wiki?curid=6777467", "title": "Chirografo", "text": "Un chirografo \u00e8 un documento medievale scritto in duplice, triplice o pi\u00f9 raramente in quadruplice copia su un singolo foglio di pergamena con la parola latina \"chirographum\" (in qualche caso sostituita con una parola diversa) scritta nel mezzo; la pergamena era poi tagliata in modo che ogni copia avesse una parte della scritta \"chirographum\". \nSi chiama chirografo anche un decreto papale rivolto alla Curia romana.\nEtimologia.\nLa parola \"chirographum\", spesso scritta come \"cirographum\" o \"cyrographum\" nel Medioevo, deriva dal greco \u03c7\u03b5\u03b9\u03c1\u03cc\u03b3\u03c1\u03b1\u03d5\u03bf\u03bd, che significa \"manoscritto\".\nDescrizione.\nLo scopo del chirografo era di produrre due o pi\u00f9 copie identiche di un atto, che potevano essere conservate da ognuna delle parti che lo stipulavano e, se necessario, l'atto poteva essere verificato mettendo a confronto le copie. Il taglio era generalmente praticato lungo una linea ondulata o a dente di sega, in modo che la parola \"chirographum\" fosse divisa fra le diverse copie, in modo che il confronto fisico tra le copie fosse una garanzia contro il rischio di falsificazione. Il pi\u00f9 antico chirografo che si conserva in Inghilterra risale alla met\u00e0 del IX secolo.\nNelle epoche pi\u00f9 recenti, gli atti crebbero in lunghezza e complessit\u00e0, rendendo meno pratica la copia dei testi sullo stesso foglio di pergamena. Si diffuse allora la pratica di sovrapporre i fogli di pergamena e di tagliarli insieme.\nUso ecclesiastico.\nLo stesso termine \u00e8 usato in modo pi\u00f9 specifico per indicare un decreto papale, la cui circolazione sia limitata alla Curia romana e si distingue quindi da altri documenti, come la bolla, il breve o l'enciclica.\nAncora oggi questi documenti sono chiamati chirografi. Ad esempio il 26 giugno 2013 papa Francesco scrisse un chirografo per istituire una Commissione d'indagine sull'Istituto per le Opere di Religione. Il documento \u00e8 \"uno strumento del diritto canonico che d\u00e0 valore legale alla commissione'\"."}
{"id": "6777471", "revid": "179521", "url": "https://it.wikipedia.org/wiki?curid=6777471", "title": "Ester Ledeck\u00e1", "text": "Avendo vinto la medaglia d'oro nel supergigante di sci alpino e nello slalom gigante parallelo di snowboard ai XXIII Giochi olimpici invernali di , risulta essere la prima donna nella storia delle Olimpiadi invernali capace di centrare un titolo in due diverse discipline nella stessa edizione. \u00c8 inoltre l'unica atleta ad aver ottenuto vittorie sia nella Coppa del Mondo di snowboard che in quella di sci alpino, riuscendo peraltro a vincere in entrambi i circuiti nel corso della stessa stagione (2019-2020, 2020-2021 e 2021-2022).\nBiografia.\nSua madre Zuzana \u00e8 stata una pattinatrice di figura, suo padre Janek Ledeck\u00fd \u00e8 un cantautore. Suo nonno Jan Klap\u00e1\u010d \u00e8 stato un hockeista, vincitore di due medaglie ai Giochi olimpici: argento a e bronzo a , con la nazionale cecoslovacca. Il fratello Jon\u00e1\u0161 \u00e8 un celebre disegnatore: egli \u00e8 autore, tra l'altro, delle tute con cui Ester Ledeck\u00e1 ha gareggiato a PyeongChang 2018.\nEster Ledeck\u00e1 debutta nelle gare internazionali ai Campionati mondiali di snowboard 2011 a La Molina, cogliendo un 40\u00ba posto nello slalom parallelo e un 33\u00ba posto nel gigante parallelo. Nel 2013 ha vinto due medaglie d'oro ai Campionati del mondo juniores di Erzurum.\nAi Campionati mondiali di snowboard di Kreischberg 2015 ha vinto lo slalom gigante parallelo e si \u00e8 riconfermata nell'edizione successiva di Sierra Nevada 2017, ai quali ha vinto anche l'argento nello slalom parallelo.\nHa rappresentato la Repubblica Ceca ai Giochi olimpici invernali di Pyeongchang 2018 nello snowboard (gareggiando nel gigante parallelo) e nello sci alpino (prendendo parte al supergigante). Avendo vinto entrambe le gare, Ledecka \u00e8 divenuta la prima donna della storia a conseguire due titoli in due discipline diverse nella medesima edizione dei giochi; in precedenza, negli anni 1920, erano riusciti in tale impresa solo due uomini, i norvegesi Thorleif Haug e Johan Gr\u00f8ttumsbr\u00e5ten, peraltro in due discipline affini quali lo sci di fondo e la combinata nordica.\nDelle due, la vittoria nel supergigante \u00e8 risultata la pi\u00f9 peculiare: l'atleta ceca si era infatti presentata senza particolari velleit\u00e0 (non trattandosi della propria disciplina d'elezione) e aveva ricevuto il pettorale numero 26. Al tempo inoltre il suo miglior risultato in Coppa del Mondo era un diciannovesimo posto in discesa libera, mentre nella classifica di supergigante risultava quarantatreesima. Di riflesso, al momento della sua discesa alcune redazioni giornalistiche (quali la statunitense NBC) avevano gi\u00e0 dato per vittoriosa l'austriaca Anna Veith, essendo gi\u00e0 scese tutte le altre atlete favorite per il titolo. La stessa Ledecka, giunta all'arrivo con il tempo di 1'21\"11 (inferiore di un centesimo a quello della Veith e di undici centesimi al riferimento della liechtensteinese Tina Weirather), inizialmente credette d'essere vittima di un errore di cronometraggio. Ai Mondiali di sci alpino di \u00c5re 2019 \u00e8 stata 17\u00aa nella discesa libera, 27\u00aa nel supergigante e 15\u00aa nella combinata, mentre a quelli di Cortina d'Ampezzo 2021 si \u00e8 piazzata 4\u00aa nella discesa libera, 4\u00aa nel supergigante e 8\u00aa nella combinata.\nNella Coppa del mondo di snowboard ha conquistato quattro volte la coppa generale di parallelo (nel 2016, nel 2017, nel 2018 e nel 2019) e tre volte la coppa di slalom gigante parallelo (nel 2016, nel 2018 e nel 2019), ha ottenuto il primo podio il 10 gennaio 2014 a Bad Gastein (2\u00aa in slalom parallelo) e la prima vittoria il 18 dello stesso mese a Rogla in slalom gigante parallelo. Nella Coppa del Mondo di sci alpino ha ottenuto il primo podio - e la prima vittoria - il 6 dicembre 2019 nella discesa libera di Lake Louise. Risulta pertanto essere l'unica atleta ad aver vinto una gara sia nel massimo circuito dello snowboard che in quello di sci alpino, \u00e8 peraltro riuscita a farlo nella stessa stagione (2019-2020, vincendo in snowboard a Rogla e nello sci alpino a Lake Louise; 2020-2021, con la tavola a Cortina d'Ampezzo e sugli sci a Val-d'Is\u00e8re; e 2021-2022 a Cortina d'Ampezzo sullo snowboard e a Crans-Montana con gli sci)\nAi XXIV Giochi olimpici invernali di ha nuovamente vinto la medaglia d'oro nello slalom gigante parallelo di snowboard e si \u00e8 classificata 27\u00aa nella discesa libera, 5\u00aa nel supergigante e 4\u00aa nella combinata dello sci alpino.\nQuando ha iniziato ad essere competitiva ad alti livelli sia nello snowboard, sia nello sci alpino ha alternato gare di uno a gare dell'altro, privilegiando per\u00f2 il secondo.\nPalmar\u00e8s.\nSnowboard.\nCoppa del Mondo.\nCoppa del Mondo - vittorie.\nLegenda:\nPSL = slalom parallelo\nPSG = slalom gigante parallelo\nSci alpino.\nCoppa del Mondo - vittorie.\nLegenda:\nDH = discesa libera\nSG = supergigante\nSouth American Cup.\nSouth American Cup - vittorie.\nLegenda:\nDH = discesa libera\nSG = supergigante\nKB = combinata"}
{"id": "6777474", "revid": "767487", "url": "https://it.wikipedia.org/wiki?curid=6777474", "title": "L'africana (film)", "text": "L'africana (\"Die R\u00fcckkehr\") \u00e8 un film del 1990 diretto da Margarethe von Trotta.\nTrama.\nVictor \u00e8 un giornalista francese che convive con la tedesca Martha. Un giorno, persuaso da sua moglie, Victor accoglie in casa Anna, l'amica italiana di sua moglie reduce da una delusione con il suo amante Michel.\nTra i due scatta un sentimento di amore e Martha, tradita, decide di partire per il Mali per prestare servizio come dottoressa in un ospedale. Nel frattempo Anna e Victor decidono di sposarsi, ma Anna si sente male e viene ricoverata in ospedale: in fin di vita, inizia a pensare di essere stata vittima di una fattura da parte della ex amica.\nAnna scrive a Martha, implorandola di tornare per poterle chiedere perdono. Martha, una volta tornata a Parigi, torna a stare con Victor: Anna scopre la situazione, ma Martha nel frattempo ha gi\u00e0 deciso di ripartire per l'Africa.\nInfine Victor decide di partire a sua volta per realizzare un reportage in Africa. Al suo ritorno scopre che le due amiche sono nel frattempo partite insieme per il Mali."}
{"id": "6777475", "revid": "767487", "url": "https://it.wikipedia.org/wiki?curid=6777475", "title": "Alfredo Gil", "text": "Biografia.\nNacque a Teziutlan, Puebla, figlio di un immigrato libanese di cognome Bojalil e da Carmen Gil. Aveva cinque fratelli, due maschi e tre femmine, tutti con l'amore per la musica e poich\u00e9 il cognome Bojalil era poco adatto per lo spettacolo, adottarono il cognome della madre.\nDa quando era bambino amava la musica; su richiesta di suo padre impar\u00f2 il mestiere di parrucchiere ed \u00e8 l\u00ec che ricevette le sue prime lezioni di musica col mandolino. Poi ha scoperto il suo amore per la chitarra, che impar\u00f2 a suonare durante il suo tempo libero. Ma fu il suo primo amore, il mandolino, su cui plasm\u00f2 la sua ispirazione come compositore. Nel 1940 suo fratello Felipe Gil, che a quel punto cominciava ad essere popolare come \"El Charro Gil e i suoi Caporales\", lo chiam\u00f2 per unirsi a lui in un tour a New York. L\u00ec conobbe Jes\u00fas \"Chucho\" Navarro Moreno, un altro messicano, che dal 1936 faceva parte dei Caporales. Dopo il ritorno di Charro Gil in Messico, Alfredo e Chucho rimasero a New York, fino al raggiungimento della fama nel 1944, e con il portoricano Hernando Avil\u00e9s fondarono il Trio Los Panchos, nel quale rimase nel periodo 1944-1981.\nTerza voce del gruppo, \u00e8 particolarmente ricordato per la sua estrema maestria con il requinto, una piccola chitarra di registro acuto, creata da lui stesso per rinforzare le introduzioni e i passaggi senza voce delle canzoni; accordato un quarto pi\u00f9 alto rispetto alla chitarra normale, assomiglia a una piccola chitarra ma con un suono pi\u00f9 acuto, molto caratteristico del Trio Los Panchos.\nCome compositore, molti dei suoi boleri sono famosi, come \"Caminemos\", \"Sin un amor\", \"Hija de la mala vida\", \"Basura\", \"Tu ausencia\", \"Solo\", \"Cien mujeres\", \"Me castiga Dios\", \"No trates de mentir\", \"Ni que s\u00ed, ni quiz\u00e1 ni que no\", \"Un siglo de ausencia\", \"Ya es muy tarde\", \"Loco\", \"Mi \u00faltimo fracaso\", \"No te vayas sin m\u00ed\" e \"Lodo\", noto anche come \"Si tu me dices ven\", tra molti altri."}
{"id": "6777482", "revid": "767487", "url": "https://it.wikipedia.org/wiki?curid=6777482", "title": "L'ultima storia d'amore di Laura Adler", "text": "L'ultima storia d'amore di Laura Adler (\"Ahavata Ha'ahronah Shel Laura Adler\") \u00e8 un film del 1990 diretto da Avraham Heffner."}
{"id": "6777487", "revid": "767487", "url": "https://it.wikipedia.org/wiki?curid=6777487", "title": "Sirup", "text": "Sirup \u00e8 un film del 1990 diretto da Helle Ryslinge."}
{"id": "6777500", "revid": "92723", "url": "https://it.wikipedia.org/wiki?curid=6777500", "title": "Cassa di risparmio di Terni", "text": ""}
{"id": "6777523", "revid": "287204", "url": "https://it.wikipedia.org/wiki?curid=6777523", "title": "Thailandia ai XXIII Giochi olimpici invernali", "text": "La Thailandia ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da 4 atleti. Il portabandiera \u00e8 stato il fondista Mark Chanloung.\nSci alpino.\nUomini.\nL'unico atleta schierato nello sci alpino \u00e8 stato l'italo-thailandese Nicola Zanon.\nDonne.\nL'unica atleta schierata nello sci alpino \u00e8 stata la svizzera-thailandese Alexia Arisarah Schenkel.\nSci di fondo.\nNello sci di fondo la Thailandia ha schierato due atleti, i due gemelli italo-thailandesi Mark e Karen Chanloung, gemelli cresciuti a Gressoney-La-Trinit\u00e9."}
{"id": "6777526", "revid": "278406", "url": "https://it.wikipedia.org/wiki?curid=6777526", "title": "Timor Est ai XXIII Giochi olimpici invernali", "text": "Timor Est ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da un solo atleta, lo sciatore alpino di origine francese Yohan Goutt Goncalves, che ovviamente \u00e8 stato anche il portabandiera."}
{"id": "6777528", "revid": "919662", "url": "https://it.wikipedia.org/wiki?curid=6777528", "title": "Bosnia ed Erzegovina ai XXIII Giochi olimpici invernali", "text": "La Bosnia ed Erzegovina ha partecipato ai XXIII Giochi olimpici invernali, che si sono svolti dal 9 al 28 febbraio 2018 a Pyeongchang, in Corea del Sud, con una delegazione composta da 4 atleti. La portabandiera \u00e8 la sciatrice alpina Elvedina Muzaferija.\nSci alpino.\nLa Bosnia ed Erzegovina ha qualificato nello sci alpino un totale di due atleti, un uomo e una donna.\nSci di fondo.\nLa Bosnia ed Erzegovina ha qualificato nello sci di fondo un totale di due atleti, un uomo e una donna."}
{"id": "6777529", "revid": "767487", "url": "https://it.wikipedia.org/wiki?curid=6777529", "title": "Cipro ai XXIII Giochi olimpici invernali", "text": "Cipro ha partecipato ai XXIII Giochi olimpici invernali, che si sono svolti dal 9 al 28 febbraio 2018 a Pyeongchang, in Corea del Sud, con una delegazione composta da un solo atleta, lo sciatore alpino Dinos Lefkaritis, che \u00e8 stato anche il portabandiera."}
{"id": "6777530", "revid": "278406", "url": "https://it.wikipedia.org/wiki?curid=6777530", "title": "Grecia ai XXIII Giochi olimpici invernali", "text": "La Grecia ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da 4 atleti. La portabandiera \u00e8 stata la sciatrice alpina Sophia Ralli."}
{"id": "6777534", "revid": "278406", "url": "https://it.wikipedia.org/wiki?curid=6777534", "title": "Irlanda ai XXIII Giochi olimpici invernali", "text": "L'Irlanda ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da 5 atleti. Il portabandiera \u00e8 stato lo snowboarder Seamus O'Connor."}
{"id": "6777535", "revid": "278406", "url": "https://it.wikipedia.org/wiki?curid=6777535", "title": "Islanda ai XXIII Giochi olimpici invernali", "text": "L'Islanda ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da 5 atleti. Il portabandiera \u00e8 stata la sciatrice alpina Freyd\u00eds Halla Einarsd\u00f3ttir."}
{"id": "6777537", "revid": "278406", "url": "https://it.wikipedia.org/wiki?curid=6777537", "title": "Kosovo ai XXIII Giochi olimpici invernali", "text": "Il Kosovo ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da un solo atleta, lo sciatore alpino Albin Tahiri, che \u00e8 stato anche il portabandiera. \nPer il Kosovo \u00e8 stato il debutto assoluto in un'Olimpiade invernale."}
{"id": "6777543", "revid": "1318658", "url": "https://it.wikipedia.org/wiki?curid=6777543", "title": "Liechtenstein ai XXIII Giochi olimpici invernali", "text": "Il Liechtenstein ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da tre atleti. Il portabandiera \u00e8 stato lo sciatore alpino Marco Pfiffner; gli altri due atleti sono la sciatrice alpina Tina Weirather e il fondista Martin V\u00f6geli.\nIl 17 febbraio 2018 il Liechtenstein \u00e8 tornato a conquistare una medaglia alle Olimpiadi invernali dopo aver ottenuto l'ultima nel corso dell'edizione del 1988. Ad ottenerla \u00e8 stata la sciatrice alpina Tina Weirather nel supergigante, che ha vinto la medaglia di bronzo."}
{"id": "6777549", "revid": "830939", "url": "https://it.wikipedia.org/wiki?curid=6777549", "title": "Ada Alessandrini", "text": "Biografia.\nNata a Terni nel 1909, nel 1932 consegu\u00ec la laurea in lettere con una tesi sull'influsso esercitato da santa Caterina da Siena per il ritorno dei papi da Avignone. Frequent\u00f2 il corso biennale della Scuola vaticana di paleografia diplomatica e archivistica dell'Archivio Vaticano e dal 1942 lavor\u00f2 nella biblioteca Corsiniana, di cui divenne vice direttrice.\nPartecip\u00f2 alla Resistenza romana nella formazione partigiana \"Democrazia del lavoro\", occupandosi della diffusione della propaganda antifascista e l'occultamento dei perseguitati politici e razziali. Profondamente cattolica, dopo la liberazione si iscrisse alla Democrazia Cristiana, uscendone per\u00f2 dopo la rottura del Tripartito (l'alleanza di governo DC-PCI-PSI) nel 1947.\nInsieme a Guido Miglioli diede vita al Movimento cristiano per la pace che partecip\u00f2 alla formazione del Fronte democratico popolare, di cui fu membro della presidenza e candidata (non eletta) alle elezioni del 18 aprile 1948. Partecip\u00f2 alla costituzione del Movimento unitario dei cristiani progressisti; mentre gi\u00e0 dal 1947 era stata eletta membro del comitato direttivo dell'Unione donne italiane, nella cui Commissione culturale lavor\u00f2 durante gli anni Cinquanta. Sempre con Miglioli fu tra i promotori italiani del Movimento mondiale dei partigiani della pace, costituitosi ufficialmente a Parigi nel 1949. A nome dell'UDI, della F\u00e9d\u00e9ration d\u00e9mocratique des femmes (di cui era membro del consiglio dal 1948), dei Partigiani della pace, Alessandrini partecip\u00f2 a iniziative in favore della pace, con comizi, manifestazioni popolari, sottoscrizioni, ecc. Si present\u00f2 nel 1952 nella \"Lista cittadina\" per le elezioni amministrative di Roma e l'anno successivo alle elezioni della seconda legislatura nella lista del Movimento socialista cristiano, senza riuscire eletta pur avendo avuto il maggior numero di suffragi nel suo gruppo. Nel corso degli anni partecip\u00f2 come delegata a molti congressi del Movimento mondiale della pace, della FDIF, dell'UDI e del Comitato italiano per la pace. \nNegli anni Sessanta, accantonata l'intensa vita politica, riprese l'attivit\u00e0 di ricerca nell'ambito dell'Accademia nazionale dei Lincei, pubblicando saggi, lavori catalografici e curando mostre documentarie. Torn\u00f2 alla politica impegnandosi nelle campagne per l'abrogazione della legge sul divorzio prima, che comporter\u00e0 le sue dimissioni dall'UDI, e sull'interruzione di gravidanza poi. Negli ultimi anni si riavvicin\u00f2 alle organizzazioni antifasciste e partigiane.\nArchivio.\nIl fondo \"Ada Alessandrini\" \u00e8 stato depositato dagli eredi, su suggerimento di Antonio Parisella, presso la Fondazione Lelio e Lisli Basso negli anni Novanta ed \u00e8 stato dichiarato di notevole interesse storico dalla Soprintendenza archivistica per il Lazio con provvedimento del 29 marzo 1996."}
{"id": "6777558", "revid": "1318658", "url": "https://it.wikipedia.org/wiki?curid=6777558", "title": "Volleyball-Club Olympia '93 Berlin 2016-2017 (maschile)", "text": "Questa voce raccoglie le informazioni riguardanti il Volleyball-Club Olympia '93 Berlin nelle competizioni ufficiali della stagione 2016-2017.\nOrganigramma societario.\nArea direttiva\nArea tecnica\nArea sanitaria"}
{"id": "6777572", "revid": "183694", "url": "https://it.wikipedia.org/wiki?curid=6777572", "title": "Aldo Aymonino (architetto)", "text": "Biografia.\nAldo Aymonino \u00e8 nato a Roma nel 1953.\nSi \u00e8 laureato in Composizione Architettonica a Roma nel 1980.\nHa lavorato negli studi di Aldo Rossi (1977) e del padre Carlo Aymonino (1981-1982). Ha collaborato con Franco Purini dal 1982 al 1983. \n\u00c8 stato professore incaricato nella Facolt\u00e0 di Architettura di Pescara negli anni 1986-1989. Dal 1991 al 2000 ha insegnato nel Dipartimento Architettura e Urbanistica della Facolt\u00e0 di Architettura di Pescara. Dal 2000 ha insegnato, come professore ordinario, presso il Dipartimento di Progettazione Architettonica dell'Universit\u00e0 IUAV di Venezia. Dal 1984 \u00e8 stato \"Guest Critic\" per le Universit\u00e0 di Waterloo e Carleton (Canada), e quelle di Washington State e Cornell University (New York, Stati Uniti), nel \"Rome Program\". \u00c8 stato \"Visiting Professor\" presso la Waterloo School of Architecture e l'Universit\u00e0 di Toronto (Ontario, Canada) e la Cornell University.\nSue ricerche didattiche e progettuali sono apparse in pubblicazioni italiane e straniere (\"Abitare\", \"Casabella\", \"Domus\", \"Lotus\", \"Modo\", \"d'A\", \"Bauen+Wohnen\", \"A+U\", \"Architectural Design\", \"Architese\").\nHa scritto vari libri sulla critica dell'architettura e tenuto conferenze sul suo lavoro di ricerca scientifica e progettuale, in universit\u00e0 italiane e straniere (Milano, Roma, Napoli, Vienna, Toronto, Zurigo, Lubiana, Lione, Delft, Cottbus, Koblenz, Hannover, Patrasso, Lisbona).\nDal 1997 al 2001 ha fatto parte del Forum della rivista \"Lotus International\".\nHa lavorato a Berlino, Germania, per il progetto IBA.\nHa vinto il 1\u00ba premio \"Architettura italiana della giovane generazione\" nel 1989.\n\u00c8 stato invitato dalla Biennale di Venezia nella partecipazione italiana alla Quinta Mostra Internazionale di Architettura nel 1991, nel 2002 e nel 2006; e alla Triennale di Milano nel 1995.\nHa vinto, nel 1994, il 1\u00ba premio nel concorso internazionale per la progettazione di un nuovo quartiere di 2200 alloggi e servizi, con standard bioarchitettonici, a Vienna.\nNel 1996 \u00e8 stato invitato dal RIBA (Royal Institute of British Architects) di Londra a partecipare alla mostra \"Architecture on the Horizon\".\nNel 1996 ha vinto il concorso bandito dal Comune di Roma \"Le piazze di quartiere\".\n\u00c8 stato progettista consulente del Consorzio Venezia Nuova, per la realizzazione delle opere a terra del sistema di barriere mobili, per la salvaguardia della laguna di Venezia (Progetto MOSE).\nArchivio.\nDue disegni realizzati per il Concorso internazionale per il terminal passeggeri di Yokohama nel 1994 sono conservati presso il Centro di servizio bibliotecario di architettura Nino Carboneri dell'Universit\u00e0 degli studi di Genova. "}
{"id": "6777574", "revid": "666668", "url": "https://it.wikipedia.org/wiki?curid=6777574", "title": "The Encyclopaedia of Islam", "text": ""}
{"id": "6777583", "revid": "298229", "url": "https://it.wikipedia.org/wiki?curid=6777583", "title": "Anthony Watson (skeletonista)", "text": "Biografia.\nHa studiato alla University of the Arts in Philadelphia negli Stati Uniti d'America. In giovent\u00f9 ha cominciato la propria carriera agonistica nell'atletica leggera come velocista. Ha gareggiato negli Stati Uniti nel national junior level.\nDopo un infortunio ha iniziato ad interessarsi al bob ed allo skeleton, optando per quest'ultima disciplina nel 2003.\nHa rappresentato la Giamaica ai Giochi olimpici invernali di Pyeongchang 2018, concludendo la gara al ventinovesimo posto. \u00c8 stato il primo atleta a rappresentare la Giamaica nello skeleton ai Giochi olimpici."}
{"id": "6777587", "revid": "2110845", "url": "https://it.wikipedia.org/wiki?curid=6777587", "title": "Fran\u00e7oise Adret", "text": "Biografia e carriera.\nNata a Versailles, Fran\u00e7oise Adret inizi\u00f2 la sua formazione di danza in tenera et\u00e0. Negli anni '30 studia con i principali insegnanti franco-russi a Parigi, tra questi Madame Rousanne Sarkissian, Victor Gsovsky, Boris Kniasef e Serge Lifar. Alla fine degli anni '40, dopo la seconda guerra mondiale, ebbe una modesta carriera con il Balletto dell'Opera di Parigi, facendo un'apparizione notevole al Th\u00e9\u00e2tre des Champs-\u00c9lys\u00e9es nel 1948 in un ruolo principale della produzione di \"Le Pas d'Acier\" di Lifar, un balletto moderno sugli operai sovietici ispirato ad una partitura in \"le style m\u00e9canique\" di Prokofiev. Da Lifar, direttore del Balletto dell'Opera di Parigi dal 1930 al 1944 e dal 1947 al 1958, impar\u00f2 molto sull'amministrazione e la direzione della compagnia. Sotto la sua guida, realizz\u00f2 la sua prima coreografia, intitolata \"La Conjuration\" (\"La cospirazione\"), nel 1948. Basata su un poema di Ren\u00e9 Char, fu messa in musica da Jacques Porte, con decorazioni di Georges Braque.\nPi\u00f9 tardi quell'anno la Adret lasci\u00f2 il Balletto dell'Opera di Parigi e il suo ruolo di ballerina di danza classica dei Ballets de Paris di Roland Petit, per andare in tourn\u00e9e con la compagnia nell'Europa occidentale. Nel 1951 succedette a Darja Collin come direttore del Balletto dell'Opera dei Paesi Bassi ad Amsterdam continuando a lavorare con la compagnia di Petit, elevando il livello tecnico dei ballerini in entrambe le compagnie. Lavorando ad Amsterdam fino al 1958, ampli\u00f2 anche il repertorio della compagnia olandese con balletti classici ed una serie di opere coreografiche originali. Nel 1960 divenne direttrice del balletto dell'Op\u00e9ra de Nice e rimase con quella compagnia fino al 1963, mettendo in scena i divertissements dell'opera ei balletti moderni. Trascorse poi alcuni anni come coreografa ospite internazionale, mettendo in scena opere per il Grand Ballet du Marquis de Cuevas a Parigi, il PACT/TRUK Ballet di Johannesburg, il Balletto dell'Opera di Varsavia, il Balletto dell'Opera di Zagabria e l'Harkness Ballet di New York City. Mentre risiedeva a Panama, cre\u00f2 il Ballet Nacional de Panam\u00e1.\nRitornata in Francia, la Adret si un\u00ec a Jean-Albert Cartier nel 1968 creando il Ballet Th\u00e9\u00e2tre Contemporain, il primo centro coreografico nazionale, fondato ad Amiens. Fu direttrice coreografica del repertorio e per questo cre\u00f2 alcune delle sue opere pi\u00f9 importanti, tra cui \"Aquath\u00e9mes\" e \"Requiem\". Nel 1972 la compagnia si trasfer\u00ec da Amiens ad Angers e intraprese il suo primo tour nel Nord America.\nLa Adret rimase con il Ballet Th\u00e9\u00e2tre Contemporain per dieci anni, fino al 1978, quando fu assorbita dalle attivit\u00e0 del nuovo Centro Nazionale di Danse Contemporaine. Fu poi nominata ispettrice generale per progetti di danza presso il Ministero della Cultura, incarico che mantenne fino al 1985, quando fu invitata da Louis Erlo, direttore dell'Op\u00e9ra di Lione, a creare una nuova compagnia di balletto dedicata ai coreografi contemporanei. Durante i suoi sette anni l\u00ec, fino al 1992, la Adret ha messo la compagnia in prima linea nella danza contemporanea in Francia.\nLa Adret divenne poi direttore artistico e coreografo principale del Ballet du Nord di Roubaix, dove nel 1994 mont\u00f2 due nuove versioni di \"Symphonie de Psaumes\" e \"Le Tricorne\". Dal 1995 al 1998 l'Associazione Fran\u00e7aise d'Action Artistique la mand\u00f2 in tre missioni all'estero, durante le quali tenne corsi di danza e coreografie a Seoul, in Corea del Sud, a Montevideo, in Uruguay, e ad Asunci\u00f3n, in Paraguay. Torn\u00f2 poi in Francia, lavorando di nuovo con Roland Petit, nel 1997 e nel 1998 come ballerina del suo Ballet National de Marseille. Il 1\u00ba luglio 1999 accett\u00f2 un incarico temporaneo come direttore artistico del Ballet de Lorraine, in sostituzione di Pierre Lacotte, che era tornato al Balletto dell'Opera di Parigi. In prossimit\u00e0 del suo ottantesimo compleanno prest\u00f2 servizio in quell'incarico per un periodo interinale di un anno. Dal luglio 2000 \u00e8 rimasta attivamente interessata alla scena della danza contemporanea in Francia.\nPremi ed onorificenze.\nPer il suo lavoro come ispettore generale di progetti di danza presso il Ministero della Cultura, la Adret \u00e8 stata nominata \"Commendatore\" nell'Ordre des Arts et des Lettres nel 1983. In riconoscimento del suo ruolo nello sviluppo della danza contemporanea in Francia, ha ricevuto il Grand Prix National de la Danse nel 1987 e nel 1994 \u00e8 stata nominata \"Cavaliere\" nell'Ordre National de la L\u00e9gion d'Honneur.\nEredit\u00e0.\nPiccola di statura ma energica e con uno spirito frizzante, la Adret \u00e8 generalmente riconosciuta come una figura \"incontournable\" (\"persona imprescindibile\") nella danza francese del ventesimo secolo. \u00c8 stata ampiamente elogiata per il suo lavoro di pedagoga e molto ammirata per la sua visione artistica unica, che le ha permesso di conciliare le sue opere di danza all'avanguardia della modernit\u00e0 con il classico repertorio di balletti del passato."}
{"id": "6777591", "revid": "124200814", "url": "https://it.wikipedia.org/wiki?curid=6777591", "title": "Sarah H\u00f6fflin", "text": "Biografia.\nSarah H\u00f6fflin ha debuttato in Coppa del Mondo nel novembre 2016 partecipando all'evento di big air disputato a Milano. Ha disputato una edizione dei Giochi olimpici vincendo la medaglia d'oro nello slopestyle a ; inoltre ha preso parte a due edizioni dei campionati mondiali, ottenendo il quarto posto nello slopestyle a Sierra Nevada 2017 e un altro quarto posto nel big air a Park City 2019.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSS = slopestyle"}
{"id": "6777593", "revid": "212348", "url": "https://it.wikipedia.org/wiki?curid=6777593", "title": "Federazione calcistica di Cipro del Nord", "text": "La Cyprus Turkish Football Federation (in turco: K\u0131bris T\u00fcrk Futbol Federasyon, KTTF) \u00e8 la federazione calcistica della Repubblica Turca di Cipro. Essa fu fondata nel 1955 durante il dominio coloniale britannico a Cipro. Non \u00e8 membro n\u00e9 della FIFA n\u00e9 della UEFA, ma \u00e8 membro della ConIFA.\nStoria.\nLa KTTF fu fondata nel 1955 prima dell'indipendenza di Cipro del Nord avvenuta nel 1960. La nazionale Turco-Cipriota gioco la sua prima partita nel 1962 contro la Turchia. La partita finita 5-0 per i turchi si disput\u00f2 prima che Helmut K\u00e4ser permise alla KTTF di giocare contro selezioni calcistiche di altre federazioni.\nPiramide Calcistica.\nLa KTTF organizza due campionati principali: la Birinci Ligi e la Ikinci ligi. Viene organizzato anche un campionato femminile."}
{"id": "6777596", "revid": "838137", "url": "https://it.wikipedia.org/wiki?curid=6777596", "title": "Turnverein B\u00fchl Volleyball 2016-2017", "text": "Questa voce raccoglie le informazioni riguardanti il Turnverein B\u00fchl Volleyball nelle competizioni ufficiali della stagione 2016-2017.\nOrganigramma societario.\nArea direttiva\nArea tecnica\nArea sanitaria"}
{"id": "6777601", "revid": "112993827", "url": "https://it.wikipedia.org/wiki?curid=6777601", "title": "Made in France", "text": "Made in France (talvolta riportato in lingua francese: Fabriqu\u00e9 en France) \u00e8 un marchio di merchandise in lingua inglese che indica l'origine di produzione di un prodotto creato in Francia.\nFu il ministro dell'agricoltura Arnaud Montebourg ad attuare una massiccia campagna per la salvaguardia del \"Made in France\".\nMade in France in politica.\nPolitici francesi hanno sostenuto il \"Made in France\" nelle loro campagne politiche negli anni. Georges Marchais, candidato del Parti Communiste nel 1981, fece del \u201cProduisons Fran\u00e7ais\u201d il suo slogan. Altro membro del Parti Communiste, Pierre Juquin, pubblic\u00f2 un libro dal titolo \"Produire Fran\u00e7ais : Le grand d\u00e9fi\" nel 1983. \nIl tema dell'origine del prodotto francese venne ripreso negli anni'90 dal Front National, come da Fran\u00e7ois Bayrou per le elezioni presidenziali in Francia del 2012. Arnaud Montebourg fece del \u00ab \"made in\" France \u00bb il suo cavallo di battaglia quando fu ministro.\nMade in France nei media.\nNel 2012, Nathalie Schraen-Guirma present\u00f2 un programma intitolato \"Made in France\" su \"Midi en France\" France 3 alle h10:50 e su TV5 Monde. Vennero messi in luce pi\u00f9 di 400 artigiani e imprese delle 22 regioni metropolitane. Nathalie Schraen-Guirma ha egualmente lanciato un blog \"Nathalie &amp; les ambassadeurs du Made in France\" dove sono presentate le imprese Made in France.\nIl 19 marzo 2014, Canal+ ha diffuso un documentario intitolato \"Made in France, l'ann\u00e9e o\u00f9 j'ai v\u00e9cu 100% Fran\u00e7ais \", di Benjamin Carle giornalista di 25 anni che ha deciso di vivere per un anno 100% Made in France\". Egli ha egualmente scritto un libro edito nel 2015 intitolato \"Mon ann\u00e9e Made in France\".\nSul TV5 Monde venne trasmessa \"Tendances XXI\", magazine sul savoir-faire francese.."}
{"id": "6777617", "revid": "466539", "url": "https://it.wikipedia.org/wiki?curid=6777617", "title": "Mathilde Gremaud", "text": ""}
{"id": "6777624", "revid": "287204", "url": "https://it.wikipedia.org/wiki?curid=6777624", "title": "Tour du Haut-Var 2018", "text": "Il Tour du Haut-Var 2018, ufficialmente \"Tour Cycliste International du Haut-Var\", cinquantesima edizione della corsa, valida come prova dell'UCI Europe Tour 2018 categoria 2.1, si svolse in due tappe, dal 17 al 18 febbraio 2018, su un percorso di complessivi 358,5\u00a0km con partenza da Le Cannet-des-Maures e arrivo a Flayosc, in Francia. La vittoria fu appannaggio di Jonathan Hivert, che complet\u00f2 il percorso in 9h28'51\", alla media di 37,833\u00a0km/h, precedendo i connazionali Alexis Vuillermoz e Rudy Molard.\nSul traguardo di Flayosc 75 ciclisti, su 126 partiti, portarono a termine la competizione."}
{"id": "6777632", "revid": "767487", "url": "https://it.wikipedia.org/wiki?curid=6777632", "title": "Ren\u00e9 Touzet", "text": "Biografia.\nAbitava nella citt\u00e0 di Cojimar ed ha iniziato ad imparare il pianoforte classico dall'et\u00e0 di 4 anni continuando a studiare al Conservatorio di Falc\u00f3n a L'Avana. Nel 1934 la sua formazione classica termin\u00f2 a causa delle difficolt\u00e0 finanziarie della sua famiglia e egli accett\u00f2 un lavoro come pianista nella jazz band di Luis Rivera. Poco dopo divenne il capo di un'orchestra di 16 elementi, suonando musica da big band al Grand Casino di L'Avana, ed inizi\u00f2 anche a scrivere le sue composizioni. Una delle sue canzoni pi\u00f9 famose, \"No Te Importe Saber\", fu registrata, con testi di Mitchell Parish col titolo \"Let Me Love You Tonight\", da Bing Crosby, Frank Sinatra, Dean Martin, Elsa Miranda ed altri.\nNel 1944, dopo che il suo club a Cuba era stato distrutto da un uragano, Touzet si trasfer\u00ec negli Stati Uniti dove si un\u00ec ad una banda diretta da Enric Madriguera. La band si trasfer\u00ec poi a Hollywood, dove Touzet incontr\u00f2 Desi Arnaz e si un\u00ec alla sua band per qualche tempo. Lavor\u00f2 anche come pianista, compositore e arrangiatore con Xavier Cugat e Stan Kenton.\nDopo aver formato la sua orchestra a met\u00e0 degli anni '50, registr\u00f2 con successo undici album per il produttore Gene Norman per la sua etichetta GNP Crescendo tra il 1955 e il 1964 e si esib\u00ec regolarmente al night club \"Crescendo\" di Norman. Uno dei suoi arrangiamenti pi\u00f9 noti di questo periodo, \"El Loco Cha Cha\", ha fornito al cantante R&amp;B Richard Berry il \"riff\" per la sua canzone pop classica \"Louie Louie\". Touzet \u00e8 rimasto un popolare band leader negli anni '60, comprendendo pachanga e altri nuovi ritmi nelle sue composizioni, senza perdere il contatto con i bolero ed il cha cha cha che gli avevano portato la sua prima fama.\nNel 1972 Touzet si ritir\u00f2 dalla musica popolare e si trasfer\u00ec a Miami, in Florida, dedicando i suoi ultimi anni alla composizione per pianoforte, in uno stile che mescolava musica folk e jazz cubana con musica classica. Le sue composizioni per pianoforte pubblicate includono \"Cuarenta Danzas\", \"Cuatro Caprichos\", \"Ginasteriana\", \"Fantas\u00eda Espa\u00f1ola\", \"Cinco Danzas Ex\u00f3ticas\", \"Vals Arabesco\", \"Tres Miniaturas\" e la \"Sonata Rom\u00e1ntica\".\nTouzet era sposato con Isabel Gonzalez (1917-1991) e avevano due figlie, Olivia e Nilda Touzet-Gonzalez. Ha avuto altre tre figlie: Olga Maria Touzet-Guillot (con la cantante Olga Guillot), Lisa Bahadoor e Bonita Calderon. In seguito spos\u00f2 Mercy Remos.\nA Touzet sono stati conferiti diverse onorificenze e premi per i suoi contributi musicali, e nel 2001 il sindaco di Miami dichiar\u00f2 il 9 settembre \"Giorno di Ren\u00e9 Touzet\". Mor\u00ec di complicazioni cardiache nel 2003."}
{"id": "6777652", "revid": "767487", "url": "https://it.wikipedia.org/wiki?curid=6777652", "title": "Galston", "text": " \nGalston (in gaelico scozzese: \"Baile nan Gall\") \u00e8 una cittadina (e un tempo \"burgh\") di circa 4.700 abitanti della Scozia sud-occidentale, facente parte dell'area di consiglio del Ayrshire Orientale (\"East Ayrshire\") e situata lungo il corso del fiume Irvine.\nGeografia fisica.\nGalston si trova a pochi chilometri ad est di Kilmarnock, tra le localit\u00e0 di Moscow e Newmilns (rispettivamente a sud della prima e ad ovest della seconda. La localit\u00e0 si estende in gran parte lungo la sponda meridionale del fiume Irvine.\nMonumenti e luoghi d'interesse.\nArchitetture militari.\nLoudoun Castle.\nTra i principali luoghi d'interesse di Galston, figurano le rovine del Loudoun Castle, un castello eretto nel XII secolo, ampliato nel XIII e nel XV secolo e rimodellato nel XIX secolo.. And\u00f2 pressoch\u00e9 distrutto da un incendio nel 1941.\nSociet\u00e0.\nEvoluzione demografica.\nAl censimento del 2011, Galston contava una popolazione pari a 4.670 abitanti, di cui 2.472 erano donne e 2.198 erano uomini.\nLa localit\u00e0 ha conosciuto quindi un decremento demografico rispetto al 2001, quando contava una popolazione pari a 5.100 abitanti. Il dato \u00e8 per\u00f2 tendente ad un lieve rialzo (la popolazione stimata nel 2015 era di circa4.730 abitanti)."}
{"id": "6777653", "revid": "1557426", "url": "https://it.wikipedia.org/wiki?curid=6777653", "title": "Galleria d'arte moderna Il Cavallino", "text": ""}
{"id": "6777671", "revid": "767487", "url": "https://it.wikipedia.org/wiki?curid=6777671", "title": "Hernando Avil\u00e9s", "text": "Biografia.\nAll'inizio della sua carriera faceva parte dei trii Los Antillanos (1932-34), Los Gauchos (1934-37) e Las Tres Guitarras (1940-1941). Negli anni 1941-42 form\u00f2 un duetto, chiamato \"Dueto Azteca\", con il cantante messicano Sotero San Miguel. Tra il 1942 e il 1944 ha cantato come solista per diverse orchestre.\nLa sua fama principale \u00e8 dovuta all'essere, insieme ad Alfredo Gil e Chucho Navarro, uno dei membri fondatori di Los Panchos, dove fu prima voce (1944-51), ritornando brevemente a far parte del trio nel periodo 1957-58. La sua voce caratteristica da controtenore rendeva il suono del trio molto particolare e da quel periodo vengono alcune delle sue migliori registrazioni. Quando lasci\u00f2 Los Panchos per la prima volta, form\u00f2 il Quartetto Avil\u00e9s (1952-57). Pi\u00f9 tardi fu la prima voce di un altro famoso trio, Los Tres Reyes (1958-1966). Si ritir\u00f2 nel 1966 per dedicarsi ai suoi affari."}
{"id": "6777679", "revid": "1318658", "url": "https://it.wikipedia.org/wiki?curid=6777679", "title": "Aeroporto militare di Gambut", "text": "L'Aeroporto militare di Gambut era un aeroporto militare libico situato in Cirenaica, a circa 5 chilometri a nord-nord-est del villaggio di Gambut e a 50\u00a0km a sud-est di Tobruch.\nChiamata poi RAF Gambut era un complesso di sei aeroporti militari abbandonati in Libia.\nDurante la seconda guerra mondiale, il complesso era una struttura della Regia Aeronautica, nel 1940 base dei velivoli dell'82\u00aa Squadriglia e nel 1941 dell'88\u00aa Squadriglia. Fu poi utilizzata dalla Royal Air Force e un gran numero di squadroni della RAF vi si trovavano per un certo periodo."}
{"id": "6777694", "revid": "94716104", "url": "https://it.wikipedia.org/wiki?curid=6777694", "title": "Norman Clark", "text": ""}
{"id": "6777697", "revid": "83531", "url": "https://it.wikipedia.org/wiki?curid=6777697", "title": "Teo Ducci", "text": "Biografia.\nTeodoro, detto Teo, nasce a Budapest in Ungheria in una famiglia ebraica; i genitori sono Rodolfo Ducci e Luisa Hoffman. I Ducci, che si erano trasferiti dalla nazione d'origine all'Italia e pi\u00f9 precisamente a Padova, vengono catturati l'11 febbraio 1944 a Firenze. \nTeo e il padre Rodolfo vengono condotti al carcere maschile delle Murate e vi resteranno per qualche mese. Saranno poi condotti al campo di Fossoli e, da l\u00ec, deportati al campo di concentramento di Auschwitz il 5 aprile 1944. \nIl padre Rodolfo sar\u00e0 ucciso all'arrivo, il 10 aprile 1944, mentre Teodoro rimarr\u00e0 nel campo per quasi un anno: gli sar\u00e0 assegnato il numero di matricola 180025. \nDucci sar\u00e0 poi trasferito e giunger\u00e0 in data 29 gennaio 1945 a Mauthausen dove rimarr\u00e0 fino alla liberazione da parte degli americani, che avverr\u00e0 il 5 maggio 1945.\nDucci stesso descrive questo momento nel suo libro \"Un tall\u00e8t ad Auschwitz\" con le seguenti parole: \"Io ricado sul mio materasso, esausto, incredulo, incapace di formulare un pensiero. Eppure mi rendo conto che \u00e8 giunta l'ora lungamente sognata. \u00c8 finita. A Mauthausen sono arrivati gli americani. \u00c8 il 5 maggio 1945.\".\nNel Dopoguerra, Ducci racconter\u00e0 la sua esperienza in diversi libri e pubblicazioni, affinch\u00e9 non se ne perda memoria. Sar\u00e0 inoltre un membro particolarmente attivo dell'Associazione Nazionale ex Deportati Politici di cui \u00e8 stato fondatore e vicepresidente della sezione di Milano."}
{"id": "6777704", "revid": "640277", "url": "https://it.wikipedia.org/wiki?curid=6777704", "title": "Giuseppe Console", "text": "Biografia.\nNasce in Piemonte tra la prima e la seconda guerra mondiale, in una citt\u00e0 da sempre molto incline alla disciplina dell'hockey su prato. Durante la sua carriera ha diretto in due mondiali, quattro campionati europei e diversi incontri delle coppe europee."}
{"id": "6777712", "revid": "1533457", "url": "https://it.wikipedia.org/wiki?curid=6777712", "title": "Zhulebino (metropolitana di Mosca)", "text": ""}
{"id": "6777714", "revid": "1557426", "url": "https://it.wikipedia.org/wiki?curid=6777714", "title": "Maria Majocchi Plattis", "text": ""}
{"id": "6777720", "revid": "123461310", "url": "https://it.wikipedia.org/wiki?curid=6777720", "title": "Bianca Giulia Bardin", "text": "Biografia.\n\u00c8 figlia di Monica Susanna Mezzadri, a suo tempo campionessa europea e mondiale di pattinaggio a rotelle.\nSi \u00e8 appassionata al gioco del calcio fin da giovanissima, grazie anche ai trascorsi sportivi del nonno, Adriano Bardin, allenatore di calcio ed ex portiere di e in Serie A.\nCaratteristiche tecniche.\n\u00c8 una centrocampista completa, deputata principalmente alla doppia fase di rottura degli schemi avversari e impostazione del gioco. Abbastanza abile con entrambi i piedi, \u00e8 dotata di ottime doti di resistenza allo sforzo e forza fisica, nonch\u00e9 di un tiro piuttosto potente.\nCarriera.\nClub.\nDopo i primi anni dove gioca nelle formazioni miste della P.G.S. Concordia di Schio (VI) fino al raggiungimento dell'et\u00e0 massima prevista dalla FIGC, Bardin si tessera con il per continuare l'attivit\u00e0 in una squadra completamente femminile. Con le biancorosse della societ\u00e0 di Vicenza viene inserita inizialmente nella formazione che partecipa al Campionato Primavera ma grazie alle sue qualit\u00e0 espresse viene aggregata alla formazione titolare fin dalla stagione 2015-2016, facendo il suo debutto nel campionato di Serie B 2015-2016 l'8 maggio 2016, alla 20\u00aa giornata, nell'incontro pareggiato 1-1 con il . Rimane con il Vicenza per due stagioni, con la seconda dove il tecnico Alessandro De Bortoli la impiega quasi in tutto il campionato, totalizzando 21 presenza su 26 e realizzando 2 reti.\nDurante il calciomercato estivo 2017 Bardin coglie l'occasione per debuttare in Serie A sottoscrivendo un accordo con l' per disputare con la societ\u00e0 veronese la stagione 2017-2018. Impiegata dal tecnico Renato Longega fin dal primo incontro fa il suo debutto nella massima divisione del campionato italiano alla 1\u00aa giornata, nell'incontro pareggiato 1-1 con la . Bardin scende in campo in tutti i 22 incontri di campionato, condividendo con le compagne il difficile percorso della squadra che fatica a staccarsi dalle posizioni di fondo classifica ma che al termine ottiene la settima posizione e la conseguente salvezza, mentre in Coppa Italia giunge ai quarti di finale, eliminata dalle avversarie del ai tiri di rigore.\nBardin rimane in rosa anche dopo il cambio di denominazione della societ\u00e0 in ASD Verona Women, tuttavia nel settembre 2018, prima dell'inizio del campionato, nel settembre 2018, il maschile rileva il suo titolo sportivo ottenendo dalla Federazione Italiana Giuoco Calcio (FIGC) l'autorizzazione a sostituirla nel campionato di Serie A 2018-2019. Sotto la guida del tecnico Sara Di Filippo, Bardin fa il suo esordio in campionato con la nuova maglia fin dalla 1\u00aa giornata, andando a segno per la prima volta in Serie A il 1 dicembre 2018, alla 9\u00aa giornata, siglando al 62' la rete del 2-1, incontro poi terminato 3-1 per le veronesi.\nNell'estate 2020 ha lasciato il Veneto, accasandosi alle toscane della .\nNel luglio 2021, dopo essere stata svincolata dalla Florentia che aveva ceduto il titolo sportivo di Serie A alla , si \u00e8 trasferita all'.\nNazionale.\nBardin inizia ad essere convocata dalla federazione calcistica italiana fin dal 2015, inizialmente nella formazione Under-16 per passare alla Under-17 un anno pi\u00f9 tardi, facendo il suo debutto internazionale in occasione della prima della doppia amichevole dell'8 settembre 2016 dove le Azzurrine superano le pari et\u00e0 della .\nIl tecnico Rita Guarino la convoca poi per le fasi di qualificazione al campionato europeo di categoria della Repubblica Ceca 2017. Impiegata nei tre incontri della prima fase, Bardin va a segno con la , siglando al 28' la rete del parziale 6-0, incontro poi terminato 8-0 per l'Italia, poi in due dei tre incontri della seconda fase dove le Azzurrine non riescono ad accedere alla fase finale.\nL'anno successivo il tecnico Enrico Sbardella la chiama nella formazione Under-19 dove debutta il 16 ottobre 2017, in occasione della prima fase di qualificazione all'Europeo U19 di Svizzera 2018, nell'incontro dove le Azzurrine si impongono per 8-0 sulle pari et\u00e0 della . Bardin marca complessivamente due presenze solo nelle fasi di qualificazione, festeggiando con le compagne l'accesso alla fase finale ma non venendone impiegata. Sbardella la inserisce nuovamente in rosa anche per le qualificazioni al successivo Europeo di Scozia 2019.\nStatistiche.\nPresenze e reti nei club.\n\"Statistiche aggiornate al 5 settembre 2021.\""}
{"id": "6777721", "revid": "1557426", "url": "https://it.wikipedia.org/wiki?curid=6777721", "title": "Viola d'Alba", "text": ""}
{"id": "6777726", "revid": "1557426", "url": "https://it.wikipedia.org/wiki?curid=6777726", "title": "Margheritina di Cento", "text": ""}
{"id": "6777732", "revid": "1924342", "url": "https://it.wikipedia.org/wiki?curid=6777732", "title": "People's Choice Awards 2000", "text": "La 26\u00aa edizione dei People's Choice Awards, presentata da Don Johnson e Cheech Marin, si \u00e8 svolta al Pasadena Civic Auditorium il 9 gennaio 2000 ed \u00e8 stata trasmessa dalla CBS.\nIn seguito sono elencate le categorie. Il relativo vincitore \u00e8 stato indicato in grassetto."}
{"id": "6777760", "revid": "1573940", "url": "https://it.wikipedia.org/wiki?curid=6777760", "title": "Moschea Orta", "text": "La moschea Orta (in macedone: \u041e\u0440\u0442\u0430 \u045f\u0430\u043c\u0438\u0458\u0430) \u00e8 una moschea ottomana di Strumica, nella Macedonia del Nord. Il nome significa letteralmente \"moschea di mezzo\", vista la posizione dell'edificio all'interno della citt\u00e0.\nStoria e descrizione.\nL'area sulla quale sorge l'attuale moschea era occupata fin dall'epoca ellenistica e da quella successiva romana, cos\u00ec come testimoniato dai vari reperti archeologici rinvenuti in loco. Tra la fine del XI e l'inizio del XII secolo fu costruita una chiesa triabsidata, cos\u00ec come documentato dai diplomi dell'imperatore serbo Stefano Dushan e di quello bizantino Giovanni VI Cantacuzeno. Il ritrovamento dei resti di una cattedra, fa supporre che la chiesa fosse sede di episcopato. Della chiesa medievale restano solamente alcuni frammenti di affreschi, rinvenuti nell'area della necropoli sottostante il lato nord della moschea. Nel XIII secolo la chiesa venne bruciata.\nTra il 1613 ed il 1614, 1022 secondo il calendario islamico, venne costruita dallo scriba Durek Efendi l'attuale moschea. Essa presenta una sala di preghiera quadrata, sormontata da una singola cupola. Il tamburo alla base di quest'ultima \u00e8 ottagonale ed \u00e8 caratterizzato dalla presenza di una piccola finestra su ciascuno degli otto lati. Le mura esterne sono realizzate con detriti intersecati con mattoni e blocchi di bugnato ai quattro angoli. Sul lato nord si staglia il portale, adornato da mattoni rossi. Alla sinistra dell'ingresso vi \u00e8 una finestra sormontata da una decorazione a \"muqarnas\".\nNell'angolo sud-ovest della moschea si staglia, separato dal resto della fabbrica, il minareto cilindrico balconato."}
{"id": "6777765", "revid": "278406", "url": "https://it.wikipedia.org/wiki?curid=6777765", "title": "Lussemburgo ai XXIII Giochi olimpici invernali", "text": "Il Lussemburgo ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da un solo atleta, lo sciatore alpino Matthieu Osch, che \u00e8 stato anche il portabandiera."}
{"id": "6777770", "revid": "61051", "url": "https://it.wikipedia.org/wiki?curid=6777770", "title": "Giulia Bardin", "text": ""}
{"id": "6777773", "revid": "61051", "url": "https://it.wikipedia.org/wiki?curid=6777773", "title": "Bianca Bardin", "text": ""}
{"id": "6777774", "revid": "1543377", "url": "https://it.wikipedia.org/wiki?curid=6777774", "title": "Marcos Castellanos", "text": "Marcos Castellanos \u00e8 un comune del Messico, situato nello stato di Michoac\u00e1n, il cui capoluogo \u00e8 la localit\u00e0 di \"San Jos\u00e9 de Gracia\".\nLa municipalit\u00e0 conta 13.031 abitanti (2010) e ha un'estensione di 232,85\u00a0km\u00b2."}
{"id": "6777775", "revid": "278406", "url": "https://it.wikipedia.org/wiki?curid=6777775", "title": "Macedonia ai XXIII Giochi olimpici invernali", "text": "La Macedonia ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da tre atleti: il fondista Stavre Jada, che \u00e8 stato anche il portabandiera, lo sciatore alpino Antonio Ristevski e la fondista Viktorija Todorovska."}
{"id": "6777777", "revid": "1005847", "url": "https://it.wikipedia.org/wiki?curid=6777777", "title": "Vicepresidente dell'Argentina", "text": ""}
{"id": "6777780", "revid": "278406", "url": "https://it.wikipedia.org/wiki?curid=6777780", "title": "Malta ai XXIII Giochi olimpici invernali", "text": "Malta ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da un solo atleta, la sciatrice alpina \u00c9lise Pellegrin, che ovviamente \u00e8 stata anche la portabandiera."}
{"id": "6777782", "revid": "278406", "url": "https://it.wikipedia.org/wiki?curid=6777782", "title": "Moldavia ai XXIII Giochi olimpici invernali", "text": "La Moldavia ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da due atleti, entrambi uomini: il fondista Nicolae Gaiduc, che \u00e8 anche il portabandiera, e lo sciatore alpino Christopher H\u00f6rl."}
{"id": "6777787", "revid": "729019", "url": "https://it.wikipedia.org/wiki?curid=6777787", "title": "Montenegro ai XXIII Giochi olimpici invernali", "text": "Il Montenegro ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da tre atleti. La portabandiera \u00e8 stata la sciatrice alpina Jelena Vuji\u010di\u0107; gli altri due atleti erano lo sciatore alpino Eldar Salihovi\u0107 e la fondista Marija Bulatovi\u0107."}
{"id": "6777789", "revid": "120411712", "url": "https://it.wikipedia.org/wiki?curid=6777789", "title": "Helmut K\u00e4ser", "text": "Biografia.\nK\u00e4ser nacque in Svizzera il 14 novembre 1912. Inizia la sua carriera svolgendo il ruolo di segretario generale dell'organo di governo dell'associazione internazionale FIFA, dall'aprile 1960 al giugno 1981. K\u00e4ser \u00e8 stato segretario generale di tre presidenti della FIFA, gli inglesi Arthur Drewry (1955-1961) e Stanley Rous (1961-1974) e, infine, del brasiliano Jo\u00e3o Havelange (1974-1980).\nA lui succedette Joseph Blatter che due mesi dopo il ritiro di K\u00e4ser dalla FIFA spos\u00f2 la figlia Barbara.\nLavor\u00f2 inoltre come impiegato statale in Svizzera e nel maggio 1942 divenne segretario generale dell'associazione calcistica svizzera. L'11 maggio 1994 K\u00e4ser mor\u00ec a K\u00fcssnacht, vicino a Zurigo."}
{"id": "6777791", "revid": "278406", "url": "https://it.wikipedia.org/wiki?curid=6777791", "title": "Portogallo ai XXIII Giochi olimpici invernali", "text": "Il Portogallo ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da due atleti, entrambi uomini: il fondista Kequyen Lam, che \u00e8 stato anche il portabandiera, e lo sciatore alpino Arthur Hanse."}
{"id": "6777795", "revid": "6923", "url": "https://it.wikipedia.org/wiki?curid=6777795", "title": "Serbia ai XXIII Giochi olimpici invernali", "text": "La Serbia ha partecipato ai XXIII Giochi olimpici invernali, che si sono svolti dal 9 al 28 febbraio 2018 a PyeongChang, in Corea del Sud, con una delegazione composta da quattro atleti: la sciatrice alpina Nevena Ignjatovi\u0107, che \u00e8 stata anche la portabandiera, gli sciatori alpini Marko Stevovi\u0107 e Marko Vuki\u0107evi\u0107 ed il fondista Damir Rasti\u0107."}
{"id": "6777799", "revid": "217432", "url": "https://it.wikipedia.org/wiki?curid=6777799", "title": "Thubten Zopa Rinpoce", "text": ""}
{"id": "6777806", "revid": "287204", "url": "https://it.wikipedia.org/wiki?curid=6777806", "title": "Kim Min-seok", "text": ""}
{"id": "6777807", "revid": "118336235", "url": "https://it.wikipedia.org/wiki?curid=6777807", "title": "Giovan Francesco Leomporri", "text": "Biografia.\nLe notizie sulla sua vita sono assai scarne. Di origine milanese, si form\u00f2 probabilmente a Roma e lavor\u00f2 principalmente in Abruzzo, operando nella ricostruzione dell'area aquilana dopo il terremoto del 1703. Nel suo lavoro \u2014 portato avanti con altri importanti artisti del Settecento come Giovan Battista Contini, Sebastiano Cipriani e Ferdinando Fuga \u2014 mostr\u00f2 uno stile riconducibile a quello del barocco romano.\nLa sua opera pi\u00f9 nota \u00e8 il completamento della chiesa delle Anime Sante in piazza del Duomo all'Aquila. Dando seguito al progetto di Carlo Buratti e con riferimento alle romane San Marcello e Santa Maria della Maddalena, il Leomporri realizz\u00f2 una caratteristica facciata concava di stampo borrominiano che costituisce uno dei simboli dell'architettura settecentesca abruzzese. L'incarico venne affidato nel 1769 e l'opera eseguita nel quinquennio successivo ad opera di maestranze lombarde. Sempre all'Aquila, nello stesso periodo, lavor\u00f2 al rifacimento della chiesa dell'Addolorata.\nNel 1787 progett\u00f2 la chiesa di Sant'Eusanio a Sant'Eusanio Forconese; due anni dopo realizz\u00f2 la chiesa di San Giovanni Battista a Fagnano Alto."}
{"id": "6777809", "revid": "599013", "url": "https://it.wikipedia.org/wiki?curid=6777809", "title": "Kim Min-seok (pattinatore di velocit\u00e0)", "text": ""}
{"id": "6777810", "revid": "1543377", "url": "https://it.wikipedia.org/wiki?curid=6777810", "title": "Andrea Fantini", "text": "Biografia.\nSi \u00e8 laureato in Farmacia all'Universit\u00e0 di Ferrara (corso di 5 anni). \nNel 2006 ha compiuto la sua prima traversata atlantica.\n\u00c8 noto per avere navigato con famose personalit\u00e0 e in importanti imbarcazioni. In particolare sono degne di nota le navigazioni di Andrea Fantini con l'equipaggio del Class40 e con quello del VOR70 Maserati capitanato da Giovanni Soldini.\nHa partecipato alle regate oceaniche pi\u00f9 note come la Transat Jacques Vabre 2017 e la Route du Rhum 2018.\nIl 17 marzo 2017 gli \u00e8 stato consegnato il premio Andrea Bonfieni promosso dal Circolo Cinema Giorgio Bassani e dal Circolo Nautico Volano."}
{"id": "6777824", "revid": "767487", "url": "https://it.wikipedia.org/wiki?curid=6777824", "title": "Natal'ja Voronina", "text": ""}
{"id": "6777828", "revid": "125699916", "url": "https://it.wikipedia.org/wiki?curid=6777828", "title": "Hanna Hus'kova", "text": "Palmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "6777829", "revid": "709565", "url": "https://it.wikipedia.org/wiki?curid=6777829", "title": "Porta San Cesareo", "text": "Porta San Cesareo \u00e8 un antico quartiere di Palestrina, dove \u00e8 possibile visionare le rovine dell'omonima Porta di ingresso da oriente alla citt\u00e0 di Palestrina, abbandonata verso il 1600.\n\u00c8 il quartiere pi\u00f9 a monte della citt\u00e0 di Palestrina, ed occupa lo spazio fra la sommit\u00e0 del Tempio e l'antica Rocca di Castel San Pietro. Probabilmente fu il primo luogo ad essere occupato dagli abitanti di Preneste quando, lasciata la parte bassa della citt\u00e0 a causa dellescorrerie dei barbari, si rifugiarono nella parte pi\u00f9 alta e fortificata di questa subito a ridosso dell'antico Tempio pagano del quale solo pi\u00f9 tardi ne occuparono le aree sacre.\nAggrappato alla roccia della montagna viene anche chiamato \"lo scoglio\"; aveva proprie mura e in essa \u00e8 presenta la prima testimonianza cristiana nella Chiesa dedicata alla Madre di Dio, volgarmente chiamata Santa Maria del Trullo perch\u00e9 ricavata nella \"Tolos\" del Santuario della Fortuna Primigenia e della quale restano pochi ruderi. Prende il nome della Chiesa di San Cesareo diacono e martire, costruita presso la porta della citt\u00e0, che ospitava la sede della pi\u00f9 potente delle corporazioni cittadine, la Nobil Arte dell'Agricoltura, che a differenza delle altre, era rappresentata da due consoli invece di uno, nel consiglio maggiore della citt\u00e0. Possedeva una guarigione di balestrieri che risiedevano nella rocca sovrastante.\nIl Petrini dice che nel 1593 venne aperta la Porta di Santa Croce \"e contemporaneamente chiusa quella alquanto superiore denominata di S. Cesareo, sul dorso una chiesa dedicata al Santo; la quale \u00e8 fama che serv\u00ec da parrocchiale ai primi abitanti ivi presso esistenti; ma presentemente \u00e8 profanata\". La chiesa edificata nel 1448 da Stefano Colonna junior inizi\u00f2 il suo decadimento fin dal 1660, allorquando il card. Bernardino Spada le tolse tutti i frutti del Beneficio per passarli al Seminario. La chiesa venne abbandonata e venne adibita a stalla e a fienile.\nA testimonianza della sua vetust\u00e0 la rappresentanza civica di questo quartiere usa costumi di foggia medievale.\nI suoi colori sono il giallo e l'azzurro e il suo stemma \u00e8 una torre in cima ad uno scoglio che sorge dal mare a ricordare la forza della fede si San Cesareo diacono di Terracina, gettato in mare dalla rupe del Pisco Montano. Altri simboli sono l'ape e il lupo rampante."}
{"id": "6777836", "revid": "47767", "url": "https://it.wikipedia.org/wiki?curid=6777836", "title": "Porta di San Cesareo", "text": "La Porta di San Cesareo, ad Orte (Viterbo), ancora ottimamente conservata, fu edificata nel 1449, quando vi fu una riorganizzazione complessiva delle difese della cittadina in quanto la Rocca era stata distrutta.\nIl nome deriva da una chiesa, dedicata a san Cesario di Terracina, invocato contro le inondazioni del Tevere, gi\u00e0 scomparsa nel 1500, come testimoniato dallo storico ortano Leoncini. \nLa porta fu costruita da mastro Bartolomeo di Bernardino; consentiva il collegamento tra il centro urbano e il ponte sul Tevere con i suoi adiacenti borghi di San Giacomo e San Giorgio.\nPier Paolo Pasolini mostr\u00f2 la Porta di San Cesareo\" nella trasmissione televisiva della Rai \"Io e... La forma della citt\u00e0\", facendo un appello per la salvaguardia di tutto il patrimonio artistico e culturale."}
{"id": "6777861", "revid": "830939", "url": "https://it.wikipedia.org/wiki?curid=6777861", "title": "Hugo Rolland", "text": "Biografia.\nNasce nel 1895 a Formia col nome di Erasmo Abate. Emigrato con la famiglia nello Stato di New York nel 1912, inizia il suo percorso nel movimento anarchico diventando un attivo militante politico e sindacale. Nel 1920 si distingue in occasione del grande sciopero degli scaricatori di porto di New York del 1920, motivo per il quale nel gennaio 1922 viene espulso. \nAl suo rimpatrio si stabilisce a Roma dove riprende contatti con Errico Malatesta e aderisce all'Unione Anarchici Italiani. \u00c8 tra i maggiori sostenitori della campagna a favore di Sacco e Vanzetti; nel 1922 viene arrestato a Roma e processato per detenzione di bombe e attentato all'ordine pubblico. Ad Ancona \u00e8 tra gli animatori degli Arditi del Popolo; arrestato e costretto all'esilio a Parigi (1923-1925), vi risiede sotto il falso nome \"Carlo Bruni\" ed \u00e8 attivo per le \"legioni garibaldine della libert\u00e0\" costituite in Francia per iniziativa di Ricciotti Garibaldi. \nPerseguitato dalla polizia, nel 1925 ritorna attraverso il Canada negli Stati Uniti, risiedendo a Chicago, Filadelfia, Detroit e New York e lavorando come pittore in una fabbrica di automobili e come contadino. Negli USA cura l'edizione del giornale anarchico \"Germinal\" e partecipa all'attivit\u00e0 del Comitato Pro Vittime Politiche. Nel Casellario politico centrale risulta ricercato come terrorista ed \u00e8 segnalato, nel 1936, come combattente antifranchista in Spagna. \nTorna in Italia nel 1960 dove seguita a scrivere per il giornale di Boston \"Controcorrente\" e per quello di Chicago \"La Parola del Popolo\". Molto polemico nei confronti del movimento anarchico italiano, si dedica alla ricerca storica. Scrive la biografia del suo amico Alberto Meschi, sindacalista anarchico. Muore il 16 agosto 1977 a Chapel Hill (Carolina del Nord).\nArchivio.\nIl fondo \"Hugo Rolland\", conservato presso l'Istituto storico della Resistenza in Toscana, a Firenze, contiene documentazione dal 1913 al 1976. Il fondo \u00e8 stato donato all'Istituto dal titolare nella seconda met\u00e0 degli anni Settanta."}
{"id": "6777864", "revid": "1557426", "url": "https://it.wikipedia.org/wiki?curid=6777864", "title": "Erasmo Abate", "text": ""}
{"id": "6777865", "revid": "804", "url": "https://it.wikipedia.org/wiki?curid=6777865", "title": "Processo della risiera di San Sabba", "text": ""}
{"id": "6777867", "revid": "110157", "url": "https://it.wikipedia.org/wiki?curid=6777867", "title": "Evelyne Leu", "text": ""}
{"id": "6777875", "revid": "124123", "url": "https://it.wikipedia.org/wiki?curid=6777875", "title": "Nikki Stone", "text": ""}
{"id": "6777880", "revid": "124123", "url": "https://it.wikipedia.org/wiki?curid=6777880", "title": "Lina \u010cerjazova", "text": ""}
{"id": "6777881", "revid": "831312", "url": "https://it.wikipedia.org/wiki?curid=6777881", "title": "Tour of Antalya", "text": "Il Tour of Antalya \u00e8 una corsa a tappe di ciclismo su strada che si disputa nella citt\u00e0 di Adalia, nel sud della Turchia, in febbraio. Nato nel 2018, fa parte del calendario dell'UCI Europe Tour, classe 2.2."}
{"id": "6777884", "revid": "767487", "url": "https://it.wikipedia.org/wiki?curid=6777884", "title": "Spieler", "text": "Spieler \u00e8 un film del 1990 diretto da Dominik Graf."}
{"id": "6777886", "revid": "729019", "url": "https://it.wikipedia.org/wiki?curid=6777886", "title": "Aeronautical Systems Center", "text": "Lo Aeronautical Systems Center (ASC) \u00e8 un centro prodotti disattivato dell'aeronautica militare USA che progettava, sviluppava e rendeva disponibili sistemi d'arma per la superiorit\u00e0 aerospaziale e altri mezzi per la U.S. Air Force, altre organizzazioni militari statunitensi, combattenti alleati e partner di coalizioni, a supporto delle priorit\u00e0 di eccellenza dell'Air Force.\nLo ASC gest\u00ec 420 programmi di acquisizione di aerei dell'Air Force, anche in sinergia con altre organizzazioni, nazionali ed internazionali, con relativi progetti; utilizzava un budget annuo da 19 miliardi di $, ed impiegava una forza lavoro di oltre persone presso la Wright-Patterson Air Force Base ed in altre 38 sedi sparse in tutto il mondo. Il centro era organizzato in stormi, gruppi, e squadroni concepiti per favorire la cooperazione nel processo acquisitivo e la rapida implementazione di efficaci risorse belliche.\nLo ASC nel tempo rese disponibili mezzi da caccia/attacco al suolo, offensiva a lungo raggio, mobilit\u00e0, supporto ravvicinato agile, supporto alle forze speciali, addestratori, sistemi senza pilota, sistemi di integrazione uomo-macchina e supporto all'installazione. Lo ASC fu disattivato nel corso di una cerimonia svoltasi il 20 luglio 2012 nella base di Wright-Patterson (Ohio).\nStoria.\nEsordi.\nLo \"Airplane Engineering Department\", antesignano dell'ASC, fu dapprima istituito nella Aviation Section, U.S. Signal Corps dello U.S. Army alla fine del 1917 presso McCook Field. Il primo obiettivo del dipartimento era il collaudo in volo e il relativo addestramento. Il dipartimento fu rinominato \"Airplane Engineering Division\" dopo la Prima guerra mondiale, e alla sua missione originaria aggiunse lo sviluppo e l'ingegneria. Uno dei primi modelli nazionali, il VCP-1 fu progettato da ingegneri della base, Alfred V. Verville and Virginius E. Clark. Fu provato anche lo MB-1, che poi divenne il velivolo ordinario per la posta aerea. La divisione allarg\u00f2 anche le attivit\u00e0 a Wilbur Wright Field. La divisione fu tra l'altro pioniera nella sicurezza aerea con l'uso del paracadute a caduta libera e lo sviluppo di vestiario protettivo, cabine chiuse, con riscaldamento e pressurizzate, e sistemi di ossigeno. Quando crebbe il cumulo di aerei e parti di ricambio la divisione fu in grado di passare pi\u00f9 tempo nel cercare modi per migliorare strumenti e procedure per i piloti. Fra le migliorie ci sono cose come il sistema di accensione elettrica, carburanti che prevengono il battito in testa, sussidi per la navigazione, tecniche di previsione meteo migliorate, eliche pi\u00f9 forti, migliorie nella fotografia aerea, e la progettazione di luci di atterraggio e sulle ali per il volo notturno.\nNel 1925 il ruolo della divisione cambi\u00f2 dalla progettazione e costruzione di aerei alla acquisizione e valutazione di prototipi presentati dall'industria commerciale aeronautica. Di conseguenza gli ingegneri della divisione erano liberi di concentrarsi sullo sviluppo di standard unici per gli aerei militari, rivedere progetti, modificare e collaudare le macchine acquistate, e sviluppare equipaggiamenti ausiliari per migliorare gli aerei militari.\nLa \"Engineering Division\" si fuse con la \"Supply Division\" nel 1926 formando la \"Material Division\". La nuova unit\u00e0 aveva bisogno di pi\u00f9 spazio di quanto ne offrisse McCook Field, cos\u00ec nel tentativo di mantenere la presenza dello Air Service a Dayton (Ohio) un gruppo d'interesse locale guidato da John H. Patterson e da suo figlio Frederick compr\u00f2 km2 di terreno, compreso Wilbur Wright Field e lo don\u00f2 allo Air Service, creando Wright Field. Da Wright Field la divisione continu\u00f2 a lavorare sulle migliorie dell'aviazione tra cui la progettazione di motori, equipaggiamenti di navigazione e comunicazione, strumentazione da cabina, tute di volo riscaldate elettricamente, e equipaggiamenti per il rifornimento in volo. Il \"Physiological Research Laboratory\" guid\u00f2 ricerche all'avanguardia sull'esposizione dei piloti a condizioni estreme di velocit\u00e0, pressione, e temperatura.\nTra le migliorie specifiche apportate dalla divisione negli anni 1930 ci sono il sistema di puntamento Norden, la stiva interna per le bombe, e la torretta del mitragliere motorizzata.\nSeconda guerra mondiale.\nLa Material Division fu rinominata \"Material Command\" nel 1942, in concomitanza con l'ampliato ruolo dell'Army Air Force. Nel 1943 a Wright Field si stavano compiendo 800 progetti principali di sviluppo e ricerca, per non parlare delle migliaia di progetti minori. Poich\u00e9 molti materiali erano rari o del tutto indisponibili durante la guerra, gli scienziati del Materials Laboratory erano impegnati a sviluppare e collaudare una quantit\u00e0 di surrogati, tra cui gomma sintetica per gli pneumatici, nylon per i paracadute, e plastica per i cupolini. L'Armament Laboratory svilupp\u00f2 serbatoi del carburante corazzati ed auto-sigillanti, una maggior capacit\u00e0 di caricare bombe, torrette per mitraglieri, e armamento difensivo. Malgrado le immediate necessit\u00e0 della Seconda guerra mondiale il comando continu\u00f2 a lavorare su futuri progetti. Nel 1944 il maggiore Ezra Kotcher intraprese il lavoro pionieristico che avrete portato al primo aereo supersonico, il Bell X-1.\nGuerra fredda.\nLa nuova Air Force indipendente cre\u00f2 lo \"Air Research and Development Command\" e pose i principali elementi di ingegneria, i laboratori, e il collaudo di volo sotto il Wright Air Development Center (WADC). Aveva divisioni come Weapons Systems, Weapons Components, Research, Aeronautics, All-Weather Flying, Flight Test, e Materiel, e 12 laboratori. Gli ingegneri di Wright Field esaminavano gli aerei stranieri catturati durante e dopo la Seconda guerra mondiale. Tra gli aerei portati a Wright Field ce n'erano di alleati, come i russi YAK-9 e i britannici Spitfire e Mosquito; e velivoli nemici tra cui i tedeschi JU-88, ME-109, FW-190, ME-262, e i giapponesi Zero.\nSenza pi\u00f9 la necessit\u00e0 di un sito segreto per provare gli aerei sperimentali, il collaudo in volo di fusoliere si trasfer\u00ec a Rogers Dry Lake (Muroc, California), poi chiamato Air Force Flight Test Center, Edwards Air Force Base. Alcuni test di volo furono mantenuti a Wright-Patterson ma limitatamente al collaudo di componenti, strumenti ed altri collaudi di tipo specialistico. La pi\u00f9 importante espansione del collaudo in volo post-bellico presso Wright Field fu il collaudo ogni-tempo. Rappresent\u00f2 il primo rilevante tentativo di risolvere i tanti problemi incontrati nel volare con tutte le condizioni meteo, giorno e notte.\nLo WADC svilupp\u00f2 due apparecchi \"bestie da soma\" negli anni 1950; il Boeing B-52 Stratofortress e il Lockheed C-130 Hercules. Lo WADC svilupp\u00f2 pure sistemi sperimentali, noti come Aerei X, nel tentativo di far avanzare la tecnologia aeronautica e l'inviluppo di volo, compreso il primo volo con decollo e atterraggio verticali (VTOL).\nLo WADC contribu\u00ec anche al programma spaziale mediante lo X-20 e l'addestramento in assenza di peso.\nLo WADC fu rinominato Wright Air Development Division (WADD) nel 1959, poi Aeronautical Systems Division (ASD) nel 1961, e l'Air Force fuse lo \"Air Research and Development Command\" con lo \"Air Material Command\" per formare lo \"Air Force Systems Command\". Nel 1963 furono costituiti i \"Materials, Avionics, Aero Propulsion, and Flight Dynamics Laboratories\" e posti sotto una sola organizzazione, la \"Research and Technology Division\". In questo periodo la ricerca si occupava dell'esame di diversi materiali per struttura di aereo, il radar ad allineamento di fase (phased-array), e centrali elettriche migliorate.\nDurante la Guerra del Vietnam, la ASD cre\u00f2 una divisione speciale chiamata \"Limited War/Special Air Warfare\" per far fronte alle esigenze speciali imposte dal conflitto. In questo concetto rientrava il \"Project 1559\" che offriva un modo di valutare nuove idee in fatto di materiali per determinarne l'utilit\u00e0 nel praticare la guerra limitata. I sistemi di supporto comprendevano un sistema di controllo aereo tattico ad alta mobilit\u00e0, paracadute monouso, allarmi anti-inrusione per la difesa di basi aeree, ed un lanciagranate per il fucile AR-15. In reazione al clima unico trovato nel Sudest asiatico la ASD valutando repellenti della pioggia chimica per i caccia scopr\u00ec che numerosi repellenti applicati sui cupolini a terra prima del volo avevano una lunga vita e potevano durare per parecchie ore, perfino giorni.\nNei primi anni 1970 il Dipartimento della Difesa divenne sensibile ai crescenti costi delle forniture militari e di conseguenza abbandon\u00f2 il concetto di comprare un sistema d'arma in forma di \"pacchetto\" chiavi in mano, riorganizzando invece il ciclo di acquisto in cinque fasi: concettuale, validazione, sviluppo, produzione, e dispiegamento. L'Air Force lo interpret\u00f2 come un approccio pi\u00f9 flessibile: fornire supervisione, revisione e valutazione in ogni fase. Con questo nuovo processo la ASD continu\u00f2 a migliorare le fusoliere, e a sviluppare armamenti.\nGli anni 1980 portarono ulteriori tagli di fondi e una coerente ristrutturazione della ASD. Oltre all'ingegnerizzazione dell'equipaggiamento, la ASD lavor\u00f2 al miglioramento dei processi introducendo il Total Quality Management (TQM). La ASD concorse anche ad applicare nella pratica la tecnologia stealth che era stata introdotta negli anni 1970. Si inizi\u00f2 pure a lavorare su un sistema di circuiti integrati ad altissima velocit\u00e0 che mettesse in grado le architetture avioniche avanzate di integrare i sottosistemi di molti aerei (sistemi di lancio delle armi, controlli di volo, comunicazioni) in sottosistemi pi\u00f9 piccoli ed affidabili. Gli \"Avionics and Flight Dynamics Laboratories\" coordinarono la ricerca su una futuribile cabina di pilotaggio \"tutta vetro\" che consentirebbe al pilota, tramite comandi vocali, di mescolare o \"incrementare\" i dati presentati in simboli grafici su un grande schermo di tipo televisivo.\nPost-Guerra fredda.\nNel contesto successivo alla Guerra fredda l'Air Force rialline\u00f2 i suoi comandi, mettendo insieme Air Force Logistics Command ed Air Force Systems Command per formare lo Air Force Materiel Command (AFMC). La ASD fu allora ri-etichettata come Aeronautical Systems Center (ASC) nel 1992 e segu\u00ec una radicale riorganizzazione, per\u00f2 lo ASC mantenne il suo ruolo primario nell'acquisizione di nuovi sistemi e nell'aggiornamento e modifica dei sistemi esistenti a supporto delle \"Air Force's Core Competencies\" anche nel XXI secolo.\nIn considerazione della nuova stagione in tema di sicurezza lo ASC si determin\u00f2 ad aggiornare il B-1 Lancer e il B-2 Spirit da armi esclusivamente nucleari a convenzionali. Di conseguenza, entrambi i velivoli hanno visto ruoli di combattimento attivo. Lo ASC ha dato importanza anche alla \"Information Superiority\" e si \u00e8 concentrata notevolmente nel costruire sensori per gli U-2 e gli UAV.\nBibliografia.\nQuesta voce contiene anche materiale di pubblico dominio tratto dal sito della Air Force Historical Research Agency ( http://www.afhra.af.mil/)."}
{"id": "6777892", "revid": "112157187", "url": "https://it.wikipedia.org/wiki?curid=6777892", "title": "Lavatoio di Malesco", "text": "Nel corso dell'Ottocento venne costruito il Lavatoio di Malesco, ubicato a Malesco (Val Vigezzo) in piazza della chiesa di fianco all'Oratorio di San Bernardino da Siena.\nIl progetto iniziale prevedeva la costruzione di 4 vasconi indipendenti ed un locale adibito al bucato (\"biaa\"). Attualmente, il lavatoio comunale \u00e8 un unico locale rettangolare con 8 vasche al centro e due ampi finestroni sulle pareti di destra e sinistra, che permettono una buona illuminazione dell'ambiente. Lungo le pareti si trovano grosse lastre di pietra che formano un'unica panchina d'appoggio. Gli otto vasconi sono in granito, quattro per lato. Ogni vasca \u00e8 lunga 190 cm, larga 115 cm ed alta esternamente 85 cm, con un piano inclinato di lavoro largo 50 cm. Ha due tubature di carico ed ogni vascone, grazie alla notevole ampiezza, permetteva a tre donne di lavare contemporaneamente, quindi 24 lavandaie in totale potevano trovare posto. Restaurato nel 2002 ora utilizzato come sala espositiva e museo.\nIl lavatoio fa parte dell'ecomuseo Ed Leuzerie e di Scherpelit ed ospita una mostra permanente dedicata a Giovan Maria Salati.\nCuriosit\u00e0.\nEsistevano regole ben precise per l'utilizzo del lavatoio. Chi usava una vasca aveva l'obbligo di ripulirla a fondo in modo da consegnarla pulita alla lavandaia successiva. Inoltre le lavandaie dovevano organizzarsi in modo da lavare contemporaneamente nella stessa vasca e riservane un'altra per il risciacquo. Se nel paese c'erano persone malate o in difficolt\u00e0 le vicine provvedevano al loro bucato. Se in famiglia c'erano dei malati contagiosi i panni venivano prima fatti bollire e sterilizzati nella propria abitazione. era proibito fare il bucato presso le fontanelle del paese perch\u00e9 quell'acqua era destinata all'uso domestico o ad abbeverare gli animali."}
{"id": "6777893", "revid": "767487", "url": "https://it.wikipedia.org/wiki?curid=6777893", "title": "Raspad", "text": "Raspad \u00e8 un film del 1990 diretto da Mikhail Belikov."}
{"id": "6777908", "revid": "767487", "url": "https://it.wikipedia.org/wiki?curid=6777908", "title": "Mathilukal", "text": "Mathilukal \u00e8 un film del 1990 diretto da Adoor Gopalakrishnan."}
{"id": "6777918", "revid": "1005847", "url": "https://it.wikipedia.org/wiki?curid=6777918", "title": "Rasun Anterselva", "text": ""}
{"id": "6777920", "revid": "767487", "url": "https://it.wikipedia.org/wiki?curid=6777920", "title": "Marta ed io", "text": "Marta ed io (\"Martha et moi\") \u00e8 un film del 1990 diretto da Ji\u0159\u00ed Weiss."}
{"id": "6777931", "revid": "767487", "url": "https://it.wikipedia.org/wiki?curid=6777931", "title": "Australia (film 1989)", "text": "Australia \u00e8 un film del 1989 diretto da Jean-Jacques Andrien."}
{"id": "6777936", "revid": "287204", "url": "https://it.wikipedia.org/wiki?curid=6777936", "title": "Tour of Antalya 2018", "text": "Il Tour of Antalya 2018, prima edizione della corsa, valida come prova dell'UCI Europe Tour 2018 categoria 2.2, si svolse in quattro tappe, dal 22 al 25 febbraio 2018, su un percorso di complessivi 450,6\u00a0km con partenza e arrivo ad Adalia, in Turchia. La vittoria fu appannaggio del russo Art\u00ebm Ove\u010dkin, che complet\u00f2 il percorso in 11h07'59\", precedendo il moldavo Cristian Raileanu e l'eritreo Awet Habtom.\nI corridori che presero il via da Adalia furono 170, mentre coloro che portarono a termine il percorso sul medesimo traguardo furono 120. "}
{"id": "6777937", "revid": "94718626", "url": "https://it.wikipedia.org/wiki?curid=6777937", "title": "2 640", "text": ""}
{"id": "6777940", "revid": "767487", "url": "https://it.wikipedia.org/wiki?curid=6777940", "title": "Berlin-Jerusalem", "text": "Berlin-Jerusalem \u00e8 un film del 1989 diretto da Amos Gitai."}
{"id": "6777945", "revid": "1354930", "url": "https://it.wikipedia.org/wiki?curid=6777945", "title": "Trofeo Laigueglia 1968", "text": "Il Trofeo Laigueglia 1968, quinta edizione della corsa, si svolse l'11 febbraio 1968, su un percorso di 160\u00a0km. La vittoria fu appannaggio dell'italiano Michele Dancelli, che complet\u00f2 il percorso in 4h13'50\", precedendo il connazionale Luciano Armani e l'olandese Leo Duyndam. "}
{"id": "6777947", "revid": "59338", "url": "https://it.wikipedia.org/wiki?curid=6777947", "title": "Rinovirus", "text": ""}
{"id": "6777979", "revid": "287204", "url": "https://it.wikipedia.org/wiki?curid=6777979", "title": "Koishikawa (disambigua)", "text": ""}
{"id": "6777988", "revid": "729019", "url": "https://it.wikipedia.org/wiki?curid=6777988", "title": "Arteria cerebellare anteriore inferiore", "text": "L'arteria cerebellare anteriore inferiore (AICA), \u00e8 uno dei tre principali vasi che riforniscono di sangue arterioso il cervelletto. Insieme alla arteria cerebellare posteriore inferiore (PICA) ed alla arteria cerebellare superiore (SCA) oltre ad irrorare il cervelletto garantisce anche un regolare flusso ematico ai distretti del tronco encefalico.\nDecorso.\nL'arteria cerebellare antero inferiore (AICA) deriva dall'arteria basilare; la sua precisa posizione di origine \u00e8 variabile. Si tratta di una singola arteria nel 60-80% dei casi, si presenta duplicata o triplicata nel 20-40% circa dei casi, mentre \u00e8 assente solo nel 2% degli individui.\nLa AICA origina nel terzo inferiore dell'arteria basilare in oltre 3/4 dei casi, e nella giunzione vertebro-basilare solo nel 10% circa dei casi. \nDalla sua origine l'arteria viene a decorrere lateralmente e inferiormente sulla faccia anteriore del ponte, dando origine a molteplici rami perforanti che vascolarizzano i 2/3 inferiori del ponte e la parte superiore del midollo allungato.\nL'arteria entra quindi nella cisterna all'altezza dell'angolo del cervelletto e in prossimit\u00e0 del nervo facciale e del nervo vestibolococleare, inviando rami al canale uditivo interno e al plesso coroideo del IV ventricolo, sporgendo attraverso il foro laterale di Luschka. L'arteria si dirige quindi lateralmente, in posizione superiore rispetto al flocculo cerebellare, quindi piega medialmente, attraversando la faccia inferiore degli emisferi cerebellari, dove\ninvia alcuni rami collaterali che vascolarizzano queste strutture, oltre a porzioni della parte inferiore del verme e, in profondit\u00e0, il nucleo dentato omolaterale.\nRami e territorio vascolarizzato.\nDurante il suo decorso nell'angolo ponto-cerebellare, l'arteria si biforca in due tronchi: il tronco rostrale e il tronco caudo-mediale. \nIl \"tronco rostrolaterale\" in genere entra in relazione con il complesso del nervo acustico e del nervo facciale, aggira il flocculo e vascolarizza i lobi semilunari superiore e inferiore.\nIl \"tronco caudomediale\" si porta verso il basso ed il margine mediale del cervelletto e va a vascolarizzare il lobulo biventre, il peduncolo cerebellare inferiore, la porzione laterale del ponte e una parte di cisterna nel plesso coroideo del 4\u00b0 ventricolo.\nSignificato clinico.\nL'occlusione dell'arteria cerebellare anteriore inferiore \u00e8 considerata un evento raro che generalmente si manifesta con una sindrome pontina laterale, nota anche con il nome di \"sindrome AICA\". La sintomatologia \u00e8 dominata dall'improvvisa comparsa di vertigine e vomito, nistagmo, disartria, tendenza alla caduta dal lato della lesione (a causa delle lesioni che coinvolgono i nuclei vestibolari), e di una variet\u00e0 di caratteristiche che interessano il medesimo lato della lesione neurologica e comprendono emiatassia, perdita della sensibilit\u00e0 del volto (a causa di danni che coinvolgono il nucleo principale del trigemino sensoriale, paralisi facciale (per le lesioni del nucleo facciale), e perdita dell'udito e tinnito (a causa delle lesioni che interessano i nuclei cocleari). La vertigine pu\u00f2 talvolta presentarsi come sintomo isolato diverse settimane o mesi prima che si verifichi l'ischemia acuta e l'infarto cerebrale, probabilmente con il significato di ischemia transitoria interessante l'orecchio interno o il nervo vestibolare. Spesso c'\u00e8 anche perdita della capacit\u00e0 percepire il dolore e la temperatura negli arti e nel tronco controlateralmente al danno: questa evenienza pu\u00f2 portare ad una errata diagnosi di attribuzione del disturbo alla cosiddetta sindrome midollare laterale, che si caratterizza anch'essa per la presenza di segni neurologici \"incrociati\", ma che normalmente non causa sintomi cocleari, gravi paralisi facciale o perdita della sensibilit\u00e0 al volto."}
{"id": "6777994", "revid": "532958", "url": "https://it.wikipedia.org/wiki?curid=6777994", "title": "Smith's", "text": "La Smith's, gi\u00e0 Rom\u00e9o-Smith's, era una squadra maschile belga di ciclismo su strada, attiva nel professionismo dal 1966 al 1968 sotto la direzione di Guillaume Driessens.\nStoria.\nLa Rom\u00e9o-Smith's venne fondata all'inizio del 1966 da Guillaume Driessens, gi\u00e0 direttore sportivo della Rom\u00e9o-Flandria, formazione attiva nel professionismo fino al 1965; la nuova squadra, data la temporanea dismissione del team Flandria, venne costituita intorno a un nucleo di quindici ciclisti ex Flandria, tra cui Willy Planckaert, Guido Reybrouck e Georges Vandenberghe.\nDurante i tre anni di attivit\u00e0 la squadra venne invitata a due Giri d'Italia (1967, 1968), un Tour de France (1966) e una Vuelta a Espa\u00f1a (1967), ottenendo ben tredici successi di tappa complessivi, tra cui sei al Tour 1966 e cinque al Giro 1968, e la vittoria nella classifica a punti al Tour 1966 con Willy Planckaert. Anche nelle corse di un giorno giunsero risultati di rilievo: spiccano le vittorie nella Liegi-Bastogne-Liegi 1968 con Val\u00e8re Van Sweevelt, nella Parigi-Tours 1966 Guido Reybrouck, in due edizioni del Grand Prix Pino Cerami (1967: Willy Planckaert; 1968: Julien Stevens) e nella Nokere Koerse 1968 con Frans Brands.\nAl termine della stagione 1968 la squadra, nota quell'anno solo come Smith's, si sciolse, confluendo nella Faema, la formazione italo-belga capitanata da Eddy Merckx."}
{"id": "6778000", "revid": "438678", "url": "https://it.wikipedia.org/wiki?curid=6778000", "title": "Two Dogs", "text": ""}
{"id": "6778007", "revid": "587728", "url": "https://it.wikipedia.org/wiki?curid=6778007", "title": "Stato di Mafia", "text": ""}
{"id": "6778014", "revid": "124123", "url": "https://it.wikipedia.org/wiki?curid=6778014", "title": "Donna Weinbrecht", "text": ""}
{"id": "6778015", "revid": "1564499", "url": "https://it.wikipedia.org/wiki?curid=6778015", "title": "Lingua ad accento fisso", "text": "Una lingua ad accento fisso \u00e8 un idioma in cui la sillaba accentata di ogni parola, se non in rari casi, \u00e8 sempre la stessa (sempre la prima, o sempre l'ultima, o sempre la penultima ecc.).\nLe lingue ad accento fisso sono relativamente poco numerose e i principali esempi sono:\nDa ci\u00f2 si nota come alcune lingue agglutinanti (turco, ungherese, finlandese ed estone) siano anche ad accento fisso.\nAnche alcune lingue artificiali hanno un accento fisso: ad esempio, in esperanto l'accento cade sempre sulla penultima sillaba."}
{"id": "6778017", "revid": "1366113", "url": "https://it.wikipedia.org/wiki?curid=6778017", "title": "Battaglia del Pastificio", "text": ""}
{"id": "6778021", "revid": "767487", "url": "https://it.wikipedia.org/wiki?curid=6778021", "title": "Stine Lise Hattestad", "text": ""}
{"id": "6778022", "revid": "767487", "url": "https://it.wikipedia.org/wiki?curid=6778022", "title": "Principio di Gause", "text": ""}
{"id": "6778024", "revid": "1793900", "url": "https://it.wikipedia.org/wiki?curid=6778024", "title": "Jean-Luc Brassard", "text": ""}
{"id": "6778026", "revid": "287204", "url": "https://it.wikipedia.org/wiki?curid=6778026", "title": "Ivan D\u00e9rer", "text": "Fu esponente del cecoslovacchismo e sottoscrisse la Dichiarazione di Martin.\nBiografia.\nEra figlio dell'avvocato Jozef D\u00e9rer e di sua moglie Paula.\nFrequent\u00f2 il ginnasio di Bratislava e successivamente studi\u00f2 giurisprudenza all'universit\u00e0 di Budapest, ove si laure\u00f2 nel 1907. Dal 1910 fu avvocato a Bratislava.\nDal 1912 al 1914 fu uno dei redattori del settimanale \"N\u00e1rodn\u00fd hl\u00e1snik\". Durante la Prima guerra mondiale fu ferito alla battaglia di Ivangorod e successivamente fino alla fine della guerra rimase a Vienna.\nNel 1918 fu uno dei coautori e dei firmatari della Dichiarazione di Martin e come membro del Consiglio nazionale slovacco rec\u00f2 il documento a Praga.\nNel 1999 usc\u00ec un film documentario biografico su Ivan D\u00e9rer, opera del regista Fedor Bartko.\nPolitico e deputato.\nFu deputato all'Assemblea nazionale rivoluzionaria dal 14 novembre 1918 al 15 aprile 1920 e fu nominato responsabile per la giustizia presso il Ministero plenipotenziario per l'amministrazione della Slovacchia.\nIn seguito fu deputato al Parlamento cecoslovacco, rieletto in tutte le tornate elettorali dal 25 aprile 1920 al 21 marzo 1939. Appartenne al Partito socialdemocratico operaio cecoslovacco, di cui fu membro del comitato centrale, dal 1934 al 1938 fu anche vicepresidente del partito e dal 1936 presidente del comitato regionale slovacco del partito. \nMinistro.\nEbbe vari incarichi ministeriali:\nDurante e dopo la seconda guerra mondiale.\nDopo lo scioglimento della Cecoslovacchia fu privato della cittadinanza slovacca e gli fu confiscato il suo appartamento di Bratislava. Visse a Praga, dove prese attivamente parte alla resistenza antifascista. La sua attivit\u00e0 fu scoperta e fu imprigionato dai nazisti nel carcere di Pankr\u00e1c dal 1944 al 1945; in seguito fu internato nel campo di concentramento di Terez\u00edn. \nDopo la fine della guerra divenne presidente onorario del Partito del lavoro, di cui era stato fondatore con lo scopo di dare vita a un partito socialdemocratico anticomunista. Dal 1946 al 1948 fu presidente della Corte suprema fino al Colpo di Stato comunista del febbraio 1948. Dal 1954 al 1955 fu incarcerato dal regime comunista, ma nel 1968 fu riabilitato. In quello stesso anno critic\u00f2 Gust\u00e1v Hus\u00e1k per la sua politica federalista.\nMor\u00ec a Praga e fu sepolto nel cimitero praghese di Velk\u00e1 Chuchle.\nOpere.\nFu autore di saggi politici, in cui sostenne l'idea del cecoslovacchismo e di libri di memorie politiche."}
{"id": "6778029", "revid": "634034", "url": "https://it.wikipedia.org/wiki?curid=6778029", "title": "Nucleo olivare superiore", "text": ""}
{"id": "6778030", "revid": "124123", "url": "https://it.wikipedia.org/wiki?curid=6778030", "title": "Jonny Moseley", "text": ""}
{"id": "6778034", "revid": "404449", "url": "https://it.wikipedia.org/wiki?curid=6778034", "title": "Martino (vescovo di Grosseto)", "text": "Biografia.\nMartino fu il secondo vescovo di Grosseto, documentato dal 1174, succeduto a Rolando.\nPrese parte al Concilio Lateranense III del 1179 indetto da papa Alessandro III.\nQuello stesso anno, il 3 agosto, il vescovo stipul\u00f2 un atto di permuta con il conte Ildebrandino VII Aldobrandeschi, cedendo il Poggio di Moscona, allora \"Montecurliano\", di propriet\u00e0 della mensa vescovile, per l'edificazione di un nuovo centro abitato prossimo a Grosseto \u2013 fenomeno del secondo incastellamento \u2013 ma situato in posizione soprelevata, affinch\u00e9 diventasse il nuovo centro politico e per la difesa e il controllo del territorio da parte degli Aldobrandeschi. In cambio, il vescovo aveva ricevuto alcuni territori prossimi alla citt\u00e0 e la possibilit\u00e0 di edificare, qualora lo avesse desiderato, chiese o edifici diocesani nel nuovo ipotetico centro di Montecurliano.\nL'ambizioso progetto, tuttavia, non decoll\u00f2 mai veramente. Il 21 maggio 1180 il vescovo Martino ricevette da papa Alessandro III una lettera nella quale si raccomandava di agevolare le monache di Sant'Ambrogio di Montecelso, intenzionate a stabilirsi presso il poggio di Montecurliano. In un'altra lettera pontificia, veniva ordinato a Martino di celebrare una solenne liturgia in occasione dell'anniversario della morte di san Guglielmo di Malavalle."}
{"id": "6778036", "revid": "124123", "url": "https://it.wikipedia.org/wiki?curid=6778036", "title": "Eric Bergoust", "text": ""}
{"id": "6778040", "revid": "124123", "url": "https://it.wikipedia.org/wiki?curid=6778040", "title": "Andreas Sch\u00f6nb\u00e4chler", "text": ""}
{"id": "6778057", "revid": "124123", "url": "https://it.wikipedia.org/wiki?curid=6778057", "title": "Ale\u0161 Valenta", "text": ""}
{"id": "6778060", "revid": "712828", "url": "https://it.wikipedia.org/wiki?curid=6778060", "title": "Nocicezione uditiva", "text": "Con nocicezione uditiva, si indica un potenziale meccanismo dolorifico di tipo nocicettivo, non ancora diagnosticato obiettivamente su essere umano, a carico dell'orecchio interno innescato inizialmente da suoni prolungati ad alto volume. \u00c8 riportata l'attivazione delle amieliniche fibre afferenti di tipo II collegate alle cellule ciliate esterne presenti nella coclea a seguito dei danni riportati su quest'ultime per mezzo di suoni ad alto volume. \n\u00c8 ipotizzato un collegamento al sintomo di amplificazione dei suoni detta iperacusia, anch'essa riportata al seguito di esposizioni a suoni ad alto volume, sebbene sia considerata da essa distinta."}
{"id": "6778062", "revid": "124123", "url": "https://it.wikipedia.org/wiki?curid=6778062", "title": "Michael Schmid", "text": ""}
{"id": "6778063", "revid": "79227", "url": "https://it.wikipedia.org/wiki?curid=6778063", "title": "Strage di Coo", "text": ""}
{"id": "6778065", "revid": "79227", "url": "https://it.wikipedia.org/wiki?curid=6778065", "title": "Strage di Kos", "text": ""}
{"id": "6778085", "revid": "287204", "url": "https://it.wikipedia.org/wiki?curid=6778085", "title": "Ivan Strinic", "text": ""}
{"id": "6778088", "revid": "599013", "url": "https://it.wikipedia.org/wiki?curid=6778088", "title": "Felix Elofsson", "text": "Biografia.\nIn Coppa del Mondo ha esordito il 9 settembre 2012 ad \u00c5re (36\u00aa).\nNel 2018 ha preso parte ai XXIII Giochi olimpici invernali a Pyeongchang vendendo eliminato nelle qualificazioni e concludendo in ventiquattresima posizione nella gara di gobbe."}
{"id": "6778089", "revid": "1305772", "url": "https://it.wikipedia.org/wiki?curid=6778089", "title": "Comitato di Liberazione Nazionale Alta Italia", "text": "Il Comitato di Liberazione Nazionale Alta Italia, abbreviato comunemente in \"CLNAI\" o \"CLN Alta Italia\", fu un'organizzazione politico-militare italiana costituitasi nel febbraio 1944 a Milano con lo scopo di opporsi al fascismo e all'invasione tedesca dell'Italia nei mesi susseguenti all'armistizio dell'8 settembre e di controllare e coordinare le numerose brigate che avrebbero acquisito crescente potere, con il progressivo sfaldarsi del controllo nazifascista sul territorio del nord Italia, culminato con il 25 aprile ed il passaggio definitivo della potest\u00e0. Il CLNAI costituiva inizialmente la semplice \"costola\" milanese del Comitato di Liberazione Nazionale (CLN), il cui raggio d'azione si estese per\u00f2 successivamente a comprendere tutta l'Italia settentrionale, coordinando i vari comitati regionali di liberazione dell'Italia settentrionale (ossia di quella parte dell'Italia ancora sotto l'occupazione tedesca, delimitata dalla c.d. \"Linea Gotica\").\nDel C.L.N.A.I. facevano parte tutti i movimenti antifascisti e di resistenza italiani, dai comunisti ai socialisti, dai liberali ai democristiani e ai membri del Partito d'Azione.\nStoria.\nFondazione.\nIl CLNAI venne fondato ufficialmente il 7 febbraio 1944 a Milano, in seguito all'autorizzazione pervenuta dalla sede centrale del CLN (a Roma) alla fine di gennaio dello stesso anno. Era per\u00f2 fin dalla primavera del 1943 che a Milano era attivo un comitato di opposizione alla repubblica di Sal\u00f2 costituito da rappresentanti di cinque partiti antifascisti (PCI, PSIUP, DC, PLI e PdA); in seguito all'armistizio dell'8 settembre e alla costituzione - il giorno successivo - del CNL, tale gruppo di opposizione si trasform\u00f2 immediatamente nel CLN milanese.\nFacevano parte del CLNAI, in questa prima fase della sua esistenza, Giustino Arpesani e Luigi Casagrande per il PLI, Roberto Veratti e Domenico Viotto per il PSIUP, Ferruccio Parri e Vittorio Albasini Scrosati per il PdA, Girolamo Li Causi e Giuseppe Dozza per il PCI, Enrico Cas\u00f2 ed Enrico Falck per la DC; la presidenza era andata a Alfredo Pizzoni, figura non legata a partiti politici, ma ben vista dagli anglo-americani, grazie alla conoscenza della lingua inglese e l'ampia esperienza politica e militare. In questa fase il CLNAI era diviso in due sezioni: il comitato finanziario, incaricato del reperimento dei fondi necessari per le attivit\u00e0 resistenziali, e il comitato militare, con compiti di coordinamento della lotta armata (attraverso il Corpo volontari della libert\u00e0).\nAttivit\u00e0 di governo.\nFin dalla sua fondazione, la sezione milanese del CLN apparve intenzionata ad assumere su di s\u00e9 un ruolo di direzione e coordinamento della lotta armata del nord Italia. Tuttavia, la prima sezione del CLN che svolse effettivamente compiti direttivi nella lotta di liberazione fu quella di Torino, forte di una maggiore anzianit\u00e0 operativa (aveva iniziato le operazioni nel 1942); sotto la direzione del generale Operti, per\u00f2, la sezione torinese era sprofondata in una situazione di sostanziale inattivit\u00e0 che aveva spinto molti suoi componenti verso la sezione milanese, pi\u00f9 attiva e che aveva esteso il suo coordinamento fino a Firenze. In seguito alla sua fondazione, avvenuta come detto il 7 febbraio 1944, il CLN di Milano divenne CLNAI e ricevette l'investitura da Roma di \"governo straordinario del Nord\", in rappresentanza del governo italiano.\nFin dai suoi primi mesi di vita il CLNAI non assunse quindi solo un ruolo di coordinamento logistico e militare della guerra partigiana, che secondo attendibili calcoli alla fine di febbraio aveva raggiunto le 100.000 unit\u00e0, ma - in quanto governo straordinario - svolse anche un'attivit\u00e0 di produzione legislativa con l'obiettivo di porsi in contrapposizione all'attivit\u00e0 amministrativa della Repubblica Sociale. Esempi di importanti provvedimenti normativi emanati dal CLNAI sono il decreto del 9 agosto 1944 \"in difesa degli stabilimenti e delle fabbriche\" e i decreti di istituzione delle Corti d'Assise e delle Commissioni di giustizia, emessi alla Liberazione (25 aprile) per consentire di irrogare sanzioni agli autori dei delitti fascisti in un clima, per quanto possibile, di legalit\u00e0 e non di giustizia sommaria.\nL'accordo e il riconoscimento alleato.\nFra il novembre e il dicembre 1944, una delegazione del C.L.N.A.I. composta dal presidente e da rappresentanti del Partito liberale, comunista e d'azione, si rec\u00f2 a Roma per trattare l'esplicito riconoscimento del comitato da parte del comando alleato e del governo italiano. Il riconoscimento avrebbe anche ufficializzato la cooperazione militare fra il movimento partigiano e l'esercito anglo-americano. Interesse degli americani era quello di sincerarsi della possibilit\u00e0 del Comitato di mantenere l'ordine nel periodo che sarebbe intercorso dalla fuga delle truppe tedesche e l'arrivo di quelle alleate. D'altro canto il comando del CLNAI aveva interesse in questo riconoscimento al fine di ottenere il riconoscimento del movimento partigiano come una forza combattente regolare, assimilabile all'esercito italiano e vederlo ufficialmente parte delle forze alleate, sebbene questo ultimo riconoscimento mai avvenne veramente.\nIl 7 dicembre 1944, il Comandante Supremo delle Forze Alleate nel teatro del Mediterraneo, Feldmaresciallo Henry Maitland Wilson, dispose negli accordi di Roma, con i 4 delegati del CLNAI \u00abLonghi\u00bb, \u00abMaurizio\u00bb, \u00abSogno\u00bb e \u00abMare\u00bb e il comandante in capo AAI Gen. Raffaele Cadorna, il tentativo esplicito di limitare le aspirazioni rivoluzionarie del C.L.N.A.I. In questo accordo si attribuiva al Comitato la responsabilit\u00e0 di riunire tutti gli elementi di resistenza antifascista, di salvaguardare le risorse economiche del territorio contro sabotaggi e depredazioni del nemico, si disponeva che il comando militare fosse in capo ad un ufficiale gradito agli alleati, si richiedeva che quando il nemico si fosse ritirato il CLNAI mantenesse l'ordine, salvaguardasse le risorse economiche e cedesse al governo militare alleato tutti i poteri precedentemente assunti con il passaggio di tutti i componenti operativi al comando alleato. Infine l'accordo predisponeva una somma economica non eccedente 169 milioni di lire per far fronte alle spese del CLNAI, cos\u00ec divisi Liguria 20, Piemonte 60, Lombardia 25, Emilia 20, Veneto 35. \nQuesto accordo venne definito dall'esecutivo del Partito socialista del CLNAI, un accordo capestro, in quanto poneva ogni iniziativa del CLNAI e gli stessi sviluppi politici della Resistenza sotto il controllo del comando alleato, sottostando di fatto alla rigida osservanza delle clausole armistiziali sottoscritte dal governo regio, per\u00f2 come testimoniato da Cadorna: \"a Roma non vi era altra alternativa e fu giuocoforza firmare\".\nCirca un mese dopo, nel corso di una seduta del CLNAI, Sandro Pertini avrebbe duramente criticato l\u2019accordo firmato con gli alleati affermando che il Partito socialista, che non aveva partecipato alla missione a Roma, lo considerava \u201cdi asservimento del CLNAI alla politica britannica. Scopo evidente della politica inglese - prosegue Pertini \u2013 \u00e8 quello di legare al proprio carro i movimenti di liberazione (vedi Grecia, Belgio, ecc.). Ci\u00f2 \u00e8 perfettamente riuscito nel caso del movimento italiano con la firma del documento in questione, il cui prezzo sono i 160 milioni concessi, come il famoso piatto di lenticchie, al CLNAI\u201d. Nella stessa seduta i rappresentanti del Partito socialista, Pertini e Marzola, protestarono per la visita fatta da Edgardo Sogno ad Umberto di Savoia, nel corso della missione a Roma, che aveva dato modo \u201calla propaganda internazionale di trarne motivo per una errata interpretazione\u201d.\nIl CLNAI nascondeva una spaccatura sul piano sostanziale, riguardo agli scopi finali della lotta. Ci\u00f2 venne ampiamente espresso dal dibattito che i var\u00ee partiti che lo componevano fecero sin dal novembre 1944. L'organo di comando era diviso fra \"chi vedeva una opportunit\u00e0 di rivoluzione democratica e chi si preparava alla ricostruzione del vecchio stato autoritario\", con il Partito d'Azione che spingeva per una rivoluzione sociale da abbinare alla guerra di liberazione popolare. Furono le forze che vedevano nella \"temporanea conservazione delle vecchie strutture, che avrebbe permesso al paese di esprimere legalmente il proprio parere\" quelle a prevalere, anche perch\u00e9 il comando alleato pose molta attenzione affinch\u00e9 ci\u00f2 non potesse in nessun modo avvenire.\nNonostante l'accordo firmato, politicamente vincolante, gli Alleati non furono tranquilli e, dopo l'insurrezione dell'EAM ad Atene del dicembre 1944, temettero un simile sviluppo della situazione politica nell'Italia Settentrionale, tanto che arrivarono a \"scoraggiare l'indiscriminata espansione dell'armamento dei partigiani\".\nFu di pochi giorni seguente all'accordo fra gli alleati e il CLNAI, il comunicato bipartito nel quale il 26 dicembre del 1944 il governo di Roma, guidato da Ivanoe Bonomi, riconobbe ufficialmente il Comitato di Liberazione Nazionale Alta Italia, delegando a rappresentarlo e legando lo stesso al governo monarchico italiano. Si tratt\u00f2 della fondazione di un supporto giuridico e politico legittimatorio, delle azioni politiche, amministrative e militari del CLNAI, utilizzato nei mesi successivi come matrice legislativa dell'operato del Comitato.\nIl CLNAI approv\u00f2 poi il 17 gennaio 1945 una deliberazione dove confermava il proprio orientamento generale, \"le proprie soluzioni pratiche e le proprie designazioni alle cariche pubbliche [volte alla ] instaurazione di una sana e solida democrazia\".\n25 aprile.\nAlle 8 del mattino del 25 aprile 1945, via radio, il CLNAI da Milano (presieduto da Alfredo Pizzoni, Luigi Longo, Emilio Sereni, Sandro Pertini e Leo Valiani e presenti il presidente designato Rodolfo Morandi, Giustino Arpesani per il Partito Liberale e Achille Marazza per la Democrazia Cristiana), proclam\u00f2 l'insurrezione generale in tutti i territori ancora occupati dai nazifascisti, indicando a tutte le forze partigiane attive nel Nord Italia facenti parte del Corpo Volontari della Libert\u00e0 di attaccare i presidi fascisti e tedeschi imponendo la resa prima dell'arrivo delle truppe alleate, come pre-annunciato nell'; Il proclama fu diffuso via radio da Sandro Pertini e si concluse con le parole:\n\u201cCittadini, lavoratori! Sciopero generale contro l\u2019occupazione tedesca, contro la guerra fascista, per la salvezza delle nostre terre, delle nostre case, delle nostre officine. Come a Genova e a Torino, ponete i tedeschi di fronte al dilemma: arrendersi o perire.\u201d\nParallelamente il CLNAI eman\u00f2 dei decreti legislativi per assumere il potere \u00abin nome del popolo italiano e quale delegato del Governo Italiano\u00bb, stabilendo tra le altre cose la condanna a morte per tutti i gerarchi fascisti, incluso Benito Mussolini, che sarebbe stato raggiunto e fucilato tre giorni dopo.\nDopo la liberazione.\nIn seguito al 25 aprile e alla Liberazione il CLNAI, nelle sue veci di governo straordinario del nord Italia, emana (26 aprile 1945) il decreto con cui si annuncia la continuazione della lotta a fianco degli alleati e si notifica l'ingiunzione ai nazifascisti di consegnare le armi e arrendersi. Il presidente del CLNAI alla Liberazione non era pi\u00f9 Alfredo Pizzoni, sostituito il 29 marzo da Rodolfo Morandi; i responsabili erano invece Luigi Longo ed Emilio Sereni per i comunisti, Ferruccio Parri e Leo Valiani per gli azionisti (PdA), Augusto De Gasperi e Achille Marazza per i democristiani, Rodolfo Morandi e Sandro Pertini per i socialisti e, infine, Giustino Arpesani e Filippo Jacini per i liberali.\nIl 29 aprile 1945 il Comitato, tramite un , dichiar\u00f2 che la fucilazione di Mussolini e complici, era stata ordinata dal CLNAI stesso ed era la conclusione di una lotta insurrezionale che segnava per la Patria la premessa della rinascita e della ricostruzione.\nNell'immediato dopoguerra, il CLNAI \u00e8 responsabile dell'organizzazione della ripresa della vita civile e produttiva nell'intero Nord Italia, promuove e controlla l'Epurazione, la nomina dei vari commissari e l'attivit\u00e0 di assistenza. Si fa portatore della richiesta di formazione di un governo che sia un'espressione dei Comitati di liberazione e che garantisca un radicale rinnovamento della direzione politica del Paese.\nInternamente, si dota di un'adeguata struttura per far fronte ai nuovi compiti amministrativi ed economici: il 18 maggio 1945 crea la Commissione Organizzatrice con i seguenti uffici: Epurazione, Avocazione profitti di regime, Commissari, Sindacale, Assistenza e il 18 settembre 1945 della Commissione finanziaria di controllo per la revisione della contabilit\u00e0\nNel mese di febbraio del 1946 il CLNAI venne assorbito dal CLN centrale; il 21 giugno dello stesso anno, l'intera organizzazione venne sciolta con l'accordo di tutti i partiti politici aderenti."}
{"id": "6778098", "revid": "599013", "url": "https://it.wikipedia.org/wiki?curid=6778098", "title": "Emerson Smith", "text": "Biografia.\nIn Coppa del Mondo ha esordito il 10 dicembre 2016 a Ruka (27\u00aa).\nNel 2018 ha preso parte ai XXIII Giochi olimpici invernali a Pyeongchang vendendo eliminato nelle qualificazioni e concludendo in ventiquattresima posizione nella gara di gobbe."}
{"id": "6778101", "revid": "155634", "url": "https://it.wikipedia.org/wiki?curid=6778101", "title": "Rohan Chapman-Davies", "text": "Biografia.\nIn Coppa del Mondo ha esordito il 31 gennaio 2013 a Deer Valley (32\u00aa).\nNel 2018 ha preso parte ai XXIII Giochi olimpici invernali a Pyeongchang vendendo eliminato nelle qualificazioni e concludendo in ventiduesimo posizione nella gara di gobbe."}
{"id": "6778102", "revid": "125353171", "url": "https://it.wikipedia.org/wiki?curid=6778102", "title": "Giovanni Melodia", "text": "Biografia.\nFiglio di Vicenzo, pastore evangelico battista e candidato socialista nelle liste delle elezioni politiche del 1919, esponendosi in diverse occasioni al regime fascista come pacifista.\nDopo aver frequentato l'Istituto Industriale di Livorno, Giovanni si diplom\u00f2 stenografo giornalista. Lavor\u00f2 dapprima presso la Piaggio di Pontedera, poi alle Officine Meccaniche Reggiane di Reggio Emilia.\nNel 1937 ader\u00ec a un'organizzazione antifascista di orientamento comunista per il sostegno dei combattenti rivoluzionari in Spagna.\nLa reclusione in Italia.\nIl 18 maggio 1939, mentre era militare a Roma, fu arrestato dall'OVRA con l'accusa di aver svolto attivit\u00e0 cospirativa in favore dei combattenti repubblicani in Spagna. Il 2 marzo 1940 fu deferito dal Tribunale speciale per la difesa dello Stato e condannato a trent'anni di detenzione, poi ridotti a ventotto per una sopraggiunta amnistia. Nel 1964 la Corte suprema di cassazione canceller\u00e0 questa sentenza perch\u00e9 \"giuridicamente inesistente\".\nDopo i bombardamenti di Roma del 14 maggio 1943, in seguito ai danni subiti dal carcere di Regina Coeli, Giovanni Melodia fu trasferito insieme ad altri detenuti politici in detenzione presso l'abbazia di Sulmona. Dopo la caduta del fascismo il 25 luglio e l'avvento di Pietro Badoglio, il direttore reclusiorio dell'abbazia, rifiut\u00f2 a Melodia e altri detenunti politici la scarcerazione.\nNel settembre 1943 venne organizzato un piano di fuga, che si concluse senza successo. un nuovo tentativo di evasione si ebbe pochi giorni dopo, ma ancora una volta non port\u00f2 al risultato sperato. Nonostante questi insuccessi, i detenuti politici costituirono un comitato internazionale, presieduto da Ante Cinotti, il cui consiglio militare, con Melodia a capo del gruppo italiano, si riun\u00ec tra il 7 e l'8 ottobre 1943. Durante questa riunione si decise di avviare una preparazione militare, che rimase per\u00f2 irrealizzata. Infatti, la mattina dell'8 ottobre i soldati della Wehrmacht caricarono tutti i detenuti su carri merci e fatti partire per la Germania, con destinazione il campo di concentramento di Dachau. Il viaggio dur\u00f2 sei giorni e cinque notti, concludendosi il 13 ottobre 1943.\nLa detenzione a Dachau.\nGiunto nel lager di Dachau, a Melodia fu assegnato il numero di matricola 56675. Pochi giorni dopo il suo arrivo, fu messo al corrente dell'esistenza nel lager di una organizzazione clandestina della quale inizi\u00f2 a fare parte come rappresentante degli italiani, facendosi accettare dai prigionieri delle altre nazionalit\u00e0 - che nutrivano forti perplessit\u00e0 verso gli italiani visti come nemici, occupanti e aggressori - che riconoscevano in lui un \"politico puro e un intransigente antifascista\".\nL'organizzazione si componeva di un livello di carattere militare e di sabotaggio e di un coordinamento politico. Melodia far\u00e0 parte di quest'ultimo insieme all'ex ministro albanese Ali Ku\u00e7i, il deputato belga Arthur Haulot, il maggiore canadese O'Leary e pochi altri.. Nel dicembre 1944 le due componenti si fonderanno dando vita all'International Prisoner Committee, cui gli Alleati attribuiranno il comando legale del campo dopo la Liberazione.\nIl 28 aprile 1945, Melodia compone il Comitato italiano in Dachau, presiedendolo. A partire dal giorno successivo (29 aprile 1945, data della liberazione di Dachau) il Comitato si far\u00e0 carico di diversi compiti, tra cui la creazione dell'ospedale italiano, la redazione dell'elenco ufficiale dei morti e dei sopravvissuti italiani e l'organizzazione dei rimpatri. Melodia, insieme ad altri compagni come Mario Sbardella , lavorer\u00e0 anche alla redazione del bollettino \"Gli italiani in Dachau\" di cui saranno prodotti 37 numeri.\nInsieme a don Carlo Manziana, Melodia sar\u00e0 tra gli ultimi italiani a lasciare Dachau, il 13 luglio 1945 dopo aver trascorso 21 mesi nel lager nazista.\nL'impegno nella memoria.\nDal 1\u00ba agosto 1945 Melodia ricopre il ruolo di Ispettore reduci Alta Italia nel ministero per l'Assistenza post bellica; rassegner\u00e0 le dimissioni da questo incarico il 31 dicembre 1947.\nIn seguito, sar\u00e0 a lungo Segretario Nazionale dell'Associazione nazionale ex deportati nei campi nazisti e successivamente presidente della Sezione romana della stessa. Ha inoltre pubblicato diversi libri e articoli sul tema della deportazione."}
{"id": "6778115", "revid": "287204", "url": "https://it.wikipedia.org/wiki?curid=6778115", "title": "Moschea nuova", "text": "La moschea nuova o moschea yeni (in macedone: \u0408\u0435\u043d\u0438 \u045f\u0430\u043c\u0438\u0458\u0430) \u00e8 una moschea ottomana della citt\u00e0 di Bitola, nella Macedonia del Nord. L'edificio sorge nel centro storico della citt\u00e0 macedone, a pochi metri dalla torre dell'orologio. Ospita al suo interno una galleria d'arte.\nStoria e descrizione.\nLa moschea venne costruita tra il 1558 ed il 1559 da Khadi Mahmud Effendi. Venne chiusa al culto nel 1943 e riapr\u00ec come galleria d'arte nel 1957. La sala di preghiera \u00e8 sormontata da una singola grande cupola. All'interno dell'edificio, cos\u00ec come all'esterno e sul minareto alto 39 m, sono presenti delle decorazioni realizzate con le maioliche. Al contrario della tecnica tradizionale ottomana, dove venivano assemblate delle piastrelle gi\u00e0 precedentemente pitturate, nella moschea nuova l'ornamento viene realizzato con l'insieme delle piastrelle. \u00c8 l'unico caso in Macedonia, oltre alla t\u00fcrbe della moschea Alad\u017ea di Skopje, dov'\u00e8 possibile riscontrare questo tipo di decorazioni."}
{"id": "6778122", "revid": "37401", "url": "https://it.wikipedia.org/wiki?curid=6778122", "title": "Canto delle scolte modenesi", "text": ""}
{"id": "6778154", "revid": "1444345", "url": "https://it.wikipedia.org/wiki?curid=6778154", "title": "Njama da sam az", "text": "Njama da sam az \u00e8 un singolo della cantante bulgara Andrea, pubblicato il 1\u00ba novembre 2013."}
{"id": "6778156", "revid": "123735189", "url": "https://it.wikipedia.org/wiki?curid=6778156", "title": "T-Group", "text": "Il termine T-Group (tradotto letteralmente in italiano in \"gruppo-T\") designa una tecnica di formazione in campo psicologico, ideata nel 1946 da Kurt Lewin e dai suoi allievi. Il nome \u00e8 un'abbreviazione di \"sensitivity training group\", cio\u00e8 gruppo di addestramento alla sensibilit\u00e0. \u00c8 conosciuta in Italia anche con altri nomi come: \"Seminario di sensibilizzazione alle dinamiche di gruppo, Gruppo autocentrato, Laboratorio di gruppo, Seminario di addestramento alle relazioni interpersonali\".\nIn questi gruppi i partecipanti (in genere, tra le 8-15 persone) riescono ad apprendere da se stessi, attraverso le interazioni reciproche che intrattengono con gli altri membri del gruppo. Ci\u00f2 \u00e8 reso possibile dai feedback, dalle soluzioni ai problemi e dai giochi di ruolo che permettono loro di ottenere informazioni su se stessi, sugli altri e sui gruppi in generale.\nSono stati intrapresi studi sperimentali allo scopo di determinare quali effetti la partecipazione a un gruppo-T ha sui partecipanti. Ad esempio, un articolo del 1975 di Nancy E. Adler e Daniel Goleman ha concluso che \"Gli studenti che avevano partecipato a un T-Group hanno mostrato un cambiamento significativamente maggiore verso l'obiettivo che avevano intrapreso rispetto a quelli che non lo avevano fatto.\" Carl Rogers descrisse il T-Group come \"... l'invenzione sociale pi\u00f9 significativa del secolo\".\nStoria.\nKurt Lewin, nato in Germania, fu uno dei primi psicologi che si occuparono di psicologia sociale. Apparteneva in particolare alla corrente della Gestalt. Sosteneva che per comprendere il comportamento umano \u00e8 necessario comprendere l'individuo nella sua specificit\u00e0 e la situazione nella quale \u00e8 immerso. Applic\u00f2 a questa impostazione i principi della geometria topologica e della fisica di Maxwell (campo elettromagnetico) che lo portarono ad ideare la teoria del campo e da qui allo studio dei gruppi. Il nazismo lo costrinse ad emigrare negli Stati Uniti dove continu\u00f2 ad insegnare e a sperimentare nel campo delle relazioni umane portando grandi innovazioni nel modo di analizzare il comportamento umano.\nL'idea del T-group nacque durante un seminario per assistenti sociali, quando una partecipante interruppe una riunione dello staff dei docenti chiedendo di parteciparvi.\nObiettivi.\nI principali scopi che il T-group si propone di far conseguire al partecipante sono:\nMetodologia.\nSi fa riferimento alla tecnica di apprendimento cosiddetta \"autocentrata\". \nSi tratta di un seminario con le seguenti caratteristiche:"}
{"id": "6778162", "revid": "92723", "url": "https://it.wikipedia.org/wiki?curid=6778162", "title": "J\u00e1n Bako\u0161 (semitista)", "text": "Fu pioniere dell'orientalistica slovacca moderna e crebbe la prima generazione di arabisti slovacchi.\nBiografia.\nEra figlio del fabbro Rudolf Bako\u0161 e di sua moglie M\u00e1ria Kadle\u010d\u00edkova.\nStudi\u00f2 teologia e semitistica a Gottinga, quindi filosofia dei popoli semitici a Berlino, a Parigi e a Roma. Dal 1921 al 1946 fu professore di scienze veterotestamentarie alla facolt\u00e0 di teologia evangelica dell'Universit\u00e0 Comenio di Bratislava, di cui fu decano dal 1944 al 1945. Dal 1934 al 1959 fu anche professore di lingue e culture semitiche alla facolt\u00e0 di filosofia della stessa universit\u00e0 e anche di questa facolt\u00e0 divenne decano dal 1945 al 1946. A partire dal 1953 fu membro dell'Accademia slovacca delle scienze e a partire del 1965 dell'Accademia cecoslovacca delle scienze. Nel 1960 fond\u00f2 il Gabinetto di orientalistica dell'Accademia slovacca delle scienze.\nComment\u00f2 e pubblic\u00f2 le opere di antichi filosofi siri, arabi ed ebrei. Tradusse dall'arabo al francese l'opera di Avicenna."}
{"id": "6778171", "revid": "124123", "url": "https://it.wikipedia.org/wiki?curid=6778171", "title": "Cesare Chiominto", "text": "Tra i primi ad aver contribuito alle ricerche linguistiche sul dialetto locale, \u00e8 considerato una delle figure pi\u00f9 rappresentative del tessuto culturale pontino e un punto di riferimento per gli studi sul dialetto corese.\nBiografia.\nFiglio di Galileo, artigiano e fervido antifascista, ed Elena Ceracchi, ancora bambino si form\u00f2 in seminario, prima a Roma e poi a Siena, dove ebbe modo di entrare in contatto con don Giuseppe Morosini.\nAllo scoppio della seconda guerra mondiale, avendo rifiutato di prendere i voti, fu costretto al servizio militare e part\u00ec per l'Albania e la Jugoslavia.\nA seguito dell\u2019armistizio 8 settembre 1943, poich\u00e9 non ader\u00ec alla Repubblica Sociale Italiana, venne deportato in Germania, nel campo di concentramento di Bergen-Belsen. \nRiusc\u00ec a sopravvivere e nel 1945, terminata la guerra, torn\u00f2 a vivere nella sua citt\u00e0 natale. \nComplet\u00f2 gli studi liceali e si iscrisse a quelli universitari laureandosi in lettere classiche presso l\u2019\"Universit\u00e0 di Roma La Sapienza\" con una tesi sullo scrittore romano Columella, discussa con il professor Ettore Paratore.\nPresto intraprese la carriera di insegnante che esercit\u00f2 in diversi istituti e licei del territorio lepino, tra cui la scuola media di Cori di cui divenne Dirigente Scolastico e dove rimase in servizio fino al pensionamento .\nSi spos\u00f2 con Alma Ceracchi, da cui ebbe tre figli.\nGli studi dialettali e la poetica.\nA partire dal dopoguerra e in particolare negli anni \u201970-\u201980, Chiominto intraprese un lungo lavoro di selezione e studio di termini ed espressioni dialettali di Cori, attraverso un\u2019attenta raccolta di fonti orali e documentazione d\u2019archivio. A tale ricerca si affianc\u00f2 una prima produzione poetica che conflu\u00ec ne \"Lo parl\u00e0 forte della pora ggente\", opera pubblicata dall\u2019editore Bulzoni nel 1984 e che raccoglie poesie, proverbi e le prime note grammaticali.\nIl lavoro di ricerca linguistica, intrapreso da Chiominto, venne particolarmente apprezzato e sostenuto dal professor Tullio De Mauro che, proprio in quegli anni, conduceva studi sui dialetti di area romana e laziale, e lo spinse a proseguire le ricerche, dalle quali scaturirono le opere \"Vocaboli, espressioni frasi idiomatiche, localit\u00e0, nomi, soprannomi nel dialetto di Cori\" e a \"C\u00f2ri m\u00e9 bb\u00e9glio\", entrambe pubblicate postume dall'editore Bulzoni nel 2006.\nLa poetica di Chiominto \u00e8 incentrata sulla rappresentazione, ironica e priva di nostalgia, del mondo contadino e dei suoi valori: protagonisti delle poesie sono pastori, artigiani, persone del popolo legate ad una societ\u00e0 destinata al cambiamento.\nLe parole del professor Tullio De Mauro ben sintetizzano i tratti pi\u00f9 significativi della sua poetica:\nDiversi altri studiosi si interessarono alle poesie di Chiominto, in particolare il professor Stefano Gensini che lo inser\u00ec all'interno di un'antologia di poeti dialettali, riportando alcune sue poesie.\nIl 10 Novembre 2002, Chiominto ricevette l\u2019omaggio ufficiale dall\u2019Associazione Artisti Lepini tramite il conferimento del Diploma Honoris Causa Cultura Lepina nell\u2019ambito della decima edizione del \"Premio Biennale Letterario Internazionale dei Monti Lepini\"."}
{"id": "6778173", "revid": "76963", "url": "https://it.wikipedia.org/wiki?curid=6778173", "title": "Friedrich Loos", "text": "Biografia.\nNacque a Graz il 29 ottobre 1797. Studi\u00f2 a Vienna presso l'Accademia con Joseph M\u00f6ssmer e intraprese viaggi di studio nelle regioni alpine dell'Austria. Dal 1835 al 1836 visse a Vienna, e dal 1846 visse a Roma. Si trasfer\u00ec poi a Kiel, dove lavor\u00f2 come insegnante di disegno all'universit\u00e0 nel 1863, dove mor\u00ec anche il 9 maggio 1890. Nei suoi dipinti, enfatizz\u00f2 la luce e il colore per ammorbidire la sua pittura, cos\u00ec come per armonizzare e unire i dettagli."}
{"id": "6778174", "revid": "944751", "url": "https://it.wikipedia.org/wiki?curid=6778174", "title": "Ulysse Nardin", "text": "Ulysse Nardin \u00e8 una societ\u00e0 svizzera specializzata nella produzione di orologi di lusso, conosciuta in particolare per la produzione di cronometri marini nel corso del 1800.\nL'azienda \u00e8 stata fondata nel 1846 a Le Locle, Svizzera da Ulysse Nardin.\nStoria.\nA causa della crisi del quarzo, Ulysse Nardin ha affrontato sfide significative alla fine degli anni '70 e all'inizio degli anni '80. Nel 1983 la societ\u00e0 fu acquisita dall'uomo d'affari Rolf Schnyder che, in collaborazione con orologiai come Ludwig Oechslin, fece rivivere il marchio. Rolf Schnyder \u00e8 stato amministratore delegato e ha trasformato l'azienda in un business sano, introducendo anche diverse innovazioni. Nel 1996, Ulysse Nardin realizz\u00f2 il suo primo orologio da polso per cronometro marino \"Marine Chronometer 1846\" e il primo calendario perpetuo \"Perpetual Ludwig\". Questi orologi sono stati progettati da Ludwig Oechslin in occasione del 150\u00ba anniversario del marchio.\nDopo la morte improvvisa di Schnyder nel 2011, Chai Schnyder, sua moglie, rilev\u00f2 l'azienda. Nello stesso anno fu acquisito un laboratorio svizzero di smaltatura, Donz\u00e9 Cadrans, che ha dato al marchio l'opportunit\u00e0 di utilizzare lo smalto nei quadranti dell'orologio.\nNel 2014, Ulysse Nardin \u00e8 stata acquisita dal gruppo di lusso Kering, precedentemente noto come PPR.\nModelli Storici.\nTra i modelli che hanno fatto la storia della produzione Ulysse Nardin troviamo gli orologi Astrolabium Galileo Galilei, Michelangelo e il San Marco.\nIl lancio dell'orologio Astrolabium Galileo Galilei nasce dalla collaborazione tra Rolf W. Schnyder (il proprietario della casa Ulysse Nardin) e l'orologiaio Ludwig Oechslin. \nL'astrolabio \u00e8 il primo orologio astronomico da polso con movimento automatico. Misura direzione e altezza degli astri sopra la linea dell'orizzonte, posizione del sole, della luna e delle stelle a tutte le ore, movimento dello zodiaco, eclissi lunari e solari, alba e tramonto del sole e della luna, mesi e giorni, andamento delle stagioni.\nLa produzione di questi orologi cominci\u00f2 nel 1985."}
{"id": "6778176", "revid": "125607332", "url": "https://it.wikipedia.org/wiki?curid=6778176", "title": "Adam Edelman", "text": "Biografia.\nHa studiato ingegneria meccanica al Massachusetts Institute of Technology (MIT) a Cambridge negli Stati Uniti d'America. Suo padre Elazer Edelman \u00e8 un noto ingegnere biomedico, fisico, accademico ed inventore. \u00c8 secondo di tre fratelli. Il fratello maggiore Alex Edelman, \u00e8 un attore e scrittore di programmi televisivi, il fratello minore Austin, \u00e8 laureato al MIT come lui.\nQuand'era al college ha giocato ad hockey su ghiaccio, nel ruolo di portiere, per il \"MIT Engineers team\", negli Stati Uniti D'America. Nel 2014 ha anche gareggiato nel \"Annapolis Drug Free Bodybuilding Championships\". \nNel 2014 ha iniziato a dedicarsi allo skeleton. Ha rappresentato Israele ai Giochi olimpici invernali di Pyeongchang 2018, concludendo la gara al ventottesimo posto. Prese inoltre parte a due edizioni dei campionati mondiali, piazzandosi trentatreesimo a a Innsbruck 2016 e trentacinquesimo a Sch\u00f6nau am K\u00f6nigssee 2017.\nNel 2021 \u00e8 passato al bob, terminando al nono posto nella classifica generale della Coppa Nordamericana 2021/22 in tutte e tre le graduatorie (bob a due, bob a quattro e combinata maschile)."}
{"id": "6778187", "revid": "76963", "url": "https://it.wikipedia.org/wiki?curid=6778187", "title": "Joseph M\u00f6ssmer", "text": "Biografia.\nNacque a Vienna, dal 1796 studi\u00f2 con Friedrich August Brand. Terminato l'insegnamento presso l'Accademia, si dedic\u00f2 alla pittura paesaggistica per decenni, incoraggiando la pittura all'aperto, e esercit\u00f2 una notevole influenza senza guadagnare molta reputazione per le sue capacit\u00e0.\nAll'Accademia i suoi studenti pi\u00f9 famosi furono August Heinrich, Anton Altmann e Friedrich Loos."}
{"id": "6778202", "revid": "124123", "url": "https://it.wikipedia.org/wiki?curid=6778202", "title": "Anton Altmann", "text": "Biografia.\nStudi\u00f2 pittura paesaggistica sotto la guida di M\u00f6ssmer presso l'Accademia di Belle Arti di Vienna.\nDopo il ruolo di insegnante di disegno del conte Apponyi in Ungheria, si stabil\u00ec a Vienna e divenne famoso come pittore di paesaggi. Tra i suoi lavori pi\u00f9 importanti ci sono i seguenti:"}
{"id": "6778203", "revid": "11190", "url": "https://it.wikipedia.org/wiki?curid=6778203", "title": "Arteria cerebellare posteriore inferiore", "text": ""}
{"id": "6778205", "revid": "1522738", "url": "https://it.wikipedia.org/wiki?curid=6778205", "title": "Samura Kamara", "text": "Dal 2007 al 2009 ha ricoperto la carica di governatore della Banca centrale della Sierra Leone.\nMinistro delle finanze dal 2009 al 2012 e ministro degli affari esteri dal 2012 al 2017 nei governi guidati da Ernest Bai Koroma, si candida in occasione delle elezioni presidenziali del 2018 con il sostegno del All People's Congress, formazione di orientamento socialista."}
{"id": "6778213", "revid": "831312", "url": "https://it.wikipedia.org/wiki?curid=6778213", "title": "Grand Prix Alanya", "text": "Il Grand Prix Alanya \u00e8 una corsa in linea maschile di ciclismo su strada, che si disputa attorno a Alanya, nella provincia di Adalia in Turchia, nel mese di febbraio. Fa parte del circuito UCI Europe Tour, classe 1.2.\nAlbo d'oro.\n\"Aggiornato all'edizione 2022.\""}
{"id": "6778215", "revid": "76963", "url": "https://it.wikipedia.org/wiki?curid=6778215", "title": "Friedrich August Brand", "text": "Biografia.\nEra il figlio di Christian Hilfgott Brand, nato a Vienna. Era membro dell'Accademia imperiale di Vienna.\nDipinse diversi soggetti storici e paesaggi, e registr\u00f2 alcune tavole, sia con l'incisione a puntasecca che con il bulino, di cui impar\u00f2 da Schmutzer. Tra le altre opere:\nTra i suoi studenti vi era il professore veterano di pittura paesaggistica presso l'Accademia di Belle Arti di Vienna, Joseph M\u00f6ssmer."}
{"id": "6778216", "revid": "278406", "url": "https://it.wikipedia.org/wiki?curid=6778216", "title": "Hanna Huskova", "text": ""}
{"id": "6778221", "revid": "767487", "url": "https://it.wikipedia.org/wiki?curid=6778221", "title": "L'unica (film)", "text": "L'unica (\"Irreplaceable You\") \u00e8 un film del 2018 diretto da Stephanie Laing, con protagonisti Gugu Mbatha-Raw e Michiel Huisman.\nTrama.\nAbbie e Sam si conoscono da quando erano bambini e non si sono pi\u00f9 lasciati. Quando decidono di sposarsi una notizia sconvolge i loro piani: ad Abbie viene diagnosticato un cancro. Di fronte ad un periodo di vita incerto, Abbie inizia la ricerca di un nuovo amore che possa prendersi cura di Sam dopo la sua morte. Durante il periodo di cure Abbie stringe improbabili amicizie, in particolar modo con Myron, malato terminale conosciuto al \"club dell'uncinetto\". Ma le preoccupazioni per il futuro le faranno perdere di vista il suo presente.\nDistribuzione.\nIl film \u00e8 stato distribuito attraverso Netflix a partire dal 16 febbraio 2018."}
{"id": "6778222", "revid": "71433", "url": "https://it.wikipedia.org/wiki?curid=6778222", "title": "L'unica", "text": ""}
{"id": "6778227", "revid": "76963", "url": "https://it.wikipedia.org/wiki?curid=6778227", "title": "Gustave Zidler", "text": "Biografia.\nNipote del fondatore del noto cabaret del \"Moulin Rouge\" di Parigi, Charles Zidler, studi\u00f2 portando avanti la carriera convenzionale di professore. Laureatosi in lettere nel 1885, insegn\u00f2 successivamente nei licei di P\u00e9rigueux e Poitiers, oltre al Lyc\u00e9e Carnot di Parigi, come pure al Lyc\u00e9e Hoche di Versailles, venendo pensionato nel 1927.\nParallelamente alla sua carriera professionale, Gustave Zidler si consacr\u00f2 alla poesia di stampo patriottico. Nel 1933 venne decorato con la croce di cavaliere dell'Ordine Legion d'onore e fu membro della giuria per l'attribuzione del premio nazionale di letteratura spiritualista."}
{"id": "6778234", "revid": "287204", "url": "https://it.wikipedia.org/wiki?curid=6778234", "title": "S.C. Braga (beach soccer)", "text": "Il S.C. Braga \u00e8 un club professionistico di beach soccer con sede a Braga, in Portogallo.\nStoria.\nNel 2019 diventa per la terza volta campione d'Europa battendo il KP Lodz.\nRosa.\n\"Aggiornata al 19 maggio 2017\""}
{"id": "6778235", "revid": "634034", "url": "https://it.wikipedia.org/wiki?curid=6778235", "title": "Area fusiforme dei volti", "text": ""}
{"id": "6778245", "revid": "729019", "url": "https://it.wikipedia.org/wiki?curid=6778245", "title": "Operazione Stella Polare", "text": "L'operazione Stella Polare (in russo \u041e\u043f\u0435\u0440\u0430\u0446\u0438\u044f \u041f\u043e\u043b\u044f\u0440\u043d\u0430\u044f \u0437\u0432\u0435\u0437\u0434\u0430, \"Operatsia Polyarnaya Zvezda\") \u00e8 stata un'operazione militare condotta congiuntamente dal Fronte di Leningrado, dal Fronte di Volkhov e dal Fronte Nordoccidentale tra il febbraio ed il marzo 1943. L'operazione venne pianificata dal generale Georgy Zhukov sulla scia dei successi militari conseguiti con la precedente operazione Iskra. Essa prevedeva la messa in atto di due operazioni di accerchiamento in simultanea, una a nord verso la citt\u00e0 di Mga ed una a sud verso la citt\u00e0 di Demyansk.\nL'operazione riusc\u00ec nella riconquista del saliente di Demyansk ma risult\u00f2 un fallimento nell'accerchiamento delle truppe tedesche del Gruppo Armate Nord. L'accerchiamento sul versante nord fu infatti fallimentare senza alcun guadagno territoriale.\nLa battaglia.\nIl successo da parte tedesca dell'evacuazione del saliente di Demyansk prima della battaglia aveva accorciato la linea del fronte abbastanza per costruire nuove linee difensive ed arrestando l'eventuale offensiva sovietica. Per quanto Zhukov avesse tentato di rinforzare l'offensiva nel mese di marzo, era ormai chiaro che la sua avanzata si sarebbe arrestata. Lo sciogliersi dei ghiacci e della neve in primavera avrebbe segnato la fine degli scontri maggiori lungo tutto il Fronte Orientale fino al mese di luglio. La linea difensiva del Gruppo Armate Nord sarebbe stata spezzata nel gennaio del 1944 con l'offensiva Lenigrado-Novgorod."}
{"id": "6778254", "revid": "1924342", "url": "https://it.wikipedia.org/wiki?curid=6778254", "title": "Oneiro mou", "text": "Oneiro mou \u00e8 un singolo della cantante greca Yianna Terz\u012b, pubblicato il 15 febbraio 2018 su etichetta discografica Panik Records.\nDescrizione.\n\"Oneiro mou\" (in greco: \u038c\u03bd\u03b5\u03b9\u03c1\u03bf \u03bc\u03bf\u03c5, Il mio sogno) \u00e8 stata scritta dalla Terz\u012b stessa, in collaborazione con Aris Kalimeris, Dimitris Stamatiou e Mihalis Papathanasiou. Il brano \u00e8 stato selezionato per l\"Ellinik\u00f3s Telik\u00f3s 2018\", processo di selezione nazionale per l'Eurovision Song Contest. L'evento, inizialmente previsto per il 16 febbraio e poi spostato al 22, \u00e8 stato cancellato per via della squalifica degli altro quattro partecipanti, rendendo Gianna Terz\u012b di fatto l'unica possibile rappresentante greca all'Eurovision. La notizia della partecipazione ufficiale \u00e8 stata confermata dall'ente radiotelevisivo greco ERT il 16 febbraio 2018; \nha cos\u00ec guadagnato il diritto di rappresentare la Grecia all'Eurovision Song Contest 2018 a Lisbona, in Portogallo.\nIl brano ha gareggiato nella prima semifinale dell'8 maggio 2018, competendo con altri 18 artisti, classificandosi quattordicesimo, non riuscendo cos\u00ec a raggiungere la fase finale.\nIl disco \u00e8 stato pubblicato in CD single e download digitale dall'etichetta discografica Panik Records."}
{"id": "6778268", "revid": "329581", "url": "https://it.wikipedia.org/wiki?curid=6778268", "title": "Tem\u00f3sachic", "text": ""}
{"id": "6778307", "revid": "139907", "url": "https://it.wikipedia.org/wiki?curid=6778307", "title": "Nello Buono", "text": "Biografia.\nTerzo di sette figli, inizi\u00f2 molto presto a lavorare (probabilmente subito dopo aver ottenuto la licenza elementare) e a mostrare interesse per l'attivit\u00e0 politica.\nNell'aprile del 1915 si trasfer\u00ec a Terni rispondendo alla richiesta di manodopera per la produzione di guerra della fabbrica d'armi e delle acciaierie. Visse in prima persona le difficolt\u00e0 economiche della fine della guerra, e il periodo di proteste (tra il 1918 e il 1920) che in alcuni casi culmin\u00f2 con l'occupazione delle fabbriche.\nPrime attivit\u00e0 politico/sindacali, arresto e condanna del 1927.\nSuccessivamente si trasfer\u00ec a Torino, trovando lavoro all'Ansaldo automobili, e proprio in territorio piemontese intensific\u00f2 l'attivit\u00e0 politica e sindacale.\nNel 1925 fu sorpreso, e conseguentemente obbligato a tornare a Spello, in una riunione clandestina in fabbrica a Torino. Il 30 giugno 1927 venne arrestato e deferito al tribunale speciale per essere stato notato tra i partecipanti a una riunione regionale clandestina, svolta il 26 giugno, della Confederazione Generale del Lavoro (CGL) in Val di Susa, in localit\u00e0 Trucco sulla strada che sale verso il monte Rocciamelone.\nNello Buono e molti altri partecipanti alla riunione clandestina vennero processati dal Tribunale Speciale per la Difesa dello Stato e condannati a scontare anni di carcere, con l'accusa di aver ricostituito il Partito Comunista e averne svolto attivit\u00e0 di propaganda.\nBuono venne condannato a 6 anni di reclusione, all'interdizione perpetua dai pubblici uffici e a 3 anni di vigilanza speciale. La condanna maggiore inflitta in questo processo fu a carico di Carlo Venegoni, presente alla riunione in Val di Susa e indicato come il principale artefice della ricostituzione del partito, condannato a 10 anni di reclusione.\nDalla scarcerazione alla condanna del 1939.\nPer effetto dell'amnistia emanata con il Regio Decreto del 5 novembre del 1932 venne scarcerato quando ormai aveva gi\u00e0 scontato nel carcere di Lucca 5 anni, 4 mesi e 9 giorni di reclusione.\nTra il 1932 e il 1938 Buono visse costantemente vigilato, cambiando numerose volte lavoro, licenziato pi\u00f9 volte per le frequentazioni di \"compagni di fede\" (come indicato dalle relazioni di carabinieri e polizia) e trasferendosi pi\u00f9 volte tra il Piemonte e l'Umbria.\nNel 1938 espatri\u00f2 clandestinamente in Francia e raggiunse un fratello, che viveva in una zona con forte presenza di emigranti italiani, a Villerupt. Rimase in Francia fino al 1\u00ba ottobre del 1939 quando tent\u00f2 di ritornare in Italia e venne arrestato alla frontiera di Bardonecchia. Fu condannato a 1 anno e 2 mesi di carcere con l'accusa di espatrio clandestino e abbandono di fabbrica impegnata in produzioni di guerra.\nScont\u00f2 la pena nel carcere di Gaeta e una volta terminata la reclusione nel 1941 torn\u00f2 a vivere e lavorare a Torino. Per i 3 anni successivi non venne fatta nessuna annotazione al fascicolo personale fino a un avvistamento al paese di nascita Spello nel febbraio del 1944.\nCondanna del 1944 e deportazione.\nNel marzo del 1944, a seguito di scioperi in fabbrica, fu arrestato, trasferito inizialmente a Bergamo e il 16 marzo a Mauthausen, raggiungendo il campo di concentramento dopo un lungo viaggio durato 4 giorni.\nA Nello Buono venne assegnato il numero 58753. Pass\u00f2 nove mesi tra vari campi di concentramento, in quanto il temuto arrivo dell'esercito sovietico portava a trasferire i deportati in altri lager. Dal campo di Mauthausen fu trasferito prima a Gusen, poi a Schwechat-Floridsdorf, e infine il 1\u00ba dicembre 1944 intraprese il viaggio verso Auschwitz insieme ad altri 1119 detenuti di varie nazionalit\u00e0.\nLa morte di Nello Buono viene registrata con data 2 dicembre, e anche se non si hanno notizie certe si considera molto probabile che sia morto di freddo o di sfinimento durante il trasferimento verso il campo di Auschwitz."}
{"id": "6778329", "revid": "599013", "url": "https://it.wikipedia.org/wiki?curid=6778329", "title": "Kirk Baptiste", "text": "Biografia.\nHa gareggiato per gli Stati Uniti ai Giochi olimpici di Los Angeles 1984, dove ha vinto la medaglia d'argento nei piani con il tempo di 19\"96. Fu questa la prima volta che un atleta correva sotto il muro dei 20 secondi arrivando secondo in gara.\nNel 1985 fece parte, con Harvey Glance, Calvin Smith e Dwayne Evans, del quartetto statunitense che si aggiudic\u00f2 la staffetta 4\u00d7100 nella Coppa del mondo.\nBaptiste \u00e8 stato anche campione mondiale indoor nei piani, con la conquista della medaglia d'oro ai mondiali indoor di ."}
{"id": "6778334", "revid": "1543377", "url": "https://it.wikipedia.org/wiki?curid=6778334", "title": "Bagni greci di Olimpia", "text": "I bagni greci nell'antica Olimpia sono i pi\u00f9 antichi bagni del Santuario di Olimpia e sono situati sul lato occidentale, al di fuori del recinto sacro dell'Altis, vicino alla riva del fiume Cladeo.\nI bagni.\nFurono costruiti durante il V secolo a.C. e furono sviluppati durante il loro utilizzo. Nel II secolo d.C. furono usati come base per la costruzione delle \"Terme del Cladeo\". Si chiamano Bagni greci per distinguerli dalle terme di epoca romana nella stessa zona.\nIl semplice edificio iniziale con il pozzo \u00e8 stato gradualmente trasformato in uno spazio lussuoso con architettura pi\u00f9 complessa e ampie decorazioni e mosaici. Nel periodo romano, i sistemi di approvvigionamento idrico e di drenaggio sono stati perfezionati. C'erano bagni caldi e freddi, come era comune nelle aree di allenamento e nei luoghi di competizione sportiva.\nI bagni greci furono costruiti per soddisfare i bisogni degli atleti, poich\u00e9 li usavano per lavarsi dopo l'allenamento o dopo i giochi. A quei tempi, gli atleti si strofinavano il corpo con l'olio e poi si buttavano polvere durante l'allenamento, per migliorare le loro prestazioni. Questo era un processo che richiedeva molto tempo, ma era necessario e seguiva un certo rituale. La pulizia del proprio corpo dopo le sessioni di allenamento e le competizioni sportive era molto importante per gli atleti: in primo luogo, usavano lo strigile per raschiare gli oli e la polvere dalle proprie membra, quindi, venivano massaggiati e infine avveniva la \"pulizia\" del corpo e dell'anima con l'acqua."}
{"id": "6778337", "revid": "1543377", "url": "https://it.wikipedia.org/wiki?curid=6778337", "title": "Club Cola", "text": "Club Cola \u00e8 il nome di una bibita a base di cola molto popolare nella ex Repubblica Democratica Tedesca.\nInizialmente prodotta su richiesta del Partito Socialista Unificato di Germania e di altre organizzazioni governative, la Club Cola venne creata in modo tale che anche la Germania dell'Est avesse la sua bibita molto simile nel gusto e nell'aspetto a quelle vendute nel mondo occidentale.\nIl governo annunci\u00f2 il progetto della creazione della cola nel 1966 durante la Fiera Primaverile di Lipsia. La prima Club Cola venne imbottigliata il 19 aprile 1967 Berlino Est. La bibita divenne cos\u00ec popolare tra i Tedeschi orientali che venne premiata con un oro alla Fiera Primaverile di Lipsia del 1972.\nLa Club Cola oggi.\nLa Club Cola \u00e8 stata reintrodotta nel mercato tedesco nel 1992, con la produzione affidata alla Spreequell Mineralbrunnen GmbH, ed \u00e8 ancora in commercio. \u00c8 ritornata popolare con la Ostalgie, ovvero la nostalgia per la RDT."}
{"id": "6778362", "revid": "2091899", "url": "https://it.wikipedia.org/wiki?curid=6778362", "title": "Michele Levrino", "text": "Biografia.\nOriginario del torinese, sposato con due figli. Durante la prima guerra mondiale fu arrestato, perch\u00e9 attivista socialista, e inviato al fronte da dove torn\u00f2 ferito. Nel 1919 si trasfer\u00ec a Sesto San Giovanni (Milano) per lavorare come manovale alla Breda.\nPartecip\u00f2 agli scioperi del 1944. Come testimoniato dal figlio Giuseppe, fu arrestato per attivit\u00e0 antifasciste nella propria abitazione il 5 marzo 1944 e portato a San Vittore. Successivamente, il 27 aprile, venne trasferito a Fossoli. Il 12 luglio dello stesso anno venne fucilato nel famigerato eccidio di Cibeno.\nDi lui si ha un'ultima lettera, scritta a Fossoli, di cui non si conosce la data, pubblicata nella raccolta Ultime lettere di condannati a morte e di deportati della Resistenza Italiana.\nIl comune di Sesto San Giovanni gli ha dedicato un largo e un'epigrafe."}
{"id": "6778364", "revid": "265038", "url": "https://it.wikipedia.org/wiki?curid=6778364", "title": "Sporting Clube de Portugal (beach soccer)", "text": "Lo Sporting Clube de Portugal \u00e8 un club professionistico di beach soccer con sede a Lisbona, in Portogallo.\nRosa.\nAllenatore: M\u00e1rio Miguel"}
{"id": "6778375", "revid": "765341", "url": "https://it.wikipedia.org/wiki?curid=6778375", "title": "Bal de l'Op\u00e9ra", "text": "Il Bal de l'Op\u00e9ra (in italiano: \"Ballo dell'Op\u00e9ra\") era il pi\u00f9 famoso di tutti i balli del Carnevale di Parigi ed uno degli eventi principali assieme alla sfilata in maschera, alla \"Promenade du B\u0153uf Gras\", alla \"F\u00eate des Blanchisseuses\" ed alla \"descente de la Courtille\". Si tenne a Parigi ogni anno nel periodo del carnevale dal 1716 alla fine degli anni '20 del XX secolo.\nStoria.\nXVIII secolo.\nIstituito con decreto reale del 31 dicembre 1715, il ballo vide la propria edizione il 2 gennaio 1716. Esso si teneva nel periodo tradizionale del carnevale. All'inizio si trattava quindi solo di un ballo in maschera.\nMaria Luisa Elisabetta di Borbone-Orl\u00e9ans, duchessa di Berry, figlia del reggente, contribu\u00ec alla moda dei balli di carnevale all'Op\u00e9ra di Parigi. Il primo ballo ad ogni modo si tenne nel gennaio del 1716 e cio\u00e8 a pochi mesi di distanza dalla morte di Luigi XIV, troppo pochi perch\u00e9 tale evento non dovesse destare scalpore, ancora di pi\u00f9 perch\u00e9 la duchessa di Berry vi si present\u00f2 mascherata con un abito particolarmente sensuale di Messalina, dai colori variopinti, che venne reputato quasi eccessivo per gli austeri costumi della corte francese dell'epoca e soprattutto irrispettoso per i mesi di lutto previsti per la morte del sovrano. La \"Gazette de la R\u00e9gence\" riport\u00f2 a tal proposito un affronto ricevuto da \"madame\" du Berry nel ballo di carnevale del gennaio del 1717: \u00ab Un ufficiale che non l'aveva riconosciuta, vedendola agghindata in quel modo, le fece dei complimenti dicendole che aveva dei gran bei seni e se questi erano in vendita; la principessa subito gli rispose: - Mi riconosci bene mascherata? Io ti riconosco. - E tu chi sei? La pi\u00f9 grande puttana di Parigi. \u00bb L'impudente perverso se ne and\u00f2 senza conseguenza alcuna.\nA fine Settecento vi prese parte in incognito anche la regina Maria Antonietta con il cognato, il conte di Artois.\nXIX e XX secolo.\nAll'inizio del XIX secolo, la polizia di Parigi inizi\u00f2 ad occuparsi seriamente del caso che ogni anno creava il ballo in maschera all'Op\u00e9ra, sempre pi\u00f9 in contrasto con il periodo sacro che il carnevale precedeva di poco, ma anche per una questione di ordine pubblico.\nIl ballo si tenne quindi all'op\u00e9ra de la rue de Richelieu (sino al 1820), venendo poi spostato alla salle Louvois (1820-1821), poi all'Op\u00e9ra Le Peletier (dal 1821 al 1873) ed infine all'Op\u00e9ra Garnier (dal 1875 al 1903). Nel 1835, Philippe Musard, detto \"Napol\u00e9on Musard le roi du quadrille\" rilanci\u00f2 l'idea di riportare il ballo all'Op\u00e9ra con un'orchestra di 90 elementi e di riportarlo al suo eccentrico spirito iniziale.\nFu qui nel 1840 circa che Philippe Musard lanci\u00f2 l'idea del can-can, danza che venne da subito giudicata come lasciva dalle autorit\u00e0.\nNel 1854, Isaac Strauss venne nominato direttore dell'orchestra del \"bal de l'Op\u00e9ra\" rimpiazzando Philippe Musard.\nIl \"bal de l'Op\u00e9ra\" venne illustrato con disegni di Cham, Daumier, Gustave Dor\u00e9 e Gavarni.\nIl \"Bal de l'Op\u00e9ra\" veniva ancora praticato come festivit\u00e0 nel 1927 ma scomparve alla fine del secondo decennio del XX secolo."}
{"id": "6778388", "revid": "709565", "url": "https://it.wikipedia.org/wiki?curid=6778388", "title": "Editathon", "text": "Una editathon (anche edit-a-thon, sincrasi composta dalle parole \"edit\" e marathon) \u00e8 un evento organizzato nelle comunit\u00e0 di progetti online come Wikipedia, OpenStreetMap (per cui prendono il nome di mapathon) o LocalWiki, durante il quale i contributori creano, modificano e migliorano gli articoli su un tema, soggetto o su un tipo specifico di contenuto. I nuovi contributori di solito ricevono una formazione di base sulla collaborazione a questi progetti.\nLe editathon sono generalmente chiamate \"\" o \"maratone di contribuzione\"."}
{"id": "6778403", "revid": "765341", "url": "https://it.wikipedia.org/wiki?curid=6778403", "title": "Episodi di The Magicians (terza stagione)", "text": "La terza stagione della serie televisiva The Magicians \u00e8 trasmessa dalla rete via cavo statunitense Syfy dal 10 gennaio 2018 al 28 marzo 2018.\nIn Italia, la stagione \u00e8 stata resa disponibile il 15 giugno 2018 dal servizio on demand TIMvision."}
{"id": "6778408", "revid": "767487", "url": "https://it.wikipedia.org/wiki?curid=6778408", "title": "Yare Nee Abhimani", "text": "Yare Nee Abhimani \u00e8 un film del 2000, diretto da D. Rajendra Babu. Si tratta del remake del film hindi Aaina."}
{"id": "6778412", "revid": "944090", "url": "https://it.wikipedia.org/wiki?curid=6778412", "title": "Atlante delle stragi naziste e fasciste in Italia", "text": "L'Atlante delle Stragi Naziste e Fasciste in Italia \u00e8 una banca dati composta e corredata da materiale multimediale tra cui video, documenti iconografici, immagini, testimonianze e altre prove, correlati alle azioni di violenza con esito di morte che furono messi in atto da nazisti e fascisti ai danni del popolo italiano, nell\u2019intervallo di tempo che va dal luglio 1943 al maggio 1945.\nL'Atlante costituisce un strumento di ricerca promosso dall'Istituto nazionale Ferruccio Parri e dall'Associazione Nazionale Partigiani d'Italia, nonch\u00e9 finanziato dal Governo della Repubblica federale tedesca.\nBanca dati dell'Atlante.\nLa banca dati dell'Atlante \u00e8 anche dotata da un sistema informativo georeferenziato e interattivo, dove sono state analizzate e archiviate tutte le stragi e i singoli omicidi di civili e partigiani uccisi al di fuori dello scontro armato, commessi da divisioni dell\u2019esercito tedesco e dall'Esercito Nazionale Repubblicano dopo l\u2019armistizio di Cassibile datato l\u20198 settembre 1943, a partire dai primi eccidi nel Sud Italia, fino alle stragi della ritirata attuate in Lombardia, Piemonte e Trentino-Alto Adige nei giorni successivi la liberazione.\nLa raccolta e lo studio su base cronologica e geografica di tutti gli episodi censiti, ha reso possibile la demarcazione di una cronistoria della guerra nazista in Italia, che mette in collegamento metodo, responsabili, date e luoghi delle violenze perpetrate contro gli inermi sul suolo nazionale.\nL'atlante si \u00e8 avvalso degli approfondimenti di vari gruppi di studio, composti da circa 130 collaboratori, che si sono occupati del tema, spesso con parametri di ricerca differenti, verificando e integrando con indagini in alcune aree geografiche carenti di studi preesistenti, come l\u2019Abruzzo, il Lazio, la Lombardia, il Friuli-Venezia Giulia, il Molise e le Marche.\nDati generali e grafici.\nL'Atlante ha consentito di censire, tramite la raccolta bibliografica, il lavoro di archivio e la consultazione di database gi\u00e0 noti, 5.607 episodi di violenza, per un numero complessivo di 23.669 persone uccise e con una media di 4,2 per episodio. Di questi oltre la met\u00e0, pari a 2.877, sono costituiti da uccisioni di singole persone. \nInoltre l'Atlante ha permesso di configurare precisamente la tipologia delle vittime, il genere, le fasce di et\u00e0, la matrice della strage o dell\u2019uccisione singola, e la distribuzione nelle aree geografiche per regione. \nStragi con pi\u00f9 vittime.\nNell'elenco che segue sono riportate le stragi nazifasciste con pi\u00f9 di 100 morti censite nell'Atlante: \nStragi con pi\u00f9 di 50 morti:"}
{"id": "6778420", "revid": "599013", "url": "https://it.wikipedia.org/wiki?curid=6778420", "title": "Lucrezia Fantelli", "text": "Biografia.\nIn Coppa del Mondo ha esordito il 7 dicembre 2017 a Val Thorens, classificandosi 22\u00aa.\nIn carriera \u00e8 stata iscritta a un'edizione dei Giochi olimpici invernali, , dove si \u00e8 classificata 24\u00aa nello ski cross pur non avendo preso il via nella competizione.\nIl 21 dicembre 2018 a San Candido in occasione della Coppa del Mondo ha raggiunto la settima posizione nello ski cross, ottenendo il miglior risultato della sua carriera.\nHa rappresentato l' ai Giochi olimpici invernali di , dove \u00e8 stata eliminata agli ottavi della prova di ski cross. Durante la gara \u00e8 rimasta vittima di una caduta che le ha provocato un inforunio al crociato e ai menischi."}
{"id": "6778423", "revid": "287204", "url": "https://it.wikipedia.org/wiki?curid=6778423", "title": "S.L. Benfica (beach soccer)", "text": "Lo Sport Lisboa e Benfica \u00e8 un club professionistico di beach soccer con sede a Lisbona, in Portogallo."}
{"id": "6778429", "revid": "729019", "url": "https://it.wikipedia.org/wiki?curid=6778429", "title": "Family Islands", "text": "Family Islands \u00e8 un gruppo di isole continentali situate nel mar dei Coralli lungo la costa del Queensland, in Australia. Si trova a nord della cittadina di Cardwell nella \"Rockingham Bay\" a nord di Hinchinbrook Island e a met\u00e0 strada tra le citt\u00e0 di Cairns e Townsville.\nLe isole costituiscono un parco nazionale (\"Family Islands National Park\") che copre 8,69\u00a0km\u00b2; ne sono escluse Bedarra e Torpe, che sono di propriet\u00e0 privata, e una parte di Dunk Island.\nLe isole.\nIl punto pi\u00f9 alto delle Family Islands \u00e8 il monte Kootaloo (271\u00a0m) su Dunk Island. Le maggiori isole del gruppo (da nord a sud), i loro nomi aborigeni e la loro posizione nella \"famiglia\" sono:\nCi sono anche alcune isole minori:\nA sud delle Family Islands, tra quest'ultime e Hinchinbrook, si trovano le Brook Islands e Goold Island.\nStoria.\nLe isole sono state scoperte l'8 giugno 1770 da James Cook a bordo della \"HMS Endeavour\" durante il suo primo viaggio. Cook diede il nome solo all'isola maggiore, Dunk, in onore di George Montagu-Dunk, II conte di Halifax, che era stato Primo lord dell'Ammiragliato britannico (\"First Lord of the Admiralty\") nel 1762."}
{"id": "6778430", "revid": "92723", "url": "https://it.wikipedia.org/wiki?curid=6778430", "title": "Riccardo di Montecassino", "text": "Biografia.\nEntr\u00f2 nell'ordine benedettino nell'abbazia di Montecassino e nel 1252 ne divenne abate.\nFu creato cardinale da papa Alessandro IV in un conclave che si tenne tra 17 agosto 1255 e il 1\u00ba febbraio 1256; ricevette il titolo di San Ciriaco alle Terme Diocleziane. Il 10 agosto 1258 fu presente all'incoronazione di Manfredi, che si tenne nella cattedrale di Palermo, e per tale ragione il 10 agosto dell'anno successivo fu deposto dal pontefice, che considerava il re un usurpatore. In ogni caso, grazie all'amicizia con il re, Riccardo riusc\u00ec a mantenere il governo dell'abbazia fino alla sua morte, avvenuta il 1\u00ba marzo 1262.\nPrima della morte, verso la fine del 1261, divenne cardinale protopresbitero."}
{"id": "6778431", "revid": "1522738", "url": "https://it.wikipedia.org/wiki?curid=6778431", "title": "Elezioni generali in Sierra Leone del 2018", "text": "Le elezioni generali in Sierra Leone del 2018 si tennero il 7 marzo (primo turno) e il 31 marzo (secondo turno) per l'elezione del Presidente e il rinnovo del Parlamento.\nLo svolgimento delle consultazioni \u00e8 stato posticipato rispetto alla scadenza naturale del mandato: il presidente uscente Ernest Bai Koroma, infatti, si era insediato il 23 novembre 2012 e, in base a quanto stabilito dalla Costituzione, le elezioni avrebbero dovuto tenersi entro tre mesi dal termine del mandato, ossia entro il febbraio 2018. "}
{"id": "6778445", "revid": "287204", "url": "https://it.wikipedia.org/wiki?curid=6778445", "title": "Palazzo dell'ex zuccherificio di Mirandola", "text": "Il palazzo dell'ex zuccherificio di Mirandola \u00e8 un edificio industriale storico di Mirandola, in provincia di Modena.\nRealizzato negli anni 1930 per la produzione di alcool etilico e zucchero, il complesso rappresenta uno dei pi\u00f9 importanti esempi di archeologia industriale della bassa modenese.\nStoria.\nNegli anni 1930 la Societ\u00e0 italiana per l'industria dello zucchero indigeno, di propriet\u00e0 dell'armatore genovese Erasmo Piaggio e del figlio Carlo, decise di impiantare a Mirandola un'industria per la lavorazione delle barbabietole. Lo scopo dell'impianto, inaugurato nel 1936, era inizialmente la distillazione dell'alcol etilico da utilizzare come carburante: a seguito delle sanzioni economiche all'Italia fascista da parte della Societ\u00e0 delle Nazioni, infatti, in Italia vi era un'alta richiesta di risorse energetiche alternative al petrolio. \nNel maggio 1937 il Ministero delle corporazioni autorizz\u00f2 l'ampliamento della distilleria per aumentare la produzione fino a 1000 ettanidri di alcol al giorno. Nella stagione 1938 venne registrata una produzione di 32.700 ettanidri.\nDopo l'8 settembre 1943, la distilleria divenne uno dei possibili obiettivi delle incursioni aeree alleate. L'approvigionamento di carbone e la produzione e vendita di alcol venne controllata dl Comando germanico di stanza a Verona. Complessivamente, la struttura sub\u00ec 11 attacchi aerei, avvenuti l'11 e 23 dicembre 1944; il 9, 17 (quattro volte) e 18 gennaio 1945; 24 febbraio; 12, 15, 22 e 31 marzo 1945. I duri bombardamenti dei primi mesi del 1945 da parte dell'aviazione alleata caus\u00f2 gravi danni agli impianti della distilleria, in particolare al magazzino delle polpe secche, all'officina meccanica e al deposito delle scorte. Nel 2006 venne rinvenuta una bomba statunitense inesplosa da 500 libbre. Divenuta ormai inattiva la fabbrica, gli operai decisero di smontare i macchinari rimasti e nasconderli nel castello dei Pico o nelle valli mirandolesi, per paura che fossero sottratti dai nazisti, oltre che nella speranza di riprendere la produzione appena terminata la guerra.\nNel 1947-1948 la distilleria venne riconvertita in zuccherificio per la produzione di zucchero grezzo, il quale ebbe una forte espansione e produzione dagli anni 1950, unitamente alle altre grandi aziende alimentari di trasformazione della zona, quali Mon Jardin-Covalpa, Baratta, Aiproco e Montorsi. Lo zuccherificio disponeva di uno scalo ferroviario collegato direttamente alla stazione di Mirandola SEFTA della ferrovia Modena-Mirandola (dismessa il 6 settembre 1964).\nA seguito di riorganizzazioni societarie, lo stabilimento mirandolese entr\u00f2 in crisi a met\u00e0 degli anni 1970: gli impianti vennero chiusi nel 1986, mentre gli operai furono destinati ad altri impianti della stessa societ\u00e0, tra cui quello di Massa Finalese (chiuso nel 2006) e altri fuori provincia. Al momento della chiusura la capacit\u00e0 produttiva dell'impianto era di 45.000 quintali di zucchero all'anno.\nDopo diversi decenni di degrado e successivo abbandono, nel dicembre 1997 il complesso \u00e8 stato acquistato dalla municipalizzata AIMAG, che tramite un concorso di progettazione per la ristrutturazione e riuso ha recuperato e riqualificato i fabbricati, attraverso un investimento di circa dieci milioni di euro, che ha portato alla realizzazione della nuova sede, uffici a servizio dei cittadini, officine, magazzini, una centrale di trigenerazione per la produzione di energia elettrica, teleriscaldamento e teleraffreddamento.\nProduzione dello zucchero.\nLe barbabietole, seminate a febbraio-marzo e raccolte nei mesi di agosto e settembre, venivano trasportate allo zuccherificio di Mirandola attraverso lunghe file di camion che, in attesa dello scarico, aspettavano il loro turno lungo viale Antonio Gramsci. Le barbabietole venivano scaricate sui nastri trasportatori e successivamente lavate con getti di acqua calda e tagliate meccanicamente in sottili strisce. Le fibre venivano immerse in acqua calda portata alla temperatura di 70 gradi per far cedere lo zucchero, quindi dopo la filtrazione venivano bollite per eliminare l'acqua per evaporazione. Infine il prodotto veniva centrifugato per ottenere la cristallizzazione dello zucchero greggio, che infine veniva depurato, decolorato e confezionato in sacchi da un quintale.\nArchitettura.\nL'edificio industriale \u00e8 caratterizzato dall'architettura tipica del razionalismo italiano, con le strutture portanti realizzate in mattoni a vista. Numerosi elementi architettonici sottolineano efficacemente le paraste, gli architravi e le cornici, oltre alle ampie finestre e alle fasce marcapiano.\nAll'interno della struttura architettonica, le luci provenienti dalle ampie vetrate dominano sulle pareti in muratura, che culminano in coperture a falde inclinate con capriate metalliche.\nIl progetto di recupero edilizio realizzato dall'architetto Guido Canali ha portato \"la nuova cortina muraria a divenire \"diaframma\" e non pi\u00f9 elemento strutturale\"."}
{"id": "6778446", "revid": "125305101", "url": "https://it.wikipedia.org/wiki?curid=6778446", "title": "Giacomo Pes di Villamarina", "text": "Biografia.\nNacque a Tempio Pausania il 22 maggio 1750, figlio di Bernardino, 4\u00b0 Marchese di Villamarina e di Angela Pes, all\u2019interno di una nobile famiglia sarda. Arruolatosi nell'Armata Sarda, inizi\u00f2 la carriera militare frequentando la Regia Accademia Militare di Torino, dalla quale usc\u00ec nel 1776 con il grado di sottotenente, assegnato al Reggimento fanteria di \"Sardegna\". Nel 1792 fu promosso maggiore del I Battaglione, e l\u2019anno successivo assunse il comando del reggimento, alla testa del quale, il 17 aprile 1793, si distinse durante il combattimento del Colle del Perus, nella contea di Nizza. Promosso tenente colonnello, si distinse ancora nel combattimento dell\u2019Authion (8-12 giugno 1793) dove penetr\u00f2 nelle linee francesi.\nIl 7 marzo 1796 divenne colonnello, assumendo il comando del reggimento il 1 ottobre dello stesso anno. Il 3 marzo 1799 fu promosso brigadiere generale, Il 24 dicembre 1802 \u00e8 nominato comandante militare della piazza di Cagliari. Governatore di Sassari e Logudoro dal 1803, fu promosso maggiore generale e governatore di Cagliari il 24 dicembre 1806. Capitano generale del Regno di Sardegna dal 1805, assunse gli incarichi di Gran Ciambellano della Casa Reale e Comandante della guardia personale del Re il 18 dicembre 1807. \nIl 5 gennaio 1809 \u00e8 nominato Presidente del congresso per la riforma del Regio corpo d'artiglieria, e il 2 febbraio di quello stesso anno diviene tenente generale e comandante la Divisione militare di Cagliari. Ministro di polizia nel 1810, \u00e8 promosso al grado di generale di fanteria il 20 febbraio 1812.\nNel novembre dello stesso anno si distinse per aver repressione della rivolta di Palabanda, dove rischi\u00f2 di essere ucciso da uno dei congiurati, Giacomo Putzolu, che ne fu dissuaso dali altri capi delle rivolta, causata dall\u2019enorme aumento delle tasse per finanziare il soggiorno della corte sabauda a Cagliari. Essa doveva portare alla cacciata dei piemontesi dalla Sardegna, ma fu stroncata sul nascere e i principali capi, Giovanni Putzolu, Salvatore Cadeddu e Raimondo Sorgia vennero catturati, processati e condannati all\u2019impiccagione, sentenza che fu eseguita il 13 maggio 1813. Contrario ad ogni iniziativa di grazia contro gli altri congiurati, si fece consegnare le carte del processo, che tenne presso di se fino alla data della sua morte, quando vennero date ai suoi eredi.\nDopo la fine dell\u2019occupazione napoleonica dei territori continentali del Regno di Sardegna, e il ritorno del Re a Torino, dal 1814 al 1816 ricopr\u00ec l'incarico di Luogotenente del Vicer\u00e9 di Sardegna, Carlo Felice di Savoia, e poi quello effettivo di Vicer\u00e9 dal 10 giugno 1816 al 1818. Come tale fu istitutore del primo parco pubblico di Cagliari. Insignito del Collare dell'Annunziata nel 1815, promosso Gran Maestro dell\u2019artiglieria nel 1816, divenne generale dell'esercito il 21 giugno 1818, ritirandosi quindi a vita privata. Nel 1827 fu insignito del titolo di Cavaliere di Gran Croce dell\u2019Ordine dei Santi Maurizio e Lazzaro, e si spense a Cagliari il 25 settembre di quello stesso anno."}
{"id": "6778464", "revid": "287204", "url": "https://it.wikipedia.org/wiki?curid=6778464", "title": "Mad Love (album)", "text": ""}
{"id": "6778500", "revid": "1686872", "url": "https://it.wikipedia.org/wiki?curid=6778500", "title": "Circoscrizione Abruzzo (Senato della Repubblica)", "text": "La Circoscrizione Abruzzo \u00e8 una circoscrizione elettorale italiana per il Senato della Repubblica.\nStoria.\nLa circoscrizione elettorale venne istituita, con altre 18 (perch\u00e9 il Molise venne istituito nel 1970) per le prime elezioni del Senato della Repubblica, tramite Legge del 6 febbraio 1948, n. 29 in ottemperanza alla Costituzione della Repubblica Italiana che prescrive, all'art. 57, che \u00abil Senato della Repubblica \u00e8 eletto a base regionale\u00bb. Fu suddivisa in 16 collegi di lista, in base al D.P.R. del 6 febbraio 1948, n. 30.\nIn rispetto del suddetto articolo, la circoscrizione venne riconfermata in seguito in tutte le leggi elettorali inerenti il Senato della Repubblica.\nLa Legge 4 agosto 1993, n. 276 modific\u00f2 il territorio suddividendolo in 21 collegi uninominali, in base al D.Lgs. del 20 dicembre 1993 n. 535. I suddetti collegi vennero aboliti dalla Legge del 21 dicembre 2005, n. 270.\nL'attuale Legge 3 novembre 2017, n. 165, ha ricreato nel territorio della circoscrizione collegi uninominali e collegi plurinominali che devono essere determinati dal governo tramite decreto legislativo.\nTerritorio.\nNel 1948 la circoscrizione occupava il territorio dell'attuale regione Abruzzo, nonostante allora la regione esistente fosse Abruzzi e Molise, corrispondente agli attuali Abruzzo e Molise. Questo avvenne in via provvisoria, all'interno delle disposizioni transitorie della Costituzione della Repubblica italiana, la quale prevedeva che \"Per la prima elezione del Senato il Molise \u00e8 considerato come Regione a s\u00e9 stante, con il numero dei senatori che gli compete in base alla sua popolazione.\" In ottemperanza al fatto che le circoscrizioni senatoriali corrispondessero alle regioni, dal 1953 fino al 1968 la circoscrizione Abruzzo venne abolita, e fu sostituita dalla Circoscrizione Abruzzi e Molise, il cui territorio corrispondeva alle attuali regioni di Abruzzo e Molise. Dal 1968, con la divisione tra le suddette regioni, la Circoscrizione Abruzzo torn\u00f2 ad esistere e a coincidere con il territorio della Regione attuale omonima.\nSeggi.\nIn base all'art. 57 della Costituzione, l'Abruzzo dispone di 6 seggi, poi diventati 7 con la Legge costituzionale 2/1963. Dal 1953 al 1963 l'Abruzzo era unito al Molise: insieme avevano 8 seggi, con l'eccezione dei 9 nel 1963.\nCollegi elettorali.\n2005-2017.\nAbolizione dei collegi.\nRisultati 1948-1994.\nIn base alla legge in vigore dal 1948, essenzialmente proporzionale, i partiti presentavano in ogni circoscrizione un candidato per ogni collegio. All'interno di ciascun collegio, veniva eletto senatore il candidato che avesse raggiunto il \"quorum\" del 65% delle preferenze. Qualora nessun candidato avesse conseguito l'elezione, i voti di tutti i candidati venivano raggruppati nelle liste di partito a livello regionale, dove i seggi venivano allocati utilizzando il \"metodo D'Hondt\" delle maggiori medie statistiche e quindi, all'interno di ciascuna lista, venivano dichiarati eletti senatori i candidati con le migliori percentuali di preferenza.\nI legislatura.\nTra gli eletti, raggiunse il quorum del 65% dei voti nei collegi Raffaele Caporali (collegio 2 - Lanciano-Vasto), indicato in grassetto nella tabella sottostante.\nII-IV legislatura.\nLa Circoscrizione Abruzzo non esistette in questo periodo. Vedi Circoscrizione Abruzzi e Molise.\nV legislatura.\nNessun candidato nei collegi uninominali raggiunse il quorum del 65% dei voti per essere eletto automaticamente; i seggi vennero pertanto assegnati proporzionalmente ai voti ricevuti.\nVI legislatura.\nNessun candidato nei collegi uninominali raggiunse il quorum del 65% dei voti per essere eletto automaticamente; i seggi vennero pertanto assegnati proporzionalmente ai voti ricevuti.\nVII legislatura.\nNessun candidato nei collegi uninominali raggiunse il quorum del 65% dei voti per essere eletto automaticamente; i seggi vennero pertanto assegnati proporzionalmente ai voti ricevuti.\nVIII legislatura.\nNessun candidato nei collegi uninominali raggiunse il quorum del 65% dei voti per essere eletto automaticamente; i seggi vennero pertanto assegnati proporzionalmente ai voti ricevuti.\nIX legislatura.\nNessun candidato nei collegi uninominali raggiunse il quorum del 65% dei voti per essere eletto automaticamente; i seggi vennero pertanto assegnati proporzionalmente ai voti ricevuti.\nX legislatura.\nNessun candidato nei collegi uninominali raggiunse il quorum del 65% dei voti per essere eletto automaticamente; i seggi vennero pertanto assegnati proporzionalmente ai voti ricevuti.\nXI legislatura.\nNessun candidato nei collegi uninominali raggiunse il quorum del 65% dei voti per essere eletto automaticamente; i seggi vennero pertanto assegnati proporzionalmente ai voti ricevuti.\nRisultati 1994-2006.\nCon la riforma elettorale maggioritaria del 1993, in prima istanza veniva eletto senatore il candidato che avesse riportato la maggioranza relativa dei suffragi in ciascun collegio. Nessun candidato poteva presentarsi in pi\u00f9 di un collegio. I rimanenti seggi regionali erano invece assegnati assommando i voti di tutti i candidati uninominali perdenti che si fossero collegati in un gruppo regionale, utilizzando il \"metodo D'Hondt\" delle migliori medie: gli scranni cos\u00ec ottenuti da ciascun gruppo venivano assegnati, all'interno di essa, ai candidati perdenti che avessero ottenuto le migliori percentuali elettorali.\nRisultati 2006-2018.\nCon l'entrata in vigore della legge Calderoli, per l'elezione del Senato viene adottato un sistema elettorale proporzionale con liste bloccate, soglia di sbarramento e premio di maggioranza su base regionale. Alla ripartizione dei seggi, che avviene secondo il metodo Hare dei quozienti interi e dei pi\u00f9 alti resti, concorrono le liste che nell'ambito della circoscrizione regionale abbiano ottenuto almeno l'8% dei voti validi, oppure almeno il 3% se esse sono parte di una coalizione che abbia ottenuto almeno il 20%. In ogni caso, alla coalizione o lista singola pi\u00f9 votata \u00e8 attribuito almeno il 55% dei seggi: se tale soglia non \u00e8 raggiunta, viene assegnato un premio di maggioranza, in forma di seggi supplementari, che riduce quelli attribuiti alle altre forze politiche.\nRisultati dal 2018.\nCon l'entrata in vigore della Legge Rosato viene istituito un sistema elettorale misto a separazione completa. Per il Senato, come per la Camera, il 37% dei seggi (quindi 116 al Senato) vengono assegnati con un sistema maggioritario a turno unico in altrettanti collegi uninominali: in ciascun collegio \u00e8 eletto il candidato pi\u00f9 votato, secondo il sistema noto come \"uninominale secco\". Il 61% dei seggi (193 seggi senatoriali) \u00e8 ripartito proporzionalmente tra le coalizioni e le singole liste che abbiano superato le previste soglie di sbarramento nazionali; la ripartizione dei seggi \u00e8 effettuata a livello nazionale per la Camera e a livello regionale per il Senato; a tale scopo sono istituiti collegi plurinominali nei quali le liste si presentano sotto forma di listini bloccati di candidati. Il 2% dei seggi (6 senatori) \u00e8 destinato al voto degli italiani residenti all'estero e viene assegnato con un sistema proporzionale che prevede il voto di preferenza."}
{"id": "6778505", "revid": "124123", "url": "https://it.wikipedia.org/wiki?curid=6778505", "title": "Chung So-young", "text": ""}
{"id": "6778507", "revid": "124123", "url": "https://it.wikipedia.org/wiki?curid=6778507", "title": "Hwang Hye-young", "text": ""}
{"id": "6778509", "revid": "1573940", "url": "https://it.wikipedia.org/wiki?curid=6778509", "title": "Anomaloglossus blanci", "text": "Anomaloglossus blanci \u00e8 un anfibio anuro, appartenente alla famiglia degli Aromobatidi.\nEtimologia.\nL'epiteto specifico \u00e8 stato dato in onore di Michel Blanc.\nDistribuzione e habitat.\n\u00c8 endemica della Guyana francese. Si trova tra i 50 e i 200 metri di altitudine.\nTassonomia.\nPrima di questo studio la specie era confusa con \"Anomaloglossus degranvillei\".\nCollegamenti esterni.\n\"Anomaloglossus blanci\" su amphibiaweb.org"}
{"id": "6778513", "revid": "181699", "url": "https://it.wikipedia.org/wiki?curid=6778513", "title": "Allegoria della Pittura e Architettura", "text": "Il dipinto dal titolo Allegoria della Pittura e Architettura \u00e8 un'opera del pittore senese Francesco Rustici (Siena, 1592 \u2013 1625), detto \"il Rustichino\", per distinguerlo dal padre, soprannominato \"il Rusticone\".\nDescrizione.\nQuesto dipinto proviene dalla famosa collezione del cardinale Leopoldo de' Medici che arricch\u00ec notevolmente il patrimonio artistico della famiglia Medici: i dipinti che erano in suo possesso sono oggi nelle sale della Galleria degli Uffizi e nel Corridoio vasariano. Nel 1795 dal dipinto di Rustici \"Allegoria della Pittura e Architettura\" fu tratta una incisione.\nIl quadro rappresenta due giovani donne (la \"Pittura\" e l'\"Architettura\", appunto), con le vesti ampiamente scollate sul seno, mentre conversano, rivolte l'una verso l'altra. La \"Pittura\" stringe in mano i pennelli e poggia il gomito sopra una pila di libri. Altri libri, aperti, sono sul tavolo.\nFrancesco Rustici, pittore manierista senese, durante il suo soggiorno a Roma, fra il 1618 e il 1619, rimase influenzato dal naturalismo caravaggesco. In particolare, entr\u00f2 in contatto con il pittore olandese Gerrit van Hontorst, che si era fatto conoscere per dipinti, a soggetto sacro e profano, carichi di effetti notturni, tanto che lo avevano soprannominato \"Gherardo delle Notti\"."}
{"id": "6778518", "revid": "1557426", "url": "https://it.wikipedia.org/wiki?curid=6778518", "title": "Raffaele de Vico", "text": ""}
{"id": "6778519", "revid": "124123", "url": "https://it.wikipedia.org/wiki?curid=6778519", "title": "Ge Fei (giocatrice di badminton)", "text": ""}
{"id": "6778521", "revid": "124123", "url": "https://it.wikipedia.org/wiki?curid=6778521", "title": "Zhang Jun", "text": ""}
{"id": "6778527", "revid": "599013", "url": "https://it.wikipedia.org/wiki?curid=6778527", "title": "Andrei Vlad", "text": "Carriera.\nCresciuto nelle giovanili dell', ha esordito il 7 maggio 2017 in un match perso 1 a 0 contro il .\nStatistiche.\nPresenze e reti nei club.\n\"Statistiche aggiornate al 23 gennaio 2022\"."}
{"id": "6778534", "revid": "287204", "url": "https://it.wikipedia.org/wiki?curid=6778534", "title": "Campionato israeliano di beach soccer", "text": "Il campionato israeliano di beach soccer (in ebraico: \u05d4\u05dc\u05d9\u05d2\u05d4 \u05d4\u05d9\u05e9\u05e8\u05d0\u05dc\u05d9\u05ea \u05d1\u05db\u05d3\u05d5\u05e8\u05d2\u05dc \u05d7\u05d5\u05e4\u05d9\u05dd), attualmente noto come Ligat Bank Yahav (in ebraico: \u05dc\u05d9\u05d2\u05ea \u05d1\u05e0\u05e7 \u05d9\u05d4\u05d1) per motivi di sponsorizzazione, \u00e8 la massima divisione nel campionato israeliano di beach soccer. Nel luglio 2007 la lega \u00e8 stata inaugurata sotto la supervisione della Federazione calcistica di Israele. Per festeggiare il lancio del campionato, \u00e8 stata giocata una partita amichevole tra le squadre nazionali di Inghilterra e Israele, con gli israeliani che hanno vinto 6-5.\nStoria.\nLa prima edizione del campionato si \u00e8 svolta ogni venerd\u00ec presso la spiaggia di Netanya Poleg, nello stadio di beach sport di nuova costruzione. I giocatori che partecipavano al ligat San-Miguel erano giocatori di calcio attivi e in pensione, giocatori di Futsal e alcuni talenti che furono trovati dagli scout della lega. Alla fine della stagione, i \"Netanya's diamonds\" hanno vinto il campionato, dopo aver battuto \"MZ Ros Ha\u00efyin\" 5-2 nella finale. Una media di 9,23 gol per partita \u00e8 stata segnata durante la stagione, una media superiore alla media nella maggior parte dei mondiali di beach soccer.\nLa seconda stagione della Israeli Beach Soccer League comprendeva dieci squadre divise in due gruppi di cinque. Ogni squadra ha giocato una partita contro le squadre del suo gruppo. Le prime quattro squadre di ciascun gruppo si sono qualificate ai quarti di finale, che si sono giocate il 18 e il 25 luglio 2008.\nLe ultime quattro partite e il playoff retrocessione sono stati giocati il 1 agosto. 90FM Hadera's Princes hanno vinto il campionato alla loro prima stagione, dopo una vittoria per 7-6 contro lo Shav'e Shav'e Jerusalem.\nIl numero medio di gol \u00e8 sceso drasticamente rispetto alla prima stagione, con 261 gol in 33 partite, una media di 7,9 goal a partita.\nLa terza stagione del campionato di beach soccer israeliano \u00e8 stata vinta da Ironi Misadot Achla Petah Tikva dopo la vittoria per 2-0 contro i Netanya's Diamonds nella finale del 14 agosto 2009.\nLa quarta stagione di Israeli Beach Soccer \u00e8 stata vinta da \"Kidmat Eden\" Kfar Saba dopo una vittoria per 5-3 contro i Netanya's Diamonds nella finale del 20 agosto 2010.\nLa quinta stagione di Israeli Beach Soccer \u00e8 stata vinta da Ironi \"Electis\" Rosh HaAyin dopo una vittoria per 8-5 contro i Netanya's Diamonds nella finale del 29 luglio 2011.\nLa sesta stagione del beach soccer israeliano \u00e8 stata vinta da Bnei Kafr Qasim dopo i calci di rigore per 2-1 (la partita si \u00e8 conclusa sul 4-4, dopo che Rosh Ha'Ayin era in vantaggio 4-0) contro Ironi Rosh Ha'Ayin nella finale del 20 luglio 2012.\nLa settima stagione del beach soccer israeliano \u00e8 stata vinta da Bnei Kafr Qasim dopo la vittoria per 5-3 contro il Maccabi \"Doron Motors\" Netanya nella finale del 26 luglio 2013.\nSquadre israeliane in Europa.\nDopo la prima stagione della lega, il campione, Netanya's Diamonds, \u00e8 stato invitato a partecipare alla Euro Winners Cup. Il Netanya \u00e8 arrivato quarto, dopo aver sconfitto i campioni dell'Estonia per 10-4 nei quarti, perdendo contro i campioni cechi 7-8 dopo i tempi supplementari in semifinale, e perdendo contro i campioni di Spagna 6-8 nella partita per il terzo posto."}
{"id": "6778537", "revid": "124123", "url": "https://it.wikipedia.org/wiki?curid=6778537", "title": "Kim Dong-moon", "text": ""}
{"id": "6778541", "revid": "2077074", "url": "https://it.wikipedia.org/wiki?curid=6778541", "title": "I Baccanali di Roma", "text": "I Baccanali di Roma \u00e8 un'opera in due atti di Pietro Generali, su libretto di Gaetano Rossi. La prima rappresentazione ebbe luogo al Teatro Nuovo di Trieste nel 1816.\nTrama.\n\"L'azione \u00e8 in Roma\"\nEbuzio \u00e8 un orfano affidato alle cure di Sempronio, dedito ai culti di Bacco e desideroso di iniziare il figliastro ai riti misterici. Tuttavia, Ebuzio viene messo in guardia da Fecenia, di cui \u00e8 innamorato ma che ha attirato le attenzioni dello stesso Sempronio, delle intenzioni del genitore adottivo, mentre il console Postumio cerca di contrastare la diffusione dei culti baccanti in Roma, considerati empi e pericolosi. Quando alla fine Ebuzio scoprir\u00e0 che \u00e8 stato Sempronio stesso ad uccidere il padre, allora Sempronio cercher\u00e0 di eliminare i due giovani, ma fortunatamente Albino riesce a prevenirlo. Ebuzio e Fecenia possono cos\u00ec convolare a nozze."}
{"id": "6778544", "revid": "212348", "url": "https://it.wikipedia.org/wiki?curid=6778544", "title": "Gil Young-ah", "text": ""}
{"id": "6778549", "revid": "729019", "url": "https://it.wikipedia.org/wiki?curid=6778549", "title": "Aeroporto militare di Sidi Haneish", "text": "L'Aeroporto militare di Sidi Haneish o \"Abu Haggag\" e poi Sidi Haneish Airfield era un complesso militare abbandonato nella Seconda Guerra Mondiale in Egitto, nel deserto occidentale, a circa 376 km a ovest-nord-ovest de Il Cairo.\nAll'inizio delle ostilit\u00e0 con la Germania nel 1939 vi arriva il No. 45 Squadron RAF ed all'inizio delle ostilit\u00e0 con l'Italia nel 1940 vi arriva la No. 55 Squadron RAF sui Bristol Blenheim.\nDopo maggio 1942 era sede dell'8\u00ba Gruppo di Volo della Regia Aeronautica, da giugno dell'88\u00aa Squadriglia dell'6\u00ba Gruppo caccia fino al 13 luglio, dal 1\u00ba luglio del 4\u00ba Stormo che resta fino all'11 novembre e dalla met\u00e0 di luglio del 3\u00ba Stormo.\nL'aerodromo, noto come Haggag el Qasaba dalla tedesca Luftwaffe (Wehrmacht), fu il luogo di uno dei pi\u00f9 audaci attacchi durante la seconda guerra mondiale dallo Special Air Service (SAS) inglese. La notte del 26 luglio 1942, il SAS Detachment \"L\", noto anche come \"Stirling's Raiders\" (da David Stirling), attacc\u00f2 l'aeroporto, che era sotto il controllo della Luftwaffe. Alla guida di un convoglio di 18 jeep americane, i predoni hanno distrutto 18 aerei tedeschi e danneggiato diversi altri velivoli in un raid notturno. L'attacco danneggi\u00f2 la capacit\u00e0 della Luftwaffe durante l'invasione tedesca dell'Egitto e anche, con la distruzione di molti aerei da trasporto, diminu\u00ec gravemente la sua capacit\u00e0 di rifornire le forze terrestri tedesche sul campo.\nIl 20 ottobre, la Royal Air Force effettua grandi attacchi contro il 4\u00ba ed il 3\u00ba Stormo. La caccia italiana affronta 8 combattimenti il 20 ottobre, 4 combattimenti il 21 ottobre, contro formazioni avversarie tre o quattro volte pi\u00f9 grandi.\nDal 22 al 31 ottobre, avvengono altri scontri. I gruppi da caccia italiani infliggono molte perdite all'avversario, ma non riescono a fermarlo dovendo quindi lasciare l'aeroporto per ripiegare.\nL'aerodromo fu in seguito utilizzato dalla Nona Air Force dell'United States Army Air Force durante la campagna del deserto orientale dell'Eighth Army (British Army), che il 57th Fighter Group, sui P-40 Warhawk dall'8 al 12 novembre 1942.\nApparentemente fu abbandonato dopo che la campagna del deserto occidentale si spost\u00f2 in Libia e alla fine fu conquistata dal deserto. Un attento esame della fotografia aerea del deserto mostra alcune prove di disturbo che potrebbero indicare dove esso esisteva."}
{"id": "6778551", "revid": "124123", "url": "https://it.wikipedia.org/wiki?curid=6778551", "title": "Kim Moon-soo", "text": ""}
{"id": "6778555", "revid": "767487", "url": "https://it.wikipedia.org/wiki?curid=6778555", "title": "Park Joo-bong", "text": ""}
{"id": "6778557", "revid": "298055", "url": "https://it.wikipedia.org/wiki?curid=6778557", "title": "Maria Maddalena morente", "text": "Maria Maddalena morente \u00e8 un dipinto del pittore Francesco Rustici (Siena, 1592 \u2013 1625), detto \"il Rustichino\", per distinguerlo dal padre che era soprannominato \"il Rusticone\".\nDescrizione.\nNell'opera \u00e8 rappresentato un soggetto non comune: Maria Maddalena, ormai vecchia e morente che tiene in mano una grande croce nera ed \u00e8 assistita da due angeli che la guardano con stupore. Perduta la cornice originale, il quadro \u00e8 oggi incorniciato da un semplice listello dorato e moderno. Il suo ingresso agli Uffizi risale al 1784. Nel 1955 \u00e8 stato trasferito nel Santuario di Santa Maria del Sasso (Bibbiena) ed \u00e8 tornato agli Uffizi nel 1969.\nQuesta immagine ha dato origine ad una incisione di G. B. Wicar, datata 1784. Lo stesso tema era stato gi\u00e0 utilizzato da Francesco Rustici per un altro dipinto, ma di maggiori dimensioni, che si trovava nella Villa Medicea del Poggio Imperiale.\nFrancesco Rustici, pittore manierista senese, durante il suo soggiorno a Roma, fra il 1618 e il 1619, rimase influenzato dal naturalismo caravaggesco, mediato attraverso il pittore olandese Gerrit van Hontorst, detto \"Gherardo delle Notti\". Rustici ha qui costruito una scena drammatica, illuminata dalla fioca luce di una candela - un gusto caravaggesco conosciuto come \"tenebrismo\"."}
{"id": "6778559", "revid": "1573940", "url": "https://it.wikipedia.org/wiki?curid=6778559", "title": "Anomaloglossus dewynteri", "text": "Anomaloglossus dewynteri \u00e8 un anfibio anuro, appartenente alla famiglia degli Aromobatidi.\nEtimologia.\nL'epiteto specifico \u00e8 stato dato in onore di Ma\u00ebl Dewynter.\nDistribuzione e habitat.\n\u00c8 endemica della Guyana francese. Si trova a 600 metri di altitudine sul Monte Itoup\u00e8.\nTassonomia.\nPrima di questo studio la specie era confusa con \"Anomaloglossus degranvillei\".\nCollegamenti esterni.\n\"Anomaloglossus dewynteri\" su amphibiaweb.org"}
{"id": "6778560", "revid": "716642", "url": "https://it.wikipedia.org/wiki?curid=6778560", "title": "Jacek G\u00f3ralski", "text": "Carriera.\nNazionale.\nHa esordito con la Nazionale maggiore di calcio della Polonia il 14 novembre 2016 in un'amichevole pareggiata 1-1 contro la Slovenia.\nViene poi convocato per i Mondiali di Russia 2018, in cui disputa (peraltro da titolare e giocando tutti i 180 minuti) 2 delle 3 partite della squadra eliminata al primo turno.\nStatistiche.\nPresenze e reti nei club.\n\"Statistiche aggiornate al 15 novembre 2020\"."}
{"id": "6778561", "revid": "327773", "url": "https://it.wikipedia.org/wiki?curid=6778561", "title": "Vulcani sottomarini", "text": ""}
{"id": "6778564", "revid": "124123", "url": "https://it.wikipedia.org/wiki?curid=6778564", "title": "Rexy Mainaky", "text": ""}
{"id": "6778566", "revid": "124123", "url": "https://it.wikipedia.org/wiki?curid=6778566", "title": "Ricky Subagja", "text": ""}
{"id": "6778567", "revid": "921573", "url": "https://it.wikipedia.org/wiki?curid=6778567", "title": "Edie Campbell", "text": "Biografia.\nEdie Campbell nasce a Westminster Roddy Campbell e Sophie Hicks, un architetto. Ha un fratello, Arthur Campbell, e una sorella, Olympia Campbell, anche lei modella e attrice. Ha frequentato la \"St. Paul's Girls 'School\" di Londra, e successivamente si \u00e8 laureata in storia dell'arte al \"Courtauld Institute of Art\" di Londra. Appassionata di equitazione ha partecipato al celebre evento equestre di \"Gucci Masters\" nel dicembre 2013.\nCarriera.\nInizi\u00f2 la sua carriera dopo essere apparsa su \"Vogue\" per un servizio sui giovani modelli londinesi emergenti, dove fu fotografata da Mario Testino. Lo stesso fotografo la contatt\u00f2 successivamente per una campagna di Burberry insieme a Kate Moss.\nDa allora appar\u00ec nelle campagne pubblicitarie di Burberry, Cacharel, Christian Dior, Marc Jacobs, Bottega Veneta, Karl Lagerfeld, Lanvin, Alexander McQueen, Hugo Boss, Yves Saint Laurent, Jil Sander e Louis Vuitton. sfil\u00f2 in passerelle per prestigiose case di moda come Burberry, Herm\u00e8s, Chanel, Christian Dior, Calvin Klein, Balenciaga, Thakoon, Cacharel e Yves Saint Laurent, oltre ad apparire sulle cover delle pi\u00f9 prestigiose riviste.\nNel 2013 \u00e8 stata eletta \"Modella dell'anno\" ai prestigiosi British Fashion Awards. Nel 2017 viene scelta come testimonial della campagna pubblicitaria primavera/estate di Versace, accanto alla modella Anna Ewers. Nel febbraio 2019, durante la settimana della moda di Milano, sfila per molti brand, tra cui \"Fendi, Etro, Alberta Ferretti ed Ermanno Scervino\", inoltre viene esclusa all'ultimo minuto da una filata perch\u00e9 considerata troppo grassa."}
{"id": "6778576", "revid": "124123", "url": "https://it.wikipedia.org/wiki?curid=6778576", "title": "Tony Gunawan", "text": ""}
{"id": "6778577", "revid": "1305772", "url": "https://it.wikipedia.org/wiki?curid=6778577", "title": "Morelos (disambigua)", "text": ""}
{"id": "6778580", "revid": "124123", "url": "https://it.wikipedia.org/wiki?curid=6778580", "title": "Candra Wijaya", "text": ""}
{"id": "6778597", "revid": "74173", "url": "https://it.wikipedia.org/wiki?curid=6778597", "title": "Collegio di Liverpool Wavertree", "text": "Liverpool Wavertree \u00e8 un collegio elettorale situato nel Merseyside, nel Nord Ovest dell'Inghilterra, e rappresentato alla Camera dei comuni del Parlamento del Regno Unito. Elegge un membro del parlamento con il sistema maggioritario a turno unico; l'attuale parlamentare \u00e8 Paula Barker, eletta con il Partito Laburista nel 2019\nEstensione.\nIl collegio \u00e8 uno dei cinque che coprono la citt\u00e0 di Liverpool, e in particolare sorge nella parte orientale della citt\u00e0, cio\u00e8 Wavertree, Broadgreen, Childwall, Edge Hill, Kensington, Fairfield, Mossley Hill e Old Swan."}
{"id": "6778602", "revid": "124123", "url": "https://it.wikipedia.org/wiki?curid=6778602", "title": "Ha Tae-kwon", "text": ""}
{"id": "6778611", "revid": "1711941", "url": "https://it.wikipedia.org/wiki?curid=6778611", "title": "Samer Bisharat", "text": "Biografia e carriera.\nBisharat trascorse l'infanzia e l'adolescenza nella citt\u00e0 di Nazareth. Dopo il diploma al liceo cattolico San Giuseppe, si trasfer\u00ec negli Stati Uniti d'America dove si laure\u00f2 in recitazione alla New York Film Academy. Dal 2018 risiede a Los Angeles.\nBisharat inizi\u00f2 a recitare da bambino, prendendo parte ad alcuni cortometraggi fin dall'et\u00e0 di sette anni. Nel 2013 \u00e8 protagonista di \"Tormus\", il cortometraggio prodotto dalla Sam Spiegel School di Gerusalemme vincitore del premio best short film al New York Short Film Festival. Poco dopo, all'et\u00e0 di 16 anni, Bisharat ottenne il suo primo ruolo cinematografico nel film \"Omar\" diretto da Hany Abu-Assad. In seguito, si \u00e8 unito al cast del film francese \"L'effetto acquatico\" e ha recitato in alcune produzioni televisive.\nBisharat ha studiato musica alla scuola Bait Al Mouseeqa di Shefaram e suona l'oud a livello professionale."}
{"id": "6778613", "revid": "767487", "url": "https://it.wikipedia.org/wiki?curid=6778613", "title": "Il grande giorno di Jim Flagg", "text": "Il grande giorno di Jim Flagg \u00e8 un film western del 1969 diretto da Burt Kennedy e interpretato da Robert Mitchum e George Kennedy.\nTrama.\nSiamo agli inizi del '900 e lo sceriffo cittadino James Flagg considera ancora il suo ruolo molto seriamente, mentre la citt\u00e0 lo vede come testimonianza di un passato caratterizzato da banditi e violenze, non molto positivo per un'immagine di citt\u00e0 moderna. Quando il suo vecchio avversario McKay torna in citt\u00e0 con al seguito una nuova banda, Flagg ha il presentimento che una nuova rapina stia per essere compiuta, e cerca quindi di mettere insieme una squadra da mettere sulle tracce dei fuorilegge.\nMa la citt\u00e0 ha in serbo altro per Flagg: una festa di pensionamento. Flagg accetta di mettersi da parte, ma inizia ad indagare per conto suo e riesce a catturare McKay, solo per scoprire che in realt\u00e0 la banda di fuorilegge aveva deciso di metterlo da parte, perch\u00e9 troppo vecchio e lento per essere di qualche aiuto. Mettendo da parte i vecchi rancori, McKay e Flagg si uniscono per catturare i banditi.\nProduzione.\nLe riprese avvennero nel settembre del 1968; le scene esterne vennero realizzate in Nuovo Messico, fra cui presso il Cumbres &amp; Toltec Scenic Railroad a Chama; altre riprese avvennero a Silverton (in Colorado) e al Janss Conejo Ranch di Thousand Oaks (California); gli interni vennero girati presso i Warner Brothers Burbank Studios a Burbank (California).\nGeorge Kennedy interpreta un personaggio chiamato McKay; nel 1978 nella serie Tv \"Dallas\" interpret\u00f2 un personaggio chiamato Carter McKay.\nRobert Mitchum rivel\u00f2 in seguito in una intervista di essersi pentito di aver fatto questo film.\nLa canzone del film, \"The Ballad of Marshal Flagg\" (scritta da William Lava e Ned Washignton) \u00e8 cantata da Glenn Yarbrough.\nDistribuzione.\nIl film arriv\u00f2 nelle sale statunitensi nell'ottobre del 1969; in Italia venne invece distribuito dal 24 gennaio 1970."}
{"id": "6778617", "revid": "124123", "url": "https://it.wikipedia.org/wiki?curid=6778617", "title": "Mia Audina", "text": ""}
{"id": "6778619", "revid": "1543377", "url": "https://it.wikipedia.org/wiki?curid=6778619", "title": "Cobb Seamount", "text": "Il Cobb Seamount \u00e8 una montagna sottomarina, e pi\u00f9 precisamente un vulcano sottomarino con la forma troncoconica tipica del guyot, situato circa 500\u00a0km a ovest di Grays Harbor, nello Stato di Washington degli Stati Uniti d'America.\nDescrizione.\nIl Cobb Seamount fa parte della catena sottomarina di Cobb-Eickelberg, una catena di vulcani sottomarini creati dal punto caldo di Cobb, che termina vicino alle coste dell'Alaska. Si trova poco a ovest della zona di subduzione della Cascadia, e fu scoperto nel 1950 durante una campagna di esplorazioni del fondale sottomarino eseguite dal vascello da ricerca \"MV John N. Cobb\". Fino al 1967 furono scandagliati oltre 927\u00a0km di fondale e raccolte decine di campioni provenienti dal seamount.\nIl Cobb Seamount \u00e8 interessante dal punto di vista geologico per la sua struttura a terrazze e pinnacoli, oltre che per la sua comunit\u00e0 biologica. Come molte altre montagne sottomarine, il Cobb agisce da centro di diversit\u00e0 biologica e supporta un denso ecosistema oceanico. L'accesso relativamente agevole e l'interesse biologico lo hanno reso oggetto di numerose spedizioni di ricerca scientifica.\nGeologia.\nIl Cobb Seamount si trova circa 430\u00a0km al largo della costa dello Stato di Washington, nel bacino della Cascadia profondo 2600\u00a0m.\nLa datazione argon-argon del basalto recuperato dal vulcano, mostra che ha un'et\u00e0 di circa 3,3 milioni di anni.\nI fianchi del vulcano hanno pendenze medie di 12\u00b0 e sono indentate da quattro terrazze sporgenti a varie profondit\u00e0; questa morfologia \u00e8 in parte il risultato di un'esposizione subaerea e di un'erosione provocata dal moto ondoso a livello del mare, e in parte dovuta a processi vulcanici molto al di sotto della base delle onde. Il pinnacolo vulcanico \u00e8 generalmente piatto e definito da un'area piena di cavit\u00e0 che ha una dimensione di circa 880 per 577 metri."}
{"id": "6778621", "revid": "6923", "url": "https://it.wikipedia.org/wiki?curid=6778621", "title": "Promenade du B\u0153uf Gras", "text": "La Promenade du B\u0153uf Gras (in italiano: \"Sfilata del bue grasso\"), detta anche \"F\u00eate du B\u0153uf Gras\" (\"festa del bue grasso\"), \"Cavalcade du B\u0153uf Gras\" (\"cavalcata del bue grasso\"), \"F\u00eate du B\u0153uf vill\u00e9\" (ovvero sia: \"promen\u00e9 en ville\", cio\u00e8 \"fatto passeggiare in citt\u00e0\"), \"F\u00eate du B\u0153uf viell\u00e9\" (\"festa del bue in citt\u00e0\"), \u00e8 una sfilata del Carnevale di Parigi. Essa, accompagnata da momenti musicali, consiste in una sfilata con un bue che viene decorato con corone di fiori e decorazioni dorate.\nNel XIX secolo, a Parigi, la festivit\u00e0 del bue grasso inizi\u00f2 a prendere sempre pi\u00f9 piede sino a raggiungere le dimensioni di un corteo gigantesco, divenendo di fatto la festa principale di Parigi protagonista del carnevale locale. A partire dal 1870, il corteo sub\u00ec dei problemi a seguito di una serie di eventi come ad esempio lo sciopero dei macellai parigini dopo l'affare di Mathurin Couder che sospese la manifestazione nel 1869-1873, oltre all'assenza del sindaco di Parigi a coordinare le manifestazioni che compromise quella del 1877.\nDopo 45 anni d'interruzione (la manifestazione venne sospesa dopo la guerra), rinacque nel 1998 per iniziativa di Basile Pachkoff. A partire dal 2002 si svolge la domenica successiva al marted\u00ec grasso, anzich\u00e9 il giorno stesso.\nStoria della manifestazione.\nPossibili origini della festa.\nL'origine precisa e la data della prima festa del bue grasso in Francia sono sconosciute. Una spiegazione sembrerebbe ricondurne l'origine ad un antico rituale pagano. In un numero del 1739 del \"Mercure de France\" vi \u00e8 una descrizione della \"promenade\" nella quale si precisa:\nDa un numero della rivista \"Correspondance secr\u00e8te\" datato al 1783, la festa festa viene fatta derivare\nNel programma della festa per l'anno 1805, il poeta umoristico Antoine-Pierre-Augustin de Piis disse che la tradizione traeva le sue origini dalla: . Th\u00e9ophile Gautier nel 1847 e L\u00e9o Delibes, che durante la loro giovinezza musicarono questo testo relativo alla festa, ne fecero derivare un canto poi cantato nel 1891 al th\u00e9\u00e2tre des Bouffes-Parisiens da D\u00e9sir\u00e9 e L\u00e9once :\nIn realt\u00e0 tutti i sostenitori della derivazione del rito dalla tradizione egiziana hanno sempre omesso di considerare che nel caso del rito di Api non si trattava di un bue ma di un toro.\nUn'altra spiegazione dell'origine della festa si trova in un documento stampato nel 1896 e conservato nei \"dossiers Actualit\u00e9s Carnaval\" della Biblioth\u00e8que historique de la ville de Paris:\nUn documento datato al 1274 menziona l'esistenza di una \u00ab Maison des trois Estaulx et du Beuf viol\u00e9 \u00bb. Il luogo era contraddistinto da un'insegna che rappresentava tre banchi ed un bue con una viola da gamba. Questa casa si ritrova anche al foglio 9 del \"plan arch\u00e9ologique de Paris\", detto comunemente \"plan de Berty\". Nel medesimo libro, viene indicato che la strada dove si trovava l'abitazione aveva il nome di \"Rue des Boucheries\", o \"Rue de la Boucherie\". Attualmente tale via occupa la parte occidentale della rue de l'\u00c9cole-de-M\u00e9decine. Ad oggi nulla indica direttamente il collegamento di questi luoghi con la sfilata del bue grasso che si tiene annualmente.\nLe prime sfilate.\nLa \"Promenade du B\u0153uf Gras\" fu, assieme al resto del Carnevale di Parigi, interdetto durante il periodo della Rivoluzione Francese. Le festivit\u00e0 carnevalesche ripresero sotto il Primo impero francese. Il ritorno del \"B\u0153uf Gras\" venne attestato nel 1806 dove un'ordinanza del prefetto di polizia, il barone Dubois, tent\u00f2 di regolamentare la ripresa di questa tradizione fissando tra l'altro i costumi dei partecipanti al corteo e la sua composizione. Il corteo venne inoltre ammesso ad arrivare sino al Palazzo delle Tuileries. Nel febbraio del 1813, per una sola ed unica volta, per conseguenza di alcune preoccupazioni politiche, il bambino tradizionalmente prescelto per rappresentare Eros, il dio dell'amore, venne rimpiazzato dal dio Marte. Sette anni pi\u00f9 tardi, Louvel assistette al corte del bue grasso e riusc\u00ec in quell'occasione ad assassinare il duca di Berry. La suite des r\u00e9jouissance de rue est alors proscrite par le pr\u00e9fet de police Jules Angl\u00e8s La sfilata venne annullata per l'anno 1848 a causa della Rivoluzione di quell'anno. Le autorit\u00e0 parigine si opposero anche per qualche tempo dopo alla riorganizzazione del corteo. Nel 1849, la sfilata si tenne a Versailles e, nel 1850, sebbene in un primo tempo si fosse prescelto di riportare la manifestazione nella capital, si svolse infine negli allora comuni limitrofi di Montmartre, Batignolles e La Chapelle, che vennero uniti a Parigi due anni pi\u00f9 tardi. L'anno successivo, Lucien Arnault \"il vecchio\", direttore dell'ippodromo parigino, fece rinascere questa tradizione dopo tre anni di interruzione, davanti a un pubblico di 300.000 spettatori. Il l'organise \u00e9galement en 1852.\nUna lunga pausa.\nAll'inizio dell'anno 1871, la guerra franco-prussiana era terminata con l'armistizio generale siglato il 15 febbraio con una Francia battuta ed occupata dai prussiani. Il marted\u00ec grasso cadeva appena sei giorni dopo, il 21 febbraio. Le festivit\u00e0 del carnevale di Parigi per i giorni grassi del 1871 vennero vietate dalla polizia. Qualche facinoroso sfil\u00f2 lo stesso. Un document est diffus\u00e9 \u00e0 cette occasion. Venne creata una canzone e una caricatura raffigurante il nuovo capo di stato e del governo, Adolphe Thiers, che ebbe ampia diffusione dove ancora una volta la figura del tradizionale bue grasso venne utilizzata per scopi politici e satirici, ovvero venne raffigurato col cartello al collo con la scritta \"FRANCE\" ad indicare che la Francia stessa si presentava come l'animale sacrificale dell'armistizio siglato coi prussiani. Il testo della canzone recitava cos\u00ec:\nNel corso del carnevale del 1872, la figura del bue grasso scomparve.\nLa \"promenade\" venne ripresa nel 1873, e nel 1874 essa riprese con nuovi finanziamenti anche privati. Dieci anni pi\u00f9 tardi, ad ogni modo, fu per merito della Camera sindacale dei macellai di Parigi che venne ripresa la manifestazione tradizionale.\nLa rinascita della tradizione del \"B\u0153uf Gras\" ad ogni modo riprese regolarmente solo nel 1891. Ad ogni modo il presidente del consiglio ed il ministro della guerra Charles de Freycinet appose il suo veto e rifiut\u00f2 di consentire agli organizzatori di portare a compimento la sfilata, decisione ancora una volta molto contestata. L'anno successivo due cortei informali che si svolsero a Parigi il marted\u00ec grasso ripresero ancora una volta la tradizionale figura del bue grasso portato in processione. Nel 1892, su pressione del Moulin-Rouge, venne realizzato un gigantesco bue rosso di cartapesta. Questa \"cavalcata\" si svolse uguale anche per i due anni successivi. Nel 1894 gli studenti parigini organizzarono un corteo riprendendo la figura del bue grasso, ma tramutandolo nella figura di un enorme maiale di cartapesta.\nLa rinascita del corteo.\nNel 1895, dopo venticinque anni, i parigini attendevano con impazienza il ritorno della sfilata del bue grasso che si svolgeva annualmente, ma l'aspetto finanziario era il principale freno alla rinascita della manifestazione. I parigini si erano molto risentiti negli anni dell'assenza di questa festivit\u00e0:\nIl 25 marzo 1895, quattro giorni prima della quaresima, \"monsieur\" Caplain del Consiglio Comunale di Parigi propose ufficialmente il ritorno della tradizionale sfilata del bue grasso a Parigi. La proposta venne ufficialmente sostenuta con una tombola del valore di 500.000 franchi, sollecitando l'autorizzazione da parte del ministro dell'interno. Il progetto definitivo venne presentato al Consiglio il 6 dicembre successivo. Georges Clemenceau scrisse a tal proposito: \u00ab Il Consiglio municipale ha votato per ricreare la tradizionale processione del bue grasso. Solo grazie ad esso pu\u00f2 riprendere. \u00bb\nNel 1896, finalmente, la processione pot\u00e9 essere riorganizzata. Venne creato per l'occasione un \"Comit\u00e9 des f\u00eates du b\u0153uf gras\" per l'anno 1896. Charles Zidler, un tempo macellaio e conciatore di pelli, figlio di un mercante nel medesimo campo, ed ora direttore del Moulin Rouge e tra i migliori specialisti in fatto di spettacoli a Parigi, venne nominato responsabile della \"cavalcade\". Venne lanciata una sottoscrizione che port\u00f2 alla raccolta di 25.000 franchi per l'iniziativa (al 1995 le spese conteggiate a fine anno per l'evento giunsero di 100.000 franchi).\nDomenica 16 febbraio 1896, alle 11.00, al segnale di un colpo di cannone, il corteo con in testa un bue di razza normanna lascio il Palais de l'Industrie, sull'avenue des Champs-\u00c9lys\u00e9es. Nei due giorni successivi la \"promenade\" venne riproposta con altri due animali di razza limousine e di lazza charolaise. L'entusiasmo fu generale. Le \"Instructions g\u00e9n\u00e9rales\" della prefettura di polizia diedero le istruzioni necessarie e l'evento procedette secondo le regole.\nUn'eco di questa manifestazione si ebbe il gioved\u00ec grasso 12 marzo 1896 quando gli studenti del Quartiere Latino di Parigi fecero una loro sfilata con un bue magro realizzato in cartapesta chiamato popolarmente \"Minosdaure\"..\nMalgrado il deficit realizzato per la festa del bue grasso del 1896, il 28 febbraio, il 1 marzo ed il 2 marzo 1897 la cavalcata venne riproposta. In quest'occasione la cerimonia venne filmata da una \u00e9quipe dei fratelli Lumi\u00e8re e da Georges M\u00e9li\u00e8s. Anche questa rappresentazione fu un successo. Il giornale \"La Patrie\" riport\u00f2 che \u00ab...la folla presente ieri sul percorso dell'intero corteo del bue grasso ammontava a seicentomila persone. \u00bb\nNel 1896 e nel 1897, in reazione alla gran pompa dedicata alla festa del bue grasso, gli artisti di Montmartre preferirono prendere parte alla \"Promenade de la Vache enrag\u00e9e\" o Vachalcade (gioco di parole composto dalle parole \"cavalcade\" e \"vache\"). Il responsabile di questa sfilata fu Joseph Oller.\nIl 10 novembre 1897 era morto Charles Zidler, responsabile dell'organizzazione della cavalcata del bue grasso del 1896 e del 1897 ed inizi\u00f2 per la manifestazione un periodo meno motivato e minato da difficolt\u00e0 finanziarie che per poco pi\u00f9 di cinquant'anni interruppe definitivamente ogni corteo. Il 27 maggio 1951, la scuola di macelleria di Parigi riprese l'idea di riproporre per l'anno successivo l'antica tradizione del corteo. Il comitato per le feste del XIX arrondissement organizz\u00f2 per il 20 aprile 1952 un'uscita del bue grasso su un percorso di 12 chilometri, comunque non assimilabile all'antica festa. L'esperimento venne soppresso e ripreso con l'importanza originaria solo nel 1990.\nIl corteo.\nScelta dell'animale e nome.\nNei secoli XVIII e XIX, i cortei del bue grasso comprendevano un certo numero di parametri comuni. Gli animali scelti, ad esempio, avevano tutti la caratteristica di essere particolarmente corpulenti. Il termine \"gras\" era infatti utilizzato per designare un animale innanzitutto forte e quindi imponente, ma non necessariamente ricco di grasso. Nel 1829, ad esempio, il \"Journal des d\u00e9bats\" riport\u00f2 che .\nA partire dal 1845, i buoi ebbero nomi particolari. Alcuni vennero denominati in relazione ad eventi di attualit\u00e0: la guerra col Messico ne fece chiamare uno \"Mexico\", mentre la vittoria di Napoleone III nella Battaglia di Magenta ne fece chiamare uno \"Magenta\". Altri avevano nomi di operette in voga come Rothomago e Lalla-Roukh nel 1863, di successi musicali come \"Tu-vas-me-l'payer\" nel 1862, \"L'pied qui remue\" nel 1863, oppure di canzoni alla moda o opere letterarie. Nel 1845, prese il nome di \"Goriot\" dal protagonista di un romanzo di Balzac. L'anno successivo venne nominato \"Dagobert\" dal protagonista del romanzo \"Le Juif errant\" di Eug\u00e8ne Sue. La cavalcata che seguiva l'animale si compose del resto dei nomi dei principali personaggi del romanzo: Dagobert era affiancato da Jovial, con Rose e Blanche, il principe Djalma, il maresciallo Simon, Rodin, ecc.. A poco a poco inizi\u00f2 a diffondersi il detto francese \"fare il bue grasso\" per indicare metaforicamente l'aver successo. Questa nuova moda venne commentata nel 1847 da Th\u00e9ophile Gautier e, con maggiore ironia, da Charles Monselet :\nSessantacinque anni pi\u00f9 tardi, parlando di questa pratica, \"Le Gaulois\" scriveva, il 27 febbraio 1913: \"\u00ab \u00c8 considerato un grande onore poter dare il nome al bue trionfatore del concorso dell'anno. Nella commissione vi sono Timoth\u00e9e Trimm, Th\u00e9r\u00e9sa, \u00c9mile Augier, Offenbac, Sardou, ecc. \u00bb\".\nNel 1857, la \"Promenade des B\u0153ufs Gras\" suscit\u00f2 un notevole interesse di pubblico per la presenza di \"Sarlabot\", un bue appartenente alla nuova azza cotentina, altrimenti detta normanna, allevato ed ingrassato da Henry Dutr\u00f4ne a Trousseauville-Dives. Si trattava infatti di un bue senza corna, ottenuto dall'incrocio con una razza inglese senza corna. Il \"Journal d'agriculture pratique\" pubblic\u00f2 un ritratto ad per illustrarne le caratteristiche. \"Sarlabot\", che portava il nome del luogo over era nato, venne abbattuto il 19 aprile 1857. \"A posteriori\" venne chiamato \"Sarlabot I\", perch\u00e9 un altro \"Sarlabot\" della medesima razza parteciper\u00e0 alla \"promenade\" dell'anno successivo. Alla sfilata del 1858 i costi lievitarono a 14.187 franchi e 10 centesimi.\nNel 1867, diversi giornali proposero un concorso per trovare l'animale pi\u00f9 adatto per la sfilata. Il peso dei buoi prescelti doveva essere compreso tra i 1100 ed i 1500 kg. L'et\u00e0 doveva essere compresa tra i 4 ed i 6 anni e di ottima razza.\nPoteva succedere che in occasione della festa gli animali cambiassero effettivamente il nome con cui erano noti, adattandosi quindi alle esigenze della sfilata e con le tendenze del momento.\nComposizione del corteo e percorso.\nL'animale veniva condotto in processione con un apparato scenico ben preciso: su di esso vi erano diversi ornamenti, tra cui un bambino che gli stava sul dorso ed una serie di personaggi che lo contornavano in costume con musicanti appositi. La presenza dei selvaggi, di macellai, di sacrificatori, di turchi divenne comune dalla fine del XIX secolo per sottolineare il legame tradizionale della parata.\nLa pi\u00f9 antica descrizione di un corteo di questa manifestazione risale al 1739: il bue, decorato di ghirlande di fiori ed altri ornamenti, con era , ed I macellai che lo scortavano, vestiti da turchi, avevano dei Altri due personaggi guidavano l'animale per le corna, mentre altri ancora suonavano il violoncello, il flauto e il tamburo intanto che altri animavano la festa con bastoni. Il corteo passava per diversi quartieri sino al Parlamento di Parigi.\nUna descrizione della sfilata risalente al 1783 riporta sempre la presenza di un ragazzino a cavalcioni del bue come pure la presenza di fiori sulle corna. In questo caso i figuranti vengono indicati nel numero di dodici sempre vestiti alla turca ma a cavallo. La musica prescelta per quell'anno fu il celebre pezzo \"Marlborough\". Il bue grasso venne \"sacrificato\" alla fine del percorso.\nAlla fine di febbraio del 1816, il bue venne riccamente adornato con lo stemma di Francia a segnare il ritorno dei Borboni. Due anni pi\u00f9 tardi, il bue grasso entr\u00f2 nel cortile delle Tuileries e sfil\u00f2 davanti al re ed alla corte in attesa, Dalle Tuileries, il \"B\u0153uf-Gras\" venne condotto all'Eliseo, al Palais-Royal, al Palais Bourbon, e presso le abitazioni dei principali funzionari di Parigi.\nIl dossier dell'organizzazione del corteo del \"B\u0153uf Gras\" di domenica 13 e marted\u00ec 15 febbraio 1825 riport\u00f2 la presenza di quattro selvaggi, tre sacrificatori, tre turchi e venticinque tra musicisti e trombettieri, la figura di Amore, di suo padre, di un Mercurio e di un Marte, oltre alle allegorie dell'Abbondanza e della Pace e quattro soldati romani a rappresentare il commercio, oltre a cinque cavalieri per guidare il bue.\nIl \"Journal des d\u00e9bats\" del 24 febbraio 1843, diede la descrizione del corteo del \"B\u0153uf Gras\" organizzato per la settima volta da M. Rolland, che sfil\u00f2 la domenica grassa 26 ed il marted\u00ec grasso 28 febbraio:\nNel 1846, gli organizzatori ebbero l'idea di porre il bue grasso su di un carro tirato da sei cavalli. Il veicolo pesava in tutto sei tonnellate, il triplo del peso dell'animale stesso. \"Dagobert\", alla fine, venne costretto a proseguire il percorso a piedi per non affaticare inutilmente i cavalli.\nNel 1850 il corteo sub\u00ec delle modifiche sostanziali: . L'anno successivo, il \"Boeuf Gras\" normanno denominato \"Libert\u00e9\", venne scortato da un distaccamento della Guardia Repubblicana e da una compagnia di tamburini in costume da giannizzeri. Venne attorniato anche da quattro selvaggi in costumi tradizionali con piume multicolori e pelli di animali feroci. Seguivano poi donne che impersonavano Cerere e le quattro stagioni, cavalieri di epoca medievale e nuovamente dei membri della Guardia Repubblicana a cavallo.\nAlla fine di febbraio del 1865, il macellaio Duval organizz\u00f2 un grandioso corteo con otto buoi grassi, quando in una festa non se ne erano visti pi\u00f9 di sei contemporaneamente oltre a quello prescelto per aprire la sfilata. Quattro sfilarono il primo giorno della cavalcata.\nSeguivano delle allegorie dell'agricoltura con tutti gli attributi del caso.\nAlla fine di dicembre del 1895, il Consiglio municipale di Parigi emise una disposizione secondo la quale il corteo previsto per il 1896 avrebbe dovuto formarsi presso l'arco di trionfo de l'Etoile per poi discendere per l'avenue des Champs-\u00c9lys\u00e9es.\nCavalcare il bue grasso.\nRegolarmente il bue grasso era usato come animale da cavalcare nel corso della processione cerimoniale. Il \"Mercure de France\" riporta che a Parigi nel 1739, \u00absul bue veniva posto un bambino che teneva in una mano uno scettro ed a cui i macellai si rivolgevano col titolo di Maest\u00e0\u00bb. Ma, la domenica 10 febbraio 1812, sulla piazza del Th\u00e9\u00e2tre-des-Italiens, il \"B\u0153uf Gras\" imbizzarritosi gett\u00f2 a terra il bambino che portava in groppa, fuggendo tra la folla e ferendo diverse persone. L'anno successivo venne rimpiazzato dalla figura di Cupido affiancato da un figurante che impersonava Marte. Il viaggiatore americano Franklin James Didier, meravigliato dal carnevale di Parigi, constat\u00f2 la presenza di un .\nNel 1821, il \"Journal des d\u00e9bats\" descrisse l'arrivo del corteo del bue grasso al palazzo delle Tuileries mentre Col tempo ad ogni modo si perse la moda di far montare l'animale nel corso di questa festa per motivi di sicurezza."}
{"id": "6778631", "revid": "124123", "url": "https://it.wikipedia.org/wiki?curid=6778631", "title": "Sony Dwi Kuncoro", "text": ""}
{"id": "6778632", "revid": "544909", "url": "https://it.wikipedia.org/wiki?curid=6778632", "title": "Cambogia (disambigua)", "text": ""}
{"id": "6778636", "revid": "287204", "url": "https://it.wikipedia.org/wiki?curid=6778636", "title": "Maccabi Netanya (beach soccer)", "text": "Il Maccabi Netanya \u00e8 un club professionistico di beach soccer con sede a Netanya, in Israele.\nRosa.\nAllenatore: Liron Fartook"}
{"id": "6778638", "revid": "1924342", "url": "https://it.wikipedia.org/wiki?curid=6778638", "title": "People's Choice Awards 2001", "text": "La 27\u00aa edizione dei People's Choice Awards, presentata da Kevin James, si \u00e8 svolta allo Shrine Auditorium (Los Angeles) il 7 gennaio 2001 ed \u00e8 stata trasmessa dalla CBS.\nIn seguito sono elencate le categorie. Il relativo vincitore \u00e8 stato indicato in grassetto."}
{"id": "6778656", "revid": "1124164", "url": "https://it.wikipedia.org/wiki?curid=6778656", "title": "Diluvio universale (Pietro Liberi)", "text": "Il Diluvio universale \u00e8 un dipinto a olio su tela di grandi dimensioni eseguito da Pietro Liberi nel 1661 e conservato presso la Chiesa di santa Maria Maggiore.\nStoria.\nPietro Liberi fu un artista di grande fama sia a Venezia che in molte citt\u00e0 europee e la Congregazione della Misericordia Maggiore che gestiva i beni e gli arredi della chiesa di Santa Maria Maggiore, pens\u00f2 di assegnargli la commissione per l'esecuzione di opere che dessero prestigio alla basilica. Infatti l'8 settembre 1660, venne firmato il contratto per l'esecuzione di sedici opere e tra queste un quadro dal titolo il \"Diluvio universale\", episodio tratto dalla Bibbia, Genesi (7; 8, 1-19).\nLa tela, dalle grandi dimensioni, doveva essere posta in alto, sul transetto a destra del presbiterio, con la cornice in gesso eseguita dalla bottega degli stuccatori ticinesi Giovanni Angelo e il figlio Gerolamo Sala, come gran parte degli stucchi della basilica terminati nel 1694, coprendo la parte superiore dell'affresco dell'Albero della vita eseguito dal maestro dell'Albero della vita risalente al 1347.\nNel 1661, l'artista ebbe terminato il lavoro, ma subito nacquero incomprensioni con i committenti che si ritenevano non soddisfatti dell'opera sospendendo il contratto:\nL'artista present\u00f2 l'anno seguente un bozzetto per un ulteriore lavoro, ma pare che anche questo non fosse di piacimento ai committenti che lo respinsero. L'artista, nel 1663, propose quindi di apportare piccole modifiche, che per\u00f2 non vennero mai eseguite. Solo una perizia che vide la congregazione rappresentata da Francesco Cairo e da Pietro Della Vecchia per l'artista, pose fine alla controversia.\nNel 1681 fu Luca Giordano a eseguire il secondo dipinto per il braccio destro della basilica, raffigurante \"Passaggio del mar Rosso\", e sul lato a sinistra la tela di Antonio Zanchi \"Mos\u00e8 fa scaturire l'acqua dalla roccia\".\nIl dipinto ebbe il primo restauro nel 1958 ad opera di Franco Steffanoni, senza che venisse rimosso dalla locazione originaria. Nel 2015, per i 750 anni della congregazione, si decise di eseguire un grande restauro con la rimozione del dipinto dalla sua sede. Le dimensioni e il peso del soggetto (450\u00a0kg) crearono non poche difficolt\u00e0 nella rimozione che richiese l'intervento di un autocarro con gru con un sistema di funi e tiranti, e non poca apprensione da parte dei responsabili. Il restauro venne realizzato a cura Antonio Zaccaria ed ebbe una durata di due anni. Anche il restauro richiese una particolare tecnica che permettesse di non lavorare in libert\u00e0 sul dipinto. Dopo la rimozione di vecchie vernici, polveri e depositi causati dal tempo, sono ritornati i colori originali del dipinto e gli effetti drammatici che l'artista aveva creato.\nCirca una ventina di anni dopo, Antonio Cifrondi ne far\u00e0 una copia, di dipensioni ridotte e con le caratteristiche pittoriche che lo differenziano dal Liberi conservato in collezione privata.\nDescrizione.\nLa grande tela, doveva essere la prima di una serie di sedici tele. In particolare di tre dipinti che sarebbero stati posizionati uno sul fondo della chiesa, poi eseguito da Luca Giordano e intitolato \"Passaggio del mar Rosso\", l'altro sul braccio di fronte, realizzato da Antonio Zanchi e intitolato \"Mos\u00e9 che fa scaturire l'acqua dalla roccia\".\nL'acqua quale elemento collegante delle tre opere. La scena rappresentata, riprende alcuni elementi del Diluvio Universale di Michelangelo, in particolare nella scena in primo piano con i grandi corpi che cercano di salvarsi dalle acque quando ormai l'arca \u00e8 lontana. Il dipinto vuole raffigurare gli uomini nel momento di estrema disperazione, e nel momento della verit\u00e0. Quindi ci racconta chi prega, chi si dispera, chi cerca comunque anche nell'ultimo istante un motivo di guadagno, e chi invece si prende cura di altri. Questi momenti concitati e drammatici si colgono in questa tecnica veloce e poco definita dell'artista. I committenti invece non capirono e lamentarono la mancanza di una pittura definita, meno veloce, pi\u00f9 tradizionale, mentre il pittore, abituato a realizzare grandi opere che sarebbero state viste ad molta distanza, aveva una pittura molto veloce e non definita nei particolari, specialmente per gli elementi posti in secondo piano. L'artista ha rappresentato un momento insolito del diluvio, la disperazione del cielo e della terra, unite in un unico elemento."}
{"id": "6778657", "revid": "2016868", "url": "https://it.wikipedia.org/wiki?curid=6778657", "title": "Il sole a mezzanotte - Midnight Sun", "text": "Il sole a mezzanotte - Midnight Sun (\"Midnight Sun\") \u00e8 un film drammatico romantico americano del 2018 diretto da Scott Speer e scritto da Eric Kirsten, basato sull'omonimo film giapponese del 2006. Il film ha come protagonisti Bella Thorne, Patrick Schwarzenegger e Rob Riggle, e segue la vita di un'adolescente con xeroderma pigmentoso, che le impedisce di uscire alla luce del sole. Quando incontra un ragazzo, Charlie Reed, lei deve decidere se parlargli della sua condizione, oppure fingere di vivere una vita normale.\nTrama.\nAl riparo fin dalla prima infanzia, Katie Price vive con una sensibilit\u00e0 pericolosa alla luce solare causata da una condizione genetica rara, lo Xeroderma pigmentoso, da lei chiamata XP. Durante il giorno, \u00e8 costretta a stare rinchiusa dentro casa, con solo suo padre, Jack, e la sua migliore amica, Morgan, a farle compagnia. Durante la notte, per\u00f2, Katie esce di casa per andare a suonare alla stazione del treno.\nPer il suo immaginario diploma, suo padre le regala la chitarra appartenuta alla madre, morta anni prima. Una notte, mentre sta suonando il suo strumento, attira l'attenzione di Charlie, ragazzo per il quale lei ha avuto sempre una cotta, ma fugge via, dimenticando il suo quaderno l\u00ec. La sera successiva, quando va a riprenderlo, Katie incontra di nuovo Charlie, con il quale inizia una conversazione. Alla fine, decidono di andare insieme alla festa di un amico di Morgan. Dopo aver lasciato la festa, Katie va al molo insieme a Charlie, dove si baciano per la prima volta. Tuttavia, Katie deve ancora dire a Charlie delle sue condizioni, nonostante suo padre l'abbia avvertita di farlo subito.\nUna sera, Charlie porta Katie a Seattle, dove vanno ad un concerto dal vivo, e poi lei fa un'esibizione con la chitarra in una delle strade della citt\u00e0. Una volta a casa, vanno a nuotare nel lago e si asciugano con un fuoco sulla spiaggia. Katie non si rende per\u00f2 conto del tempo che passa e, quando capisce che \u00e8 quasi l'alba, inizia una corsa disperata verso casa. Sfortunatamente, non arriva in tempo, e rimane esposta al sole per due secondi. Subito dopo di lei arrivano Jack e Morgan, e quest'ultima spiega a Charlie che la ragazza \u00e8 malata.\nDopo una visita medica, nella quale scopre che il suo cervello ha iniziato a contrarsi e che le resta poco tempo da vivere, Katie decide di interrompere i contatti con Charlie e di trovare una ragazza a suo padre, perch\u00e9 pensa che sia importante avere qualcuno a fianco nella vita. Jack decide cos\u00ec di ricontattare Charlie, che poco dopo si rimette con la figlia.\nNel poco tempo che le resta da vivere, Katie partecipa a una gara di nuoto di Charlie (che ha ricominciato a praticare lo sport), registra una delle sue canzoni in una casa discografica e decide di andare in barca con il suo ragazzo durante il giorno, nonostante questo anticipi la sua morte, dopo la quale Jack, Charlie e Morgan spargono le sue ceneri nel mare.\nAlla fine del film, Charlie, durante il viaggio verso l'universit\u00e0, cercando una stazione radio con un po' di musica, trova la canzone di Katie, che ha avuto cos\u00ec tanto successo da essere mandata in onda, e avverte immediatamente Jack. Subito dopo, si ferma e legge una lettera che la ragazza gli ha scritto prima di morire. Poi riparte in auto pi\u00f9 felice di prima.\nProduzione.\nIl 22 giugno 2015 \u00e8 stato annunciato che Scott Speer avrebbe diretto un giovane film drammatico romantico per adulti, basato sulla sceneggiatura di Eric Kirsten e interpretato da Patrick Schwarzenegger e Bella Thorne. Boies / Schiller Film Group ha finanziato il film, il quale \u00e9 basato su un film giapponese del 2006 con lo stesso titolo.La lavorazione \u00e8 iniziata il 12 ottobre 2015 a Vancouver, nella Columbia Britannica, Canada. Il film \u00e8 uscito negli Stati Uniti il 23 marzo, 2018.\nPromozione.\nIl primo trailer del film, in lingua inglese, \u00e8 stato diffuso il 1\u00ba dicembre 2017.\nDistribuzione.\nNell'ottobre 2016 la Open Road Films ha acquisito i diritti di distribuzione del film e lo ha programmato per il marzo 2018, dopo averlo inizialmente programmato per il luglio 2017.\nAccoglienza.\nIncassi.\nIl film ha debuttato nelle sale italiane al secondo posto, incassando circa 995.000 euro nei primi quattro giorni di programmazione. Negli Stati Uniti ha debuttato in decima posizione, con un incasso di 4.1 milioni di dollari nel primo fine settimana di programmazione.\nA livello mondiale il film ha incassato 27.3 milioni di dollari.\nCritica.\nSul sito web Rotten Tomatoes il film detiene un 21% di gradimento basato su 28 recensioni professionali, con una valutazione media di 4,4/10. Il consenso critico del sito recita: \"il sole a mezzanotte \u00e8 un romanzo adolescenziale tipicamente manipolativo e artificioso che purtroppo si distingue per il suo ritratto offensivamente inaccurato di una malattia della vita reale\". Su Metacritic, il film ha un punteggio medio ponderato di 39 su 100, basato su 12 valutazioni, che indica \"recensioni generalmente sfavorevoli\". Le persone intervistate da CinemaScope hanno dato al film un voto medio di \"A-\" su una scala A-F."}
{"id": "6778659", "revid": "287204", "url": "https://it.wikipedia.org/wiki?curid=6778659", "title": "Kfar Qassem BS Club (beach soccer)", "text": "Il Kfar Qassem BS Club \u00e8 un club professionistico di beach soccer con sede a Kfar Qassem, in Israele.\nRosa.\nAllenatore: Mamon Amere"}
{"id": "6778660", "revid": "1870933", "url": "https://it.wikipedia.org/wiki?curid=6778660", "title": "Dimit\u0103r Dimitrov (allenatore di calcio)", "text": "Carriera.\nCalciatore.\nHa vestito le maglie di e prima di ritirarsi dall'attivit\u00e0 agonistica nel 1985, all'et\u00e0 di 26 anni, a causa di un grave infortunio.\nAllenatore.\nHa intrapreso la carriera di allenatore nel 1993. Dal 1998 al 1999 ha allenato la nazionale bulgara."}
{"id": "6778662", "revid": "92723", "url": "https://it.wikipedia.org/wiki?curid=6778662", "title": "Universit\u00e0 di Brno", "text": ""}
{"id": "6778666", "revid": "729795", "url": "https://it.wikipedia.org/wiki?curid=6778666", "title": "4\u00ba Battaglione carri &quot;M.O.Passalacqua&quot;", "text": ""}
{"id": "6778699", "revid": "1924342", "url": "https://it.wikipedia.org/wiki?curid=6778699", "title": "People's Choice Awards 2002", "text": "La 28\u00aa edizione dei People's Choice Awards, presentata da Kevin James, si \u00e8 svolta allo Shrine Auditorium (Los Angeles) il 13 gennaio 2002 ed \u00e8 stata trasmessa dalla CBS.\nIn seguito sono elencate le categorie. Il relativo vincitore \u00e8 stato indicato in grassetto."}
{"id": "6778702", "revid": "1305772", "url": "https://it.wikipedia.org/wiki?curid=6778702", "title": "The Real Ghostbusters (videogioco)", "text": "The Real Ghostbusters \u00e8 un videogioco arcade di tipo sparatutto a scorrimento tratto dalla serie animata \"The Real Ghostbusters\", pubblicato nel 1987 dalla Data East. La versione giapponese dell'arcade \u00e8 intitolata \"Meiky\u016b Hunter G\" (\u8ff7\u5bae\u30cf\u30f3\u30bf\u30fcG), traducibile \"cacciatore di labirinti G\", e non ha legami espliciti con il cartone animato. \"The Real Ghostbusters\" ebbe varie conversioni per computer pubblicate dalla Activision, nel 1988 per Amiga e Atari ST e nel 1989 per Amstrad CPC, Commodore 64 e ZX Spectrum.\nIl \"The Real Ghostbusters\" che usc\u00ec per Game Boy \u00e8 invece la versione nordamericana di \"Garfield Labyrinth\" e non \u00e8 correlato.\nModalit\u00e0 di gioco.\nUn giocatore o pi\u00f9 giocatori in cooperazione simultanea controllano ciascuno un acchiappafantasmi, distinto dagli altri solo per il colore della tuta. Il gioco arcade esiste in versioni per due o per tre giocatori massimi in contemporanea, mentre tutte le conversioni per computer supportano fino a due giocatori. Ci sono 10 livelli, con ambientazioni sia edificate sia naturali, mantenuti anche nelle conversioni. La visuale \u00e8 isometrica con scorrimento multidirezionale, prevalentemente verso l'alto. Sono presenti pareti e precipizi, con stretti passaggi o ponticelli, e sono spesso possibili pi\u00f9 percorsi alternativi. Secondo alcune riviste dell'epoca la struttura generale ricorda quella di \"Alien Syndrome\".\nI nemici sono creature mostruose dall'aspetto molto variabile, che si muovono a terra oppure volano, alcune anche in grado di sparare. Se un acchiappafantasmi viene raggiunto o colpito perde subito una vita. I livelli hanno un tempo limitato e terminano sempre con uno o pi\u00f9 boss che \u00e8 necessario sconfiggere per aprire l'uscita. Sono presenti trappole letali, mentre i precipizi fanno soltanto da ostacoli e non \u00e8 possibile cadere gi\u00f9.\nGli acchiappafantasmi possono sparare in tutte le direzioni con raggi laser, che producono proiettili distinti e sono illimitati, oppure con gli zaini protonici, che producono un raggio continuo, ma hanno una propria riserva di energia limitata. Entrambe le armi sono efficaci contro i mostri, che una volta eliminati si trasformano nei classici fantasmi pallidi ed eterei. Questi fantasmi sono innocui e volano via, ma gli acchiappafantasmi li possono catturare con il raggio protonico e risucchiare direttamente nello zaino; al completamento di ogni livello si ottiene punteggio bonus in proporzione ai fantasmi catturati. Colpendo alcuni nemici o altri oggetti dello scenario \u00e8 possibile che appaiano dei power-up: ricariche di energia del raggio protonico, potenziamenti dell'arma, invincibilit\u00e0 temporanea, o uno Slimer alleato che gira continuamente intorno all'acchiappafantasmi e colpisce i nemici che tocca.\nIl tema musicale, anche in tutte le conversioni, \u00e8 un adattamento di \"Ghostbusters\", tema principale del cartone animato e dei film della saga.\nLa versione \"Meiky\u016b Hunter G\", oltre a non avere riferimenti alla saga di \"Ghostbusters\", ha anche alcune differenze nella meccanica di gioco, ad esempio i power-up per le armi sono pi\u00f9 variabili, con sei diversi attributi potenziabili separatamente, come gittata e velocit\u00e0 dei colpi."}
{"id": "6778705", "revid": "1869172", "url": "https://it.wikipedia.org/wiki?curid=6778705", "title": "10\u00ba Battaglione bersaglieri &quot;Bezzecca&quot;", "text": ""}
{"id": "6778714", "revid": "1728", "url": "https://it.wikipedia.org/wiki?curid=6778714", "title": "Isole Sottovento (Polinesia Francese)", "text": ""}
{"id": "6778723", "revid": "767487", "url": "https://it.wikipedia.org/wiki?curid=6778723", "title": "Universit\u00e0 Alfonso X el Sabio", "text": "L\u2019Universit\u00e0 Alfonso X el Sabio (UAX) \u00e8 la prima universit\u00e0 privata spagnola approvata dalle Cortes Generales (parlamento spagnolo), nel 1993. Situata nella zona a nord-ovest di Madrid, precisamente nel comune di Villanueva de la Ca\u00f1ada, a 30 chilometri dal centro della capitale.\nStruttura.\nL'universit\u00e0 \u00e8 organizzata nelle seguenti aree di studio: "}
{"id": "6778740", "revid": "92723", "url": "https://it.wikipedia.org/wiki?curid=6778740", "title": "J\u00e1n Bako\u0161 (storico dell'arte)", "text": "Biografia.\nSi \u00e8 laureato nel 1965 alla facolt\u00e0 di filosofia dell'Universit\u00e0 Masaryk di Brno. Ha compiuto alcuni periodi di studio all'estero: nel 1993 negli Stati Uniti d'America, nel 1997 in Austria, nel 1998 e nel 2003 nel Regno Unito.\nDal 1985 al 1990 fu direttore del dipartimento di scienze dell'arte dell'Accademia slovacca delle scienze, dal 1990 al 1992 fu membro della presidenza della stessa Accademia slovacca delle scienze e dal 1998 dirige il dipartimento di storia dell'arte dell'Accademia.\nDal 1990 al 1997 fu anche presidente della Societ\u00e0 slovacca di storia dell'arte. "}
{"id": "6778746", "revid": "122457253", "url": "https://it.wikipedia.org/wiki?curid=6778746", "title": "Leem Lubany", "text": "Biografia e carriera.\nLubany \u00e8 originaria di Nazareth, in Galilea. Inizi\u00f2 a studiare danza classica quando era molto piccola, per poi passare al canto all'et\u00e0 di 13 anni. Durante i suoi studi al liceo steineriano di Harduf, senza nessuna esperienza pregressa n\u00e9 formazione attoriale, ottenne il fortunato ruolo di Nadia nel film palestinese \"Omar\", candidato ai Premi Oscar 2014 come miglior film in lingua straniera. Il regista Hany Abu-Assad disse di averla scelta per la sua capacit\u00e0 di comunicare innocenza e onest\u00e0.\nDopo il successo di \"Omar\", ha recitato nel film arabo \"Viaggio da paura\", e nel cast principale di \"Rock the Kasbah\" al fianco di Bill Murray, dove interpreta una ragazza afgana con straordinarie doti canore.\nA livello televisivo, Lubany ha esordito nel 2018 nel cast principale di \"Condor\", serie statunitense ispirata alla sceneggiatura del film \"I tre giorni del Condor\". Ha in seguito preso parte ad altre due serie di genere spionistico, la britannica \"Baghdad Central\" e la nuova serie di Jeff Bridges \"The Old Man\".\nDoppiatrici italiane.\nNelle versioni in italiano dei suoi lavori, Leem Lubany \u00e8 stata doppiata da:"}
{"id": "6778756", "revid": "1652635", "url": "https://it.wikipedia.org/wiki?curid=6778756", "title": "Jack Dylan Grazer", "text": "Biografia.\nJack Dylan Grazer \u00e8 nato a Los Angeles, in California; Inizia a recitare da professionista nel 2015, interpretando il giovane straniero in \"Tales of Halloween\". Raggiunge la notoriet\u00e0 nel 2017, quando interpreta il ruolo di protagonista nel film \"It\" e nella serie televisiva \"Me, Myself &amp; I\". Nel 2019 interpreta il ruolo di Freddy Freeman nel film \"Shazam!.\" \nVita privata.\nNel luglio 2021 ha dichiarato di essere bisessuale.\nDoppiatori italiani.\nNelle versioni in italiano, Jack Dylan Grazer \u00e8 stato doppiato da:\nCome doppiatore viene sostituito da: "}
{"id": "6778809", "revid": "287204", "url": "https://it.wikipedia.org/wiki?curid=6778809", "title": "Baraghini", "text": ""}
{"id": "6778814", "revid": "1782831", "url": "https://it.wikipedia.org/wiki?curid=6778814", "title": "Collegio di Brent North", "text": "Brent North \u00e8 un collegio elettorale situato nella Grande Londra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Barry Gardiner del Partito Laburista, che rappresenta il collegio dal 1997.\nEstensione.\nQuasi tutti i restanti ward del London Borough of Brent sono nel collegio di Brent Central, con l'eccezione dei ward di Brondesbury Park, Kilburn e Queens Park, che formano parte del collegio di Hampstead and Kilburn."}
{"id": "6778817", "revid": "287204", "url": "https://it.wikipedia.org/wiki?curid=6778817", "title": "Campionato brasiliano di beach soccer", "text": "Il campionato brasiliano di beach soccer \u00e8 una competizione sportiva brasiliana riservata alle squadre di calcio da spiaggia.\nStoria.\nLa competizione ha avuto la sua prima edizione nel 2012, presso la diga di Guarapiranga, a San Paolo con la partecipazione di dodici squadre provenienti da sei stati. Il Corinthians \u00e8 diventato il primo campione della competizione.\nDopo cinque anni, la seconda edizione si \u00e8 svolta nel 2017 a Praia do Gonzaga, a Santos, con la partecipazione di otto squadre provenienti da sei stati. Il campione, Vasco da Gama, ha rappresentato il paese nella prima edizione della Copa Libertadores de F\u00fatbol Playa, che si \u00e8 tenuta nello stesso luogo nel gennaio 2017..\nVoci correlate.\nCoppa del Brasile di beach soccer"}
{"id": "6778818", "revid": "767487", "url": "https://it.wikipedia.org/wiki?curid=6778818", "title": "Giornata mondiale della tubercolosi", "text": "La giornata mondiale della tubercolosi (o anche giornata mondiale della lotta alla tubercolosi) \u00e8 una ricorrenza celebrata, a livello internazionale, il 24 marzo di ogni anno.\nL'Assemblea Generale delle Nazioni Unite ha proclamato il 24 marzo la giornata mondiale della tubercolosi in omaggio al fatto che in questa data, nel 1882, il microbiologo tedesco Robert Koch annunci\u00f2 al mondo la scoperta del batterio responsabile della tubercolosi, il \"Mycobacterium tuberculosis\"."}
{"id": "6778819", "revid": "367445", "url": "https://it.wikipedia.org/wiki?curid=6778819", "title": "Giornata Mondiale della Tubercolosi", "text": ""}
{"id": "6778825", "revid": "1568601", "url": "https://it.wikipedia.org/wiki?curid=6778825", "title": "Brown Bear Seamount", "text": "Il Brown Bear Seamount \u00e8 una montagna sottomarina, e pi\u00f9 precisamente un vulcano sottomarino, situato approssimativamente 483\u00a0km a ovest dell'Oregon, al largo della costa occidentale degli Stati Uniti d'America, nella parte nordorientale dell'Oceano Pacifico. Si trova a una profondit\u00e0 di 1410\u00a0m e la sua cima raggiunge un'altezza di 1100\u00a0m.\nFa parte della catena sottomarina di Cobb-Eickelberg e la sua formazione \u00e8 collegata al punto caldo di Cobb. \u00c8 collegato al pi\u00f9 esteso Axial Seamount da una piccola dorsale sottomarina e si trova vicino al margine occidentale della dorsale di Juan de Fuca.\n\u00c8 stato meno influenzato dall'espansione della dorsale, rispetto al vicino Axial Seamount, per cui la sua struttura geologica non \u00e8 cos\u00ec complessa. Il Brown Bear \u00e8 il secondo vulcano pi\u00f9 giovane della catena dopo l'Axial."}
{"id": "6778833", "revid": "1005847", "url": "https://it.wikipedia.org/wiki?curid=6778833", "title": "Distretto metropolitano di Quito", "text": ""}
{"id": "6778835", "revid": "767487", "url": "https://it.wikipedia.org/wiki?curid=6778835", "title": "Jesse Clegg", "text": "Figlio di Johnny Clegg, \u00e8 un artista prettamente rock. Suona chitarra e pianoforte.\nBiografia.\nFin da piccolo ha seguito il padre nei suoi tour musicali.\nNel 2008, appena ventenne, ha inciso l'album d'esordio, \"When I Wake Up\", . Successivamente si \u00e8 trasferito a Toronto per lavorare col canadese David Bottrill, produttore del suo secondo album, \"Life On Mars\".\nNel 2014 Clegg ha intrapreso il suo primo tour internazionale, con tappe in Canada, USA e Regno Unito, dove si \u00e8 tra l'altro esibito al Festival dell'Isola di Wight.\nNel 2015 l'artista sudafricano ha registrato il suo terzo disco in studio, \"Things Unseen\", prodotto da Dennholm Harding. Il primo singolo, \"Use Me\", \u00e8 rimasto nella Top 40 di iTunes per tre mesi, mentre l'album, lanciato a giugno 2016 in occasione di un evento sold out a Johannesburg, si \u00e8 piazzato nella Top 10 degli album di iTunes. Clegg \u00e8 poi partito per un nuovo tour, che l'ha portato a esibirsi soprattutto negli USA.\nVita privata.\nHa una figlia, nata nel 2021."}
{"id": "6778837", "revid": "287204", "url": "https://it.wikipedia.org/wiki?curid=6778837", "title": "J\u00e1n Bako\u0161", "text": ""}
{"id": "6778853", "revid": "124123", "url": "https://it.wikipedia.org/wiki?curid=6778853", "title": "Li Bun-hui", "text": "Carriera.\nAlle Olimpiadi di Barcellona 1992 consegu\u00ec le sue due medaglie pi\u00f9 prestigiose in carriera, entrambe di bronzo, una nel singolo e l'altra nel doppio."}
{"id": "6778854", "revid": "767487", "url": "https://it.wikipedia.org/wiki?curid=6778854", "title": "Li Bun-Hui", "text": ""}
{"id": "6778855", "revid": "124123", "url": "https://it.wikipedia.org/wiki?curid=6778855", "title": "Yu Sun-bok", "text": "Carriera.\nAlle Olimpiadi di Barcellona 1992 consegu\u00ec la sua medaglia pi\u00f9 prestigiosa in carriera, giungendo terza nella gara del doppio."}
{"id": "6778856", "revid": "767487", "url": "https://it.wikipedia.org/wiki?curid=6778856", "title": "Yu Sun-Bok", "text": ""}
{"id": "6778859", "revid": "599013", "url": "https://it.wikipedia.org/wiki?curid=6778859", "title": "Sun Jin", "text": "Carriera.\nAll'apice della carriera ha conquistato la medaglia d'argento nella gara del doppio alle Olimpiadi di Sydney 2000."}
{"id": "6778860", "revid": "1573940", "url": "https://it.wikipedia.org/wiki?curid=6778860", "title": "Pomatostomus", "text": "I Pomatostomus ) \u00e8 un genere di uccelli passeriformi della famiglia Pomatostomidae.\nEtimologia.\nIl nome scientifico del genere, \"Pomatostomus\", deriva dall'unione delle parole greche \"\u03c0\u03c9\u03bc\u03b1\u03c4\u03bf\u03c2\" (\"p\u014dmatos\", \"opercolo\") e \"\u03c3\u03c4\u03bf\u03bc\u03b1\" (\"stoma\", \"bocca\"), con riferimento alle narici che possono essere chiuse ermeticamente.\nDescrizione.\nSi tratta di uccelli di dimensioni medio-piccole, che vanno dai 17\u00a0cm del garrulo cigliabianche ai 27\u00a0cm del garrulo capocastano: essi presentano aspetto paffuto e arrotondato, con grossa testa allungata che sembra incassata direttamente nel torso, becco falciforme ricurvo verso il basso, zampe forti e allungate, coda anch'essa piuttosto lunga e a forma di cuneo ed ali arrotondate.\nIl piumaggio \u00e8 bruno, nerastro o grigio su tutto il corpo a seconda della specie presa in considerazione, in genere pi\u00f9 chiaro nell'area ventrale e pi\u00f9 scuro in quella dorsale: sulla testa di ambedue i sessi di tutte le specie \u00e8 presente un disegno bianco che comprende sopracciglio, gola e petto, con presenza di mascherina scura.\nDistribuzione e habitat.\nTutte le specie ascritte al genere abitano porzioni pi\u00f9 o meno estese dell'Australia, col garrulo capogrigio che vive anche nella fascia meridionale della Nuova Guinea.\nTutti i garruli abitano le aperte con copertura cespugliosa inframezzate da macchie alberate, con un paio di specie adattate ai climi pi\u00f9 aridi dell'entroterra.\nBiologia.\nSi tratta di uccelli diurni, che vivono in stormi di una ventina o pi\u00f9 d'individui, che passano la maggior parte della giornata a cercare il cibo (insetti, piccoli vertebrati, granaglie e bacche) al suolo o fra i rami, tenendosi in costante contatto mediante alti richiami.\nDurante il periodo degli amori l'intero gruppo collabora con le coppie (si tratta infatti di uccelli monogami) nelle operazioni legate alla riproduzione, con tutti gli esemplari che cooperano nella costruzione del nido e poi le femmine che si alternano nella cova ed i maschi che le nutrono e difendono il territorio ed il nido dagli intrusi.\nTassonomia.\nAl genere vengono ascritte quattro specie:\nGenere \"Pomatostomus\"\nIn passato anche il garrulo papua veniva ascritto al genere (rendendo in tal modo monotipica la famiglia dei Pomatostomidae) col nome di \"P. isidorei\", mentre attualmente si tende ad ascriverlo ad un proprio genere monotipico."}
{"id": "6778863", "revid": "599013", "url": "https://it.wikipedia.org/wiki?curid=6778863", "title": "Yang Ying (1977)", "text": "Carriera.\nFu campionessa del mondo di tennistavolo in doppio, doppio misto e nella gara a squadre. Inoltre pu\u00f2 vantare nel proprio palmar\u00e8s una medaglia d'argento conquistata alle Olimpiadi di Sydney 2000 nel doppio."}
{"id": "6778864", "revid": "1414688", "url": "https://it.wikipedia.org/wiki?curid=6778864", "title": "Walter Wallberg", "text": "Biografia.\nIn Coppa del Mondo ha esordito il 12 dicembre 2015 a Ruka (42\u00aa).\nNel 2018 ha preso parte ai XXIII Giochi olimpici invernali a Pyeongchang vendendo eliminato nelle qualificazioni e concludendo in ventunesima posizione nella gara di gobbe.\nNel 2022 ha preso parte ai XXIV Giochi olimpici invernali a Pyeongchang vincendo l'oro nella gara di gobbe."}
{"id": "6778865", "revid": "1504506", "url": "https://it.wikipedia.org/wiki?curid=6778865", "title": "Lullubi", "text": "I Lullubi (anche Lulubi o Lullubiti) erano un gruppo di trib\u00f9 pre-iraniche che abitarono nella seconda met\u00e0 del III millennio a.C. una regione nota come Lulubum, nel Lorestan, al centro dei Monti Zagros (tale regione \u00e8 individuata nella pianura di Sharazor, nel moderno Kurdistan iracheno). Frayne (1990) identific\u00f2 la loro citt\u00e0 Lulubuna (o Luluban) con la moderna citt\u00e0 curda di Halabja.\nPopolazione dei monti, restia ad adottare le forme sociali pi\u00f9 articolare dell'alluvio mesopotamico, ebbe rapporti conflittuali con il mondo sumero-accadico. La cosiddetta Stele della Vittoria di Nar\u0101m-S\u00een, re di Akkad (ca. 2250 a.C.), celebra una vittoria sui Lullubiti, mentre il rilievo rupestre posta a Sar-i-Pul, sugli Zagros, opera di Anu-banini, re dei Lullubiti nello stesso periodo, risente di modelli accadici (ad esempio, il re riprende la pretesa tradizionalmente accadica di dominare \"dal mare inferiore al mare superiore\"). L'Impero di Akkad fu poi abbattuto dai Gutei, altro popolo montano del Lorestan.\nRiferimenti storici.\nL'antica leggenda sumera \"Lugalbanda e l'uccello Anzud\", ambientata nel regno di Enmerkar di Uruk, allude alle \"montagne di Lulubi\", l\u00ec dove Lugalbanda incontra il gigantesco uccello Anzud, mentre cerca il resto dell'esercito di Enmerkar in viaggio per assediare Aratta.\nI Lullubi appaiono in tempi storici come una delle popolazioni sottomesse da Sargon di Akkad, insieme ai Gutei. Il nipote di Sargon, Naram Sin, sconfisse i Lullubi e il loro re Satuni, facendo poi erigere la cosiddetta Stele della vittoria.\nDopo che l'Impero accadico cadde per mano dei Gutei, i Lullubi si ribellarono contro il re guteo Erridupizir, secondo le iscrizioni di quest'ultimo.\nSuccessivamente al periodo guteo, si dice che il sovrano Shulgi della Terza dinastia di Ur (Ur-III) abbia razziato Lullubi almeno nove volte; al tempo di Amar-Sin, i Lullubi formavano un contingente nell'esercito di Ur, suggerendo che la regione era allora sotto il controllo neo-sumerico.\nUn'altra famosa scultura nella roccia, raffigurante il re lullubiano Anubanini con la dea assiro-babilonese I\u0161tar e i loro prigionieri al seguito, si pensa ora che risalga al periodo di Ur-III; tuttavia, una successiva versione leggendaria babilonese delle gesta di Sargon il Grande menziona Anubanini come uno dei suoi avversari.\nNel seguente II millennio a.C., il termine \"Lullubi\" o \"Lullu\" sembra essere divenuto un termine generico babilonese-assiro per \"montanaro\", mentre la regione originaria di Lullubi era conosciuta anche come Zamua. Tuttavia, la \"terra di Lullubi\" fa una riapparizione alla fine del XII secolo a.C., quando sia Nabucodonosor I di Babilonia (nel 1120 a.C. ca.) e Tiglatpileser I di Assiria (nel 1113 a.C.) asseriscono di averla sottomessa. Anche i re neo-assiri dei secoli seguenti registrano campagne e conquiste nell'area di Lullubum-Zamua. Soprattutto Assurnasirpal II dovette sopprimere una rivolta tra i capi lullubi nell'881 a.C., durante la quale questi costruirono un muro nel passo di Bazian (tra le moderne Kirkuk e Sulaymaniyah), in un tentativo fallito di tenere fuori gli Assiri. Si diceva che avessero avuto diciannove citt\u00e0 fortificate con mura nel loro territorio, nonch\u00e9 una grande scorta di cavalli, bestiame, metalli, tessuti e vino, che furono portati via da Assurnasirpal. I capi o i governatori locali della regione di Zamua continuarono ad essere menzionati fino alla fine del regno di Esarhaddon (669 a.C.).\nLingua lullubita.\nLa lingua dei Lullubi \u00e8 considerata come una lingua non classificata a causa della completa assenza di qualunque letteratura o alfabeto scritto. Ci\u00f2 significa che essa non pu\u00f2 essere legata alle lingue conosciute parlate al tempo nella regione, come l'elamitico, il hurrita, il sumerico, l'hattico e l'amorrita, e il lullubi precede di molti secoli l'arrivo dei parlanti iranici. Il termine \"lullubi\", tuttavia, sembra essere di origine hurrita."}
{"id": "6778866", "revid": "889336", "url": "https://it.wikipedia.org/wiki?curid=6778866", "title": "Yang Ying", "text": ""}
{"id": "6778881", "revid": "2065965", "url": "https://it.wikipedia.org/wiki?curid=6778881", "title": "Antonio Francesco Tenaglia", "text": "Nacque intorno al 1620 a Firenze. In seguito si trasfer\u00ec a Roma. Nel settembre 1644 fu assunto al servizio del cardinale Antonio Barberini. &lt;br&gt;\nNel 1648 era a Bruxelles al servizio dell'arciduca Leopoldo Guglielmo d'Austria, manifestando la sua insoddisfazione per questo incarico. \nFu elogiato come eccellente clavicembalista da Severo Bonini nei \"Discorsi e regole sopra la musica\" che lo defin\u00ec come il migliore \"dopo il signor Girolamo [Frescobaldi]\". \nRitorn\u00f2 a Roma nel 1651. In quegli anni ebbe frequenti rapporti con l'abate Elpidio Benedetti, agente del cardinale Giulio Mazzarino a Roma, che si adoperava per inviare musicisti italiani alla corte francese. In una lettera a Mazzarino, del novembre 1654, l'abate Benedetti scrisse che \u00abper accompagnare al cimbalo [Tenaglia] non ha paro, e passa di longa mano il povero sig. Luigi [Rossi]\u00bb. \nA quel tempo potrebbe essere entrato nell'entourage della famiglia Pamphilj.. Nel 1656 compose il \"dramma in musica rappresentato da tre damigelle\" \"Il giudizio di Paride\", su libretto di Giovanni Lotti, eseguito a palazzo Pamphilj in onore della regina Cristina di Svezia. Nel 1660 era al servizio del principe Camillo Pamphilj e pi\u00f9 tardi, da ottobre 1668 a gennaio 1669, del di lui figlio Giovanni Battista.\nNel 1661, compose l'opera \"Il Clearco\", su libretto di Ludovico Cortesi, rappresentata a Roma in onore del principe Agostino Chigi, nipote del pontefice Alessandro VII.\nFu organista della basilica di San Giovanni in Laterano da giugno 1667 fino a ottobre 1672, quando probabilmente mor\u00ec.\nTenaglia fu gi\u00e0 ai suoi tempi un apprezzato compositore di cantate. Ne sopravvivono 67 a voce sola, 8 a due voci e 1 a tre voci a lui attribuite. Bench\u00e9 abbia avuto grande fama come clavicembalista, non si conoscono sue composizioni per tastiera."}
{"id": "6778883", "revid": "1718925", "url": "https://it.wikipedia.org/wiki?curid=6778883", "title": "Rinaldi (cognome)", "text": "Rinaldi \u00e8 un cognome italiano.\nOrigine e diffusione.\nNasce dal nome proprio di origine germanica Rinaldo.\nSi tratta di uno dei cognomi pi\u00f9 diffusi in Italia."}
{"id": "6778886", "revid": "287204", "url": "https://it.wikipedia.org/wiki?curid=6778886", "title": "Antonio Peteani", "text": "Biografia.\nTerminati gli studi presso il Ginnasio statale di Gorizia, dal 1807 al 1811 frequent\u00f2 lo Studio teologico di Lubiana. Fu ordinato sacerdote il 4 ottobre 1812 a Buie dal vescovo di Cittanova Teodoro Lauretano Balbi. Dal 1817 per due anni studi\u00f2 presso il \"Frintaneum\" di Vienna, dove approfond\u00ec gli studi teologici e dogmatici. Ritorn\u00f2 in seguito a Gorizia per insegnare Antico Testamento presso il Seminario arcivescovile che era appena stato inaugurato e vi insegn\u00f2 fino al 1824. Allo stesso tempo continu\u00f2 gli studi presso l'Universit\u00e0 degli Studi di Padova, dove consegu\u00ec la laurea in teologia il 28 ottobre 1821.\nNel novembre 1824 divenne consigliere e referente scolastico presso il l'Imperial Regio Governo di Trieste e si trasfer\u00ec in quella citt\u00e0, dove, su richiesta del vescovo Antonio Leonardis, fu nominato dall'imperatore canonico onorario della cattedrale, con sovrana risoluzione del 1\u00ba marzo 1825. Il 25 giugno 1826 ricevette la nomina imperiale per il vescovado di Parenzo, il 29 aprile 1827 la conferma papale di papa Leone XII e il 24 giugno la consacrazione dell'arcivescovo di Gorizia Joseph Walland. In seguito, con l'esecuzione della bolla pontificia \"Locum Beati Petri\", emanata il 30 giugno 1828 e attuata nel corso del 1830 e del 1831, divenne il primo vescovo delle diocesi unite di Parenzo e Pola.\nCome vescovo diede impulso a vari lavori di la ricostruzione di numerose chiese parrocchiali della sua diocesi, inoltre promosse il primo restauro della basilica Eufrasiana di Parenzo e fece costruire la cappella di S. Mauro. \nQuando papa Pio IX chiese ai vescovi il loro parere in merito al dogma dell'Immacolata Concezione, si dichiar\u00f2 nettamente favorevole, tanto da sostenere la posizione papale anche nella sua lettera pastorale del 26 ottobre 1854. Rimase a Parenzo fino alla morte, che avvenne il 27 giugno 1857."}
{"id": "6778888", "revid": "599013", "url": "https://it.wikipedia.org/wiki?curid=6778888", "title": "Kang Chae-young", "text": "Ha vinto la medaglia d'oro nella competizione a squadre alle Olimpiadi di Tokyo 2020.\nCarriera.\nHa fatto il suo debutto internazionale nel 2015. Alle Universiadi di luglio 2015 a Gwangju ha vinto la medaglia d'argento nella gara a squadre femminile dopo aver stabilito un nuovo record mondiale nel ranking round, ottenendo un totale combinato di 2038 punti assieme alle compagne di squadra Ki Bo-bae e Choi Mi-sun.\nAlle Universiadi 2017 tenutesi a Taipei ha vinto la medaglia d'oro sia nell'individuale che nella gara a squadre femminile. Nello stesso anno ha anche vinto due medaglie d'oro nella gara a squadre femminile e nella gara a squadre mista ai Campionati mondiali di tiro con l'arco 2017 tenuti a Citt\u00e0 del Messico.\nNel 2018 ha rappresentato la Corea del Sud ai Giochi Asiatici di Giacarta e ha vinto due medaglie: la medaglia di bronzo nell'individuale e la medaglia d'oro nella gara a squadre femminile.\nNel 2019 ha vinto la medaglia d'oro nell'individuale del ricurvo femminile nella finale della Coppa del Mondo tenutasi a Mosca, partecipando per la prima volta ad una finale del torneo. Ha anche vinto le tappe della competizione tenutesi a Medell\u00edn e a Shanghai. Ai Campionati mondiali di tiro con l'arco 2019, ha battuto il record mondiale per il ranking round dei 70 metri con un punteggio di 692, prima di vincere medaglie nelle gare individuali e a squadre mista e femminile. Nello stesso anno ha vinto la medaglia d'oro nell'individuale e nelle competizioni a squadre femminile e mista ai Campionati asiatici di tiro con l'arco 2019 tenuti a Bangkok.\nNel 2020 ha vinto il premio \"World Archery Athlete of the Year 2019\" nella categoria ricurvo femminile.\nNel 2021 si \u00e8 qualificata al primo posto tra le arciere nominate per la squadra sudcoreana alle Olimpiadi del 2020 a Tokyo e ha vinto la medaglia d'oro nella gara a squadre femminile."}
{"id": "6778894", "revid": "1186766", "url": "https://it.wikipedia.org/wiki?curid=6778894", "title": "Lombardi (cognome)", "text": "Lombardi \u00e8 un cognome di lingua italiana. \nVarianti.\nLombardelli, Lombardello, Lombardini, Lombardino, Lombardo, Longobardi, Longobardo.\nOrigine e diffusione.\nDi origine etnica, fa riferimento al popolo germanico dei Longobardi. Potrebbe indicare altres\u00ec un'origine dall'Italia settentrionale, nota come Lombardia nel Medioevo.\nLombardi \u00e8 il diciannovesimo cognome per diffusione in Italia, distribuito su tutto il territorio, e portato da oltre 11.500 famiglie. \nNelle regioni meridionali ed in particolare in Sicilia, il cognome risulta essere maggiormente diffuso nella variante \"Lombardo\", ed \u00e8 portato da oltre 8.500 famiglie, attestandosi al sessantunesimo posto per frequenza a livello nazionale."}
{"id": "6778897", "revid": "1123126", "url": "https://it.wikipedia.org/wiki?curid=6778897", "title": "Santuario diocesano", "text": ""}
{"id": "6778902", "revid": "1573940", "url": "https://it.wikipedia.org/wiki?curid=6778902", "title": "Garritornis isidorei", "text": "Il garrulo papua o garrulo della Nuova Guinea (Garritornis isidorei ()) \u00e8 un uccello passeriforme della famiglia dei Pomatostomidae, nell'ambito della quale rappresenta l'unica specie ascritta al genere Garritornis .\nEtimologia.\nIl nome scientifico del genere, \"Garritornis\", deriva dall'unione della parola tardo-latina \"garritus\" (\"loquace\") con quella greca \"\u03bf\u03c1\u03bd\u03b9\u03c2\" (\"ornis\", \"uccello\"), col significato di \"uccello loquace\", in riferimento alla loro chiassosit\u00e0: il nome della specie, \"isidorei\", rappresenta un omaggio a Isidore Geoffroy Saint-Hilaire.\nDescrizione.\nDimensioni.\nMisura 25\u00a0cm di lunghezza, per 30-47 g di peso.\nAspetto.\nSi tratta di uccelli dall'aspetto robusto, con testa arrotondata che sembra incassata direttamente nel torso, becco sottile e appuntito piuttosto allungato e lievemente ricurvo verso il basso, zampe forti e allungate anch'esse, cos\u00ec come la coda, a forma di cuneo, che viene solitamente portata dritta perpendicolarmente al corpo: le ali sono piuttosto corte e di forma arrotondata.\nIl piumaggio \u00e8 identico nei due sessi: fronte, vertice, nuca, dorso, ali e coda sono di color bruno-rosso, con tendenza ad assumere sfumature ancor pi\u00f9 rosse sulle remiganti, mentre il sopracciglio, la faccia (gola e guance) ed i lati del collo sono di color bruno-arancio, mentre il petto ed il ventre, nonch\u00e9 il sottocoda, sono di color vinaccia, con sfumature bruno-grigiastre sulle penne delle zampe e sui fianchi.\nIl becco \u00e8 di color giallo-arancio con area basale superiore fino alle narici di colore nerastro, mentre le zampe sono nerastre e gli occhi sono di colore bruno scuro, con cerchio perioculare nudo e di colore nerastro.\nBiologia.\nIl garrulo papua \u00e8 un uccello diurno e piuttosto sociale, che vive in gruppi che possono contare anche fino a una ventina d'individui, generalmente a base familiare (una coppia riproduttrice con giovani di pi\u00f9 nidiate): questi animali presentano abitudini di vita perlopi\u00f9 terricole, muovendosi al suolo o fra i rami bassi alla ricerca di cibo, ed alzandosi in volo solo in rare occasioni e per brevi tratti (peraltro dando prova di essere volatori piuttosto mediocri).\nQuesti uccelli sono noti per la loro vocalit\u00e0: i vari membri del gruppo si tengono in costante contatto vocale fra loro mediante una serie di richiami che spaziano da veloci suoni ronzanti emessi quasi in continuazione a versi fischianti o gracchianti di richiamo su distanza pi\u00f9 lunga, mentre i richiami d'allarme sono costituiti da fischi con tonalit\u00e0 ascendente.\nAlimentazione.\nLa dieta di questi uccelli \u00e8 poco conosciuta, tuttavia si ritiene che essi con buona probabilit\u00e0 siano principalmente insettivori e si nutrano dei piccoli animali reperiti al suolo fra i detriti.\nRiproduzione.\nLa stagione degli amori cade durante la fase finale della stagione delle piogge e continua fino al culmine della stagione secca: si tratta di uccelli monogami.\nIl nido \u00e8 piriforme e pendente, costruito dai vari membri del gruppo con fibre vegetali e muschio: esso consta di una camera di cova interna foderata di materiale vegetale pi\u00f9 soffice, collegata all'esterno da una balleria circolare rivolta verso il basso. Al suo interno la femmina depone 1-3 uova, che cova in collaborazione con le altre femmine del gruppo, mentre i maschi si occupano di reperire il cibo e di tenere d'occhio i dintorni: mancano dati sulla durata della cova e delle cure parentali, tuttavia si ha motivo di supporre che esse non differiscano in maniera significativa da quanto osservabile fra gli altri pomatostomidi.\nDistribuzione e habitat.\nCome intuibile dal nome comune, il garrulo papua \u00e8 endemico della Nuova Guinea, della quale abita praticamente tutta la superficie pianeggiante e pedemontana, risultando assente dalle aree montuose dell'interno e del nord-est, nonch\u00e9 dal Yos Sudarso, mentre \u00e8 possibile osservare questi uccelli sulle vicine isole di Waigeo e Misool.&lt;br&gt;\nQuesti uccelli sembrano tendenti a muoversi a cadenza periodica attraverso una rotazione di territori fra i vari gruppi, tuttavia mancano dati ulteriori a supportare tale tesi.\nL\"'habitat\" di questi uccelli \u00e8 rappresentato dalla foresta pluviale e dalla foresta monsonica, sia primarie che secondarie, purch\u00e9 con presenza di denso sottobosco dove cercare il cibo: essi abitano inoltre la foresta a galleria.\nTassonomia.\nIn passato la specie veniva ascritta al genere \"Pomatostomus\" assieme ai garruli australiani, col nome di \"P. isidore\": tuttavia, le differenze morfologiche e genetiche fra i due gruppi sono tali da aver spinto la comunit\u00e0 scientifica ad appoggiare la scissione della specie ed il suo posizionamento in un genere monotipico separato.\nAlcuni autori riconoscerebbero una sottospecie \"calidus\" comprendente le popolazioni della fascia settentrionale neoguineana ad est della baia di Cenderawasih: la specie viene tuttavia generalmente trattata come monotipica."}
{"id": "6778903", "revid": "122315", "url": "https://it.wikipedia.org/wiki?curid=6778903", "title": "Garritornis", "text": ""}
{"id": "6778904", "revid": "1745361", "url": "https://it.wikipedia.org/wiki?curid=6778904", "title": "Perimede (sorella di Anfitrione)", "text": "Perimede (), personaggio della mitologia greca, era la sorella di Anfitrione e la sposa di Licimnio.\nEbbe tre figli: Eono, Argeio e Mela."}
{"id": "6778907", "revid": "729019", "url": "https://it.wikipedia.org/wiki?curid=6778907", "title": "Campionato dei Caraibi di rugby a 15 2014", "text": "Il campionato dei Caraibi di rugby 2014 (in inglese \"2014 NACRA Rugby Championship\") fu la 7\u00aa edizione del campionato dei Caraibi di rugby a 15 organizzata dal NACRA, la confederazione continentale rugbistica centro-nordamericana.\nIl titolo \u00e8 andato alla che nella finale di Marietta (Georgia) ha sconfitto i padroni di casa degli USA Rugby South Panthers in un incontro conclusosi ai tempi supplementari.\nSquadre Partecipanti.\nLe 14 squadre divise in zone regionali (Nord e Sud) di 7 squadre ciascuno furono divise in due gruppi di merito. Il principale chiamato \"Championship League\" e il secondario chiamato \"Cup League\". Le partecipanti di ogni girone si incontrarono tra di loro in un girone di sola andata. Le prime classificate dei due gironi di \"Championship League\" disputarono la finale per il titolo, mentre le prime classificate dei due gironi di \"Cup League\" incontrarono la terza classificata del girone di \"Championship League\", della propria zona, per la qualificazione alla \"Championship League 2015\".\nPlay-out promozione/retrocessione.\nZona Nord.\nL'incontro non si disput\u00f2 per la rinuncia delle , pertanto il \u00e8 stato promosso alla \"Championship League 2015\" e le relegate alla \"Cup League 2015\"\nZona Sud.\n \u00e8 stato promosso alla \"Championship League 2015\" e le relegato alla \"Cup League 2015\""}
{"id": "6778908", "revid": "287204", "url": "https://it.wikipedia.org/wiki?curid=6778908", "title": "Jaguar C-X16", "text": "La Jaguar C-X16 \u00e8 una concept car ibrido-elettrica progettata dalla Jaguar e svelata nel 2011 al Salone dell'automobile di Francoforte il 13 settembre. Nell'Aprile 2012, Jaguar ha annunciato che avrebbe prodotto una nuova vettura sportiva basata sulla C-X16, chiamata F-Type, che \u00e8 stata successivamente esposta al Salone di Parigi nel settembre 2012.\nDesign.\nLa carrozzeria della vettura \u00e8 in alluminio e, con 4.445 mm di lunghezza, 2.048 mm di larghezza e 1.297 mm di altezza, \u00e8 la vettura pi\u00f9 piccola che la Jaguar ha realizzato dopo la XK120 del 1954. La trasmissione comprende un'unit\u00e0 ibrida, che combina un motore a benzina V6 da 3 litri sovralimentato da 375 CV con uno elettrico da 92 CV ed un cambio automatico ZF a otto velocit\u00e0. Il pacco batteria, che \u00e8 montato dietro i sedili anteriori, viene caricato utilizzando un sistema di rigenerazione del freno. Il motore elettrico pu\u00f2 essere attivato anche per aumentare l'accelerazione, in modo simile al sistema KERS utilizzato nelle auto di Formula 1, utilizzando un interruttore sul volante.\nStile.\nLa forma della C-X16 prende spunto dalla supercar ibrida Jaguar C-X75, inclusa la forma della griglia anteriore e delle luci posteriori avvolgenti, ed ha un lunotto posteriore apribile lateralmente che ricorda la E-Type.\nPrestazioni.\nLa Jaguar dichiara un tempo di accelerazione 0 100 km/h di 4,4 secondi e una velocit\u00e0 massima limitata a 300 km/h. L'emissione di CO\u2082 \u00e8 di 165 g/km. Alimentata dal solo motore elettrico, la velocit\u00e0 massima \u00e8 di 80 km/h."}
{"id": "6778931", "revid": "1457965", "url": "https://it.wikipedia.org/wiki?curid=6778931", "title": "Giordano (cognome)", "text": "Giordano \u00e8 un cognome di lingua italiana.\nVarianti.\nGiordani, Giordan, Giorda, Zordan, Giordanengo.\nOrigine e diffusione.\nDeriva dal nome proprio di persona Giordano. Ventesimo cognome per diffusione in Italia, \u00e8 particolarmente concentrato in Campania, Piemonte e Sicilia, e risulta essere portato da oltre 12.000 famiglie."}
{"id": "6778934", "revid": "1272592", "url": "https://it.wikipedia.org/wiki?curid=6778934", "title": "Romano (cognome)", "text": "Romano \u00e8 un cognome italiano.\nOrigine e diffusione.\nHa come base il toponimo Roma. Si tratta di uno dei cognomi pi\u00f9 diffusi in Italia, specie al Sud."}
{"id": "6778938", "revid": "1305772", "url": "https://it.wikipedia.org/wiki?curid=6778938", "title": "ClayFighter", "text": "ClayFighter \u00e8 un videogioco sviluppato da Visual Concepts e pubblicato nel 1993 da Interplay per Super Nintendo Entertainment System. Primo titolo della serie omonima, il gioco \u00e8 stato convertito per Sega Mega Drive e distribuito per Wii tramite Virtual Console.\nModalit\u00e0 di gioco.\nPicchiaduro bidimensionale, nel gioco \u00e8 possibile scegliere tra otto personaggi."}
{"id": "6778941", "revid": "92723", "url": "https://it.wikipedia.org/wiki?curid=6778941", "title": "Co-Ma", "text": "Co-Ma s.r.l. (acronimo per \"Cortesi e Mauri\" - \"Lavorazione Materie Termoplastiche S.r.l.\") \u00e8 stata un'azienda italiana che produceva apparati elettronici, giocattoli per bambini e materiali plastici, con sede a Milano. \u00c8 adesso un marchio, acquisito nel 1989 da altra azienda, ed inutilizzato. Il suo logo era la stilizzazione frontale del Duomo di Milano, sovrastante la scritta \"Co-Ma\" in carattere stampatello.\nStoria.\nGli anni cinquanta e la riconversione.\nL'azienda nasce nel 1950 da un'idea di due ingegneri, Cortesi e Mauri (che dalle prime due lettere dei rispettivi cognomi, Cortesi - Mauri, decidono di estrarre - quale acronimo - il nome aziendale), per lo stampaggio di materie plastiche, soprattutto confezioni per farmaceutici e articoli di cancelleria. La ricerca fa s\u00ec che nel 1951 l'azienda brevetta un nuovo prodotto termoplastico a base di resine sintetiche denominato \"Poliglas\". La sede legale viene ubicata in via Ariberto 20, mentre lo stabilimento, il deposito vengono installati in una serie di capannoni corrispondenti all'allora nr. 12 di via Ettore Ponti, nel quartiere de la Barona, a Milano, che, progressivamente ampliati, accoglieranno dagli anni sessanta anche la sede legale.\nGi\u00e0 all'inizio del decennio, per\u00f2, si fa strada l'idea di utilizzare la tecnologia acquisita per inserirsi nel settore dei giocattoli, potendoli progettare, stampare e distribuire senza bisogno di fornitori esterni. Ecco come quello ludico diviene il core business dell'azienda. Nel 1959 - anche se poi non sar\u00e0 utilizzato, promuovendo l'azienda i prodotti a proprio nome - viene depositato il marchio \"Intertoys\", per contraddistinugere la produzione di giocattoli in materia plastica, nell'intenzione di differenziare tale attivit\u00e0 da quella dello stampaggio conto terzi, presto poi abbandonata.\nLa produzione \u00e8 quella dei giocattoli classici per bambini, adeguati e sostituiti nel tempo per seguire le mode dei diversi periodi. I soldatini (prima in bachelite e, successivamente, in plastica), astronauti ed esseri marziani definiti \"\"seleniti\", molto in voga nei fumetti e romanzi di fantascienza fra gli anni 50 e gli anni 60, sono i primi prodotti. Negli anni 50 e 60 verranno registrati innumerevoli modelli ornamentali (quali - fra i primi - nel 1953, quello di una pistola giocattolo di aspetto avveniristico) e modelli di utilit\u00e0 (nel 1958 quello di un \"cinematismo per l'animazione di parti espressive e foniche di giocattoli riproducenti animali\", e la riproduzione di mobili di arredamento)\nGli anni sessanta.\nLa Co-Ma, in linea con le aziende straniere, propose nel 1963 anche prezzi prefabbricati assemblabili per casette (la serie verr\u00e0 registrata con il marchio \"Edilmec\") da plastico, scala 1:87 in scatola di montaggio HO, per un totale di 19 modelli in catalogo, che diverranno 22 l'anno successivo, con il lancio di 14 aeroplani in scatola di montaggio (serie che verr\u00e0 registrata con il marchio \"Aermec\"). Per rendere maggiormente appetibile il prodotto, vennero finalizzati accordi mirati per l'uso sui giocattoli di marchi d'impresa noti del mondo reale (quali l'accordo con Esso per la Stazione di Servizio A3113) e con produttori di colle (quali la \"Policement\") per inserire nelle confezioni tutto il necessario all'assemblaggio. I prodotti - dopo un primo periodo in cui erano imbustati - vennero poi inscatolati. \nPer gli aerei, contratti di licenza per l'uso del marchio vennero stilati con i rappresentanti italiani di produttori e compagnie (si ricordano, fra i tanti: il Convair 880 della Delta Air Lines, \"art. 4005\", il Fokker F27 della Aer Lingus - Irish Aerlines,\"art. 4010\" il Boeing 707 della Pan American, \"art. 4002\" il Lockheed Electra, \"art. 4011\"). La peculiarit\u00e0 consisteva nel fatto che gli aerei, ed altri giocattoli, venivano proposti in diverse scale. \nNel corso del decennio, venne anche creata la serie \"Mobilmec\", mobilia in miniatura.\nA queste produzioni, si associ\u00f2 poi quella di giocattoli maggiormente complessi, quali navi da guerra, pistole a propulsione elastica ed aria compressa, nonch\u00e9 ad acqua, automobiline, strumenti musicali per bambini e giocattoli da tavolo. Si cerca di allargare l'utenza anche verso la parte bassa, della prima infanzia, con giocattoli da traino; negli anni sessanta i giocattoli della Co-Ma vengono venduti anche dalla Rinascente, che li inserisce nel proprio catalogo.\nGli anni settanta.\nNegli anni settanta, prosegu\u00ec la produzione del decennio precedente, aggiungendo giocattoli semplificati per la primissima infanzia (da 2 a 6 anni) e giochi trainabili (\u00e8 il caso della coccinella e della targruga). Ad imitazioni di altre aziende, si pens\u00f2 alla creazione di elettrodomestici e oggetti da cucina in miniatura (frullatori in plastica, bilancia da negozio, barbecue con meccanismo di emulazione del rumore della griglia) e di oggetti da bagno (set trucco per bambina) nonch\u00e9 di altri elettrodomestici (telefono giocattolo, registratore di cassa in un kit denominato bilik-shop). Si aggiunsero poi altres\u00ec oggetti da intrattenimento (quali il biliardino-flipper da tavolo denominato Junior), e varie altre gru ed oggetti da cantiere (camion, cisterne, betoniere, gru, etc...) elettrici e filoguidati. Vennero prodotte anche le sorprese inserite nel detersivo \"Tide\" , in base ad un accordo stipulato con la Walt Disney. Alla fine del decennio, nei giocattoli per i bambini venne inserita maggiore meccanica ed elettronica: \u00e8 il caso del registratore di cassa a schede (686) e del telefono starlite. Muta il logo aziendale: sparisce il bozzetto del duomo di Milano e la scritta Co-Ma assume caratteri di fantasia. Viene inserito lo slogan \"crea per divertire\"\". Anche i materiali vengono aggiornati, con l'utilizzo di ABS.\nGli anni ottanta e la chiusura.\nNegli anni ottanta, al pari di altre aziende del settore, la Co-Ma cerc\u00f2 di contrastare la crisi legata al mutamento delle mode ed all'invasione dei giocattoli orientali, terminando la produzione di giochi obsoleti e lanciando nuovi prodotti: gli autosnodati \"speedy\", un forno giocattolo a \"microonde\", gommoni, navi da crociera, automobili da Formula 1. Vennero confermati ed ampliati i contratti con multinazionali quali la Esso per le stazioni di servizio giocattolo, e la Walt Disney per produrre su licenza sceneggiature e camper, oltre a personaggi della casa americana quali Topolino e Zio Paperone. Continu\u00f2 la produzione, sempre pi\u00f9 differenziata, di gru, attrezzi e mezzi da lavoro, utensili da cucina giocattolo, fino a prodotti pi\u00f9 complessi e funzionanti quali aspirapolvere con motore e forni con resistenze. Il decennio si chiuse per\u00f2 in una situazione di recessione irreversibile, che convinse il management della Co-Ma a cedere azienda e marchio alla \"Cavallino Giocattoli\". La sede si spost\u00f2 quindi in via Europa 4/12 a Cenate di Sotto (Bergamo), lasciando temporaneamente a Milano solo parte della produzione.\nGi\u00e0 nel 1990 il catalogo Co-Ma non venne pi\u00f9 prodotto come pubblicazione a s\u00e9 stante; la Cavallino cedette infatti la distribuzione ad un'azienda terza, cosicch\u00e9 i prodotti della Co-Ma finirono all'interno dell'annuario pubblicato dalla distributrice \"Fantastiko Giocattoli\", e furono stoccati a Legnano, in via Copernico 21, assieme a tutti gli altri marchi inseriti nel proprio catalogo : giochi solo distribuiti, oltre a giocattoli di aziende oramai in fase di liquidazione o del tutto private della parte produttiva. Si trovano infatti accoppiati prodotti Biemme, Bontempi, Bburago, Clementoni, Edison Giocattoli, Lego, Lima, MB, Peg Perego, Quercetti, oltre a quelli della Cavallino.\nNegli anni successivi il marchio Co-Ma viene progressivamente accantonato, e non pi\u00f9 utilizzato. L'attivit\u00e0 presso i capannoni di Milano - gi\u00e0 cessata negli anni novanta - ha permesso di abbandonare le strutture che, demolite nei primi anni del 2000 per una lottizzazione residenziale, hanno lasciato spazio ad una serie di edifici residenziali."}
{"id": "6778943", "revid": "767487", "url": "https://it.wikipedia.org/wiki?curid=6778943", "title": "Vanja Radovanovi\u0107", "text": "Ha rappresentato il Montenegro all'Eurovision Song Contest 2018 con il brano \"Inje\", non riuscendo a qualificarsi per la serata finale.\nBiografia.\nNel 2004 Vanja ha vinto il premio come migliore debuttante al Festival di Budva, dove ha presentato il brano \"Dripac\". Allo stesso festival ha partecipato anche nel 2005 con \"Krila olovna\". Nel 2005 si \u00e8 inoltre esibito al Serbian Radio Festival con \"Izvini ne menja ljude\", prima canzone per cui ha registrato un video musicale. Nel 2006 ha partecipato a \"Beovizija\", il processo di selezione dell'allora Serbia e Montenegro per l'Eurovision Song Contest, portando la canzone \"Kad me jednom za te ne bude\" e arrivando ventunesimo su 23 partecipanti con un solo punto ottenuto. Il suo album di debutto, \"Pri\u010daj dodirom\", \u00e8 uscito a maggio 2008.\nNel 2012 ha iniziato a registrare a Zagabria il suo secondo album, scegliendo sonorit\u00e0 pi\u00f9 contemporanee e basi musicali guidate dalla chitarra, suo strumento musicale. Come singolo di lancio \u00e8 stato scelto il brano \"Padobran\", di cui Vanja ha scritto musiche e testi. L'album, intitolato \"Svi \u017eivoti moji\", \u00e8 uscito nella primavera del 2014.\nNel 2018 Vanja ha partecipato a \"Montevizija\", il processo di selezione nazionale per la ricerca del rappresentante montenegrino all'Eurovision. \"Montevizija\" non veniva utilizzato a questo scopo dal 2008. Lo spettacolo si \u00e8 svolto il 17 febbraio 2018 all'hotel Hilton di Podgorica e ha visto cinque partecipanti. A scegliere il vincitore \u00e8 stato esclusivamente il pubblico, che attraverso il televoto ha proclamato Vanja Radovanovi\u0107 vincitore, dandogli la possibilit\u00e0 di rappresentare il Montenegro all'Eurovision Song Contest 2018 con il brano \"Inje\".\nL'artista si \u00e8 esibito nella seconda semifinale della manifestazione, mancando la qualificazione alla finale, classificandosi sedicesimo con 40 punti."}
{"id": "6778948", "revid": "144796", "url": "https://it.wikipedia.org/wiki?curid=6778948", "title": "Le Juif errant", "text": ""}
{"id": "6778949", "revid": "74173", "url": "https://it.wikipedia.org/wiki?curid=6778949", "title": "Movimento di Unit\u00e0 Nazionale Antifascista", "text": "Il Movimento di Unit\u00e0 Nazionale Antifascista (MUNAF) (in portoghese: \"Movimento de Unidade Nacional Antifascista\") era un'organizzazione politica clandestina contraria all'Estado Novo formata nel dicembre 1943.\nFondato a un punto di svolta nella Seconda guerra mondiale a favore degli alleati e contro il nazismo e il fascismo, nel MUNAF furono rappresentati, tra gli altri, il Partito Repubblicano Portoghese, l'Unione socialista, il Partito Comunista Portoghese, la Massoneria, il gruppo \"Seara Nova\", cattolici, monarchici e anarchici.\nIl primo comunicato del movimento risale al gennaio 1944, nel quale viene presentato il suo obiettivo e l'organico.\nIl Consiglio nazionale \u00e8 presieduto dal generale Norton de Matos. La Commissione politica \u00e8 integrata, tra gli altri, dal presidente del Consiglio nazionale, da Barbosa de Magalh\u00e3es e Bento de Jesus Cara\u00e7a. Il comitato esecutivo ha incluso, tra le altre personalit\u00e0, Fernando Piteira Santos, Jos\u00e9 Magalh\u00e3es Godinho, Jacinto Sim\u00f5es e Moreira de Campos..\nIl Movimento venne sciolto nel 1945 ed ebbe come successore il Movimento di Unit\u00e0 Democratica."}
{"id": "6778950", "revid": "1005847", "url": "https://it.wikipedia.org/wiki?curid=6778950", "title": "Sondaggi sulle elezioni politiche in Italia del 2018", "text": "In questa pagina sono riportati i dati dei principali sondaggi elettorali effettuati sulle elezioni politiche in Italia del 2018.\nNella tabella qui sotto sono riportati in ordine cronologico i dati a partire dal 28 dicembre 2017, data di scioglimento delle Camere e di indizione ufficiale delle nuove elezioni. Le percentuali dei partiti sono relative alla parte del campione che esprime un'intenzione di voto, mentre i dati su indecisi e astenuti al totale degli intervistati; tutti i dati sono tratti dal sito ufficiale dei sondaggi politici ed elettorali, curato dalla Presidenza del Consiglio dei ministri."}
{"id": "6778954", "revid": "1543377", "url": "https://it.wikipedia.org/wiki?curid=6778954", "title": "Ferrari (cognome)", "text": "Ferrari \u00e8 un cognome di lingua italiana.\nVarianti.\nDe Ferrari, De Ferraris, De Ferraro, Deferrari, Defferrari, Di Ferraro, Far\u00e8, Fer\u00e8, Ferrai, Ferraraccio, Ferrarello, Ferraretto, Ferrarini, Ferrarin, Ferrario, Ferraris, Ferraro, Ferrarone, Ferraron, Ferrarotti, Ferrarotto, Ferr\u00e8, Ferrelli, Ferrer, Ferreri, Ferrero, Ferrerio, Ferriero, Ferrieri, Fevriero.\nOrigine e diffusione.\nL'origine del patronimico sarebbe legata a quei soprannomi che anticamente si attribuivano a chi svolgeva dei mestieri, nel caso specifico a chi faceva il mestiere di fabbro, o a chi praticava la lavorazione e l'estrazione del ferro. Potrebbe anche avere un'origine longobarda, ed in questo caso per\u00f2 il cognome sarebbe di carattere militare e derivato dalle fare, che derivano dal tedesco \"fahren\", ossia \"viaggiare\".\nFerrari \u00e8 il secondo cognome per diffusione in Italia: \u00e8 frequente soprattutto nel Nord e nel Lazio mentre risulta il pi\u00f9 diffuso in assoluto in Emilia-Romagna e nelle citt\u00e0 di Brescia, Cremona, Lodi, Mantova, Modena, Parma, Reggio nell'Emilia, Rovigo e Verona. Sono oltre 26.000 le famiglie italiane che portano questo cognome.\nEsistono diverse varianti di questo cognome, pi\u00f9 o meno diffuse. La variante \"Ferrarini\" \u00e8 tipica della zona tra Emilia, Veneto occidentale e Lombardia orientale e a Sarzana era portata da una famiglia nobile attestata nell'Archivio Storico Araldico Italiano; \"Ferraro\" \u00e8 il quarantaquattresimo cognome per diffusione in Italia, portato da oltre 8.000 famiglie, presente in tutta Italia: nel sud \u00e8 concentrato in Sicilia, Salento, a Napoli, dove \u00e8 portato anche da una famiglia aristocratica della citt\u00e0, nel Casertano, e soprattutto in Calabria, dove \u00e8 il 5\u00b0 cognome per diffusione; nel centro \u00e8 frequente a Roma, e a Firenze, Prato e Pistoia in Toscana; nel nord \u00e8 molto presente in Veneto, Liguria, Piemonte, Lombardia. La forma \"Ferrero\", tipica del Piemonte, ma diffusa anche nella vicina Liguria e a Milano, \u00e8 primo cognome per diffusione nella provincia di Cuneo e nella citt\u00e0 metropolitana di Torino."}
{"id": "6778964", "revid": "125616210", "url": "https://it.wikipedia.org/wiki?curid=6778964", "title": "Usimbardi (famiglia)", "text": "Gli Usimbardi sono stati una famiglia notabile di Colle Val d'Elsa e Firenze.\nAl pari di altre famiglie del ceto dirigente colligiano, anche i membri di questo casato andarono legando il proprio destino a quello della corte granducale sino a distinguersi in maniera peculiare per alcuni importanti incarichi nella burocrazia governativa, in ambito ecclesiastico e giuridico. Cos\u00ec, a cavallo tra XVI e XVII secolo, Pietro e il fratello Usimbardo furono dapprima segretari del cardinale de\u2019 Medici in Roma, entrambi divennero poi segretari di Stato, finch\u00e9 non furono elevati rispettivamente alla cattedra vescovile di Arezzo e a quella della neoeretta diocesi di Colle di Val d'Elsa. Lorenzo Usimbardi assunse, a sua volta, il ruolo di segretario granducale e ricopr\u00ec contemporaneamente numerosi uffici pubblici insieme agli altri due fratelli, Claudio e Fulvio.\nIpotesi sull\u2019origine della famiglia.\nL\u2019origine della famiglia ha suscitato interrogativi e ipotesi, soprattutto in riferimento alle origini pi\u00f9 remote.\nIl cognome deriva evidentemente da un patronimico, trattandosi di un genitivo latino che significa \u00abdi Usimbardo\u00bb, dal nome di un avo assunto a capostipite. Lo studioso colligiano Francesco Dini ha considerato come il nome Usimbardo sia ricorrente nell\u2019albero genealogico dei Picchinesi o da Picchena e, di conseguenza, ha supposto che gli Usimbardi ne costituissero un ramo. Com\u2019\u00e8 noto, questa fu una potente famiglia feudale di legge longobarda con sede a Picchena, vicino a Castel San Gimignano.\nSi pu\u00f2 ipotizzare che gli Usimbardi abbiano avuti significativi legami con quell\u2019Usimbardo Picchinesi, che fu tra i protagonisti della sommossa contro la signoria magnatizia dei Tancredi, instaurata in Colle nel secondo decennio del \u2018300 e culminata tragicamente, il 10 marzo 1331, con l\u2019uccisione del capitano del popolo ed ex arciprete messer Albizzo Tancredi. Usimbardo da Picchena era, all\u2019epoca, il capo della famiglia e i suoi figli Biagio, Gualfredo, Monaldo e Niccol\u00f2 furono tra i protagonisti del nuovo assetto istituzionale; dopo la morte del Tancredi, infatti, il populus colligiano coopt\u00f2 immediatamente al governo la famiglia dei Picchinesi. Non \u00e8 escluso che ai fatti sopra accennati abbiano partecipato, rivestendo un ruolo non secondario, anche esponenti della famiglia Usimbardi perch\u00e9, come ricorda il Villani, la rivolta contro i Tancredi si attu\u00f2 \u00abcoll\u2019aiuto di quegli da Montegabri e da Picchiena\u00bb.\nA conferma di tale legame, bisogna evidenziare che gli Usimbardi ebbero dimora a Montegabbro, localit\u00e0 vicinissima a Picchena e, quando si trasferirono in Colle, costruirono la propria casa nel Terzo di S. Caterina accanto al cosiddetto \u00abpalagione\u00bb dei da Picchena.\nLa genealogia.\nVa sottolineato che gli Usimbardi si contraddistinguono come una famiglia di notai fin dai primi antenati conosciuti e sono giunti a noi i loro protocolli, conservati presso l\u2019Archivio di Stato di Firenze, ove sempre si firmano con il solo patronimico, secondo la discendenza nel ramo maschile.\nIl cognome Usimbardi appare utilizzato in seguito, dalla fine del XV secolo, quando si registra anche a Colle il processo di aristocratizzazione delle famiglie pi\u00f9 eminenti che si concretizza nell\u2019introduzione del cognome e nell\u2019affiancamento di appellativi.\nI pi\u00f9 antichi protocolli giunti sino a noi sono quelli rogati da ser Cristofano figlio di ser Michele del fu ser Danza, che vanno dal 1358 al 1399. Dai protocolli di Cristofano di Michele di Danza e dai protocolli della sua discendenza ricostruiamo in maniera completa e certa l\u2019albero genealogico degli Usimbardi.\nLa discendenza di messer Francesco.\nNel corso del XVI secolo, seguendo la consolidata tradizione familiare, Francesco intraprese gli studi giuridici, giunse alla laurea e, quindi, esercit\u00f2 la professione degli avi. A lui si deve la svolta che port\u00f2 gli Usimbardi al massimo splendore e li trasform\u00f2 da oscura famiglia di provincia in una grande casata.\nEgli spos\u00f2 Maddalena di Alessandro di Filippo Vivini e da lei ebbe cinque figli: Pietro (1539-1611), Lorenzo (1547-1636), Usimbardo (1552-1612), Claudio (1556-1638) e Fulvio (1559-1627), ai quali seppe impartire una solida educazione.\nGuglielmo Enrico Saltini ha ritenuto che le risorse economiche di casa Usimbardi fossero scarse e che per questo motivo messer Francesco non avrebbe potuto far altro che indirizzare il primogenito Pietro al sacerdozio e raccomandarlo all\u2019amico abate Bernardo Giusti da Colle. In realt\u00e0, almeno a giudicare dalla genealogia familiare e dai prestigiosi incarichi pubblici ricoperti dallo stesso Francesco, sembrerebbe che la famiglia fosse benestante e una delle maggiori di Colle.\nPiuttosto si pu\u00f2 congetturare che, vestito l\u2019abito ecclesiastico, Pietro mostrasse tanto talento da indurre il padre a presentarlo all\u2019abate Giusti, che fu segretario del cardinale Giovanni de\u2019 Medici e, dopo la morte di costui (1562), del fratello Ferdinando. Il Giusti, conosciuto il giovane, chiese e ottenne di associarlo a s\u00e9 come aiutante di segreteria e a questo evento, anche per una serie di circostanze favorevoli, segu\u00ec l\u2019ascesa degli Usimbardi.\nUsimbardo, anch\u2019egli sacerdote, fu chiamato a Roma presso la curia cardinalizia: \u00abHis felicibus fultus praesidiis\u00bb, sottoline\u00f2 Cristoforo Talenti in uno scritto celebrativo, \u00abiuvenis Romam profectus apud munificentissimum literatorum omnium Mecenatem Cardinalem Mediceum commoratur; atque in ea Domo, in ea Curia, in ea Urbe Usimbardus se reddidit\u00bb. Lorenzo, fratello secondogenito, ricopr\u00ec vari incarichi di giudice e di podest\u00e0 nello Stato della Chiesa.\nNel 1587, con il ritorno a Firenze insieme al nuovo granduca, Pietro Usimbardi fu promosso primo segretario di Stato o \u00absegretario di camera\u00bb; carica concessagli da Ferdinando I con motuproprio del 2 novembre 1587. La segreteria risultava composta da undici funzionari, investiti ciascuno di specifiche competenze, ma il motuproprio granducale precisava che Pietro dovesse essere \u00abconscio et partecipe di tutti li negotii che passaranno per mani delli altri, et che li mandino a vedere le lettere delle loro provincie\u00bb. Tra gli undici funzionari era anche Usimbardo, che continu\u00f2 l\u2019incarico di segretario a fianco di Ferdinando e del proprio fratello maggiore.\nA questo evento e probabilmente anche al fatto che il 2 dicembre 1588 il senato fiorentino aveva concesso il rango di cittadino a messer Francesco Usimbardi e, in perpetuo, a tutta la sua discendenza maschile si deve la rapida carriera degli altri fratelli, i quali ricoprirono numerosi uffici nell\u2019amministrazione granducale tra il 1587 e il 1638, arrivando a cumulare diverse cariche.\nLa stima guadagnata presso Sisto V durante il periodo romano e l\u2019influente intervento di Ferdinando I valsero a Pietro la nomina al vescovado vacante d\u2019Arezzo con bolla del 9 gennaio 1589. L\u2019Usimbardi chiese allora a Ferdinando I di potersi ritirare dalle cariche di Stato per svolgere, secondo coscienza, il proprio magistero pastorale. Al granduca, che lo esortava a restare a corte, Pietro rispose di avergli procurato un abile e fedele successore nel proprio fratello Lorenzo, il quale, infatti, dopo essere stato capitano di Giustizia a Siena dal 1587, il 3 giugno 1591 venne chiamato a corte con la qualifica di segretario e con il \u00abdipartimento di tutti gli affari interni e particolarmente delli economici\u00bb.\nClemente VIII, con bolla del 5 giugno 1592, istitu\u00ec la diocesi di Colle e contestualmente nomin\u00f2 il primo vescovo nella persona del canonico Usimbardo Usimbardi.\nL\u2019asserita e riconosciuta provenienza fiorentina.\nIl 13 gennaio 1606, su iniziativa di Claudio, la casata venne riconosciuta dal Magistrato supremo come ramo degli antichi Usimbardi di Firenze, esiliati nel \u2018200 perch\u00e9 ghibellini ed estinti nel ramo fiorentino da circa un secolo e mezzo. Tale dichiarazione, pur poggiando su fondamenta discutibili, rivestiva tuttavia grande importanza in quanto innestava gli Usimbardi nella storia fiorentina, facendo risalire le loro origini ad una famiglia patrizia che aveva ricoperto il consolato nel XII secolo.\nNondimeno, la provenienza da Firenze risulta gi\u00e0 affermata e ben esposta in varie fonti della fine del \u2018500, una perfino edita: la Laudatio Usimbardi Usimbardij primi Collensium Episcopi del colligiano Antonio Renieri, il quale si sofferma sulla storia della famiglia, giunta a Colle circa 250 anni prima. Sembra che l\u2019origine fiorentina fosse stata rivendicata gi\u00e0 nel 1394. La Biblioteca Nazionale Centrale di Firenze conserva vari studi di antichi genealogisti e, tra questi, il manoscritto Biscioni riporta la seguente memoria:\nL\u2019espressione \u00abquelli da Monte Gabio\u00bb ricorda il passo della cronaca di Giovanni Villani relativo alla sommossa contro i Tancredi: \nConfermerebbe cos\u00ec quanto supposto sopra circa un coinvolgimento degli Usimbardi nei fatti del 1331 e anche un loro ruolo di qualche rilievo nel castello di Montegabbro.\nL\u2019albero familiare manoscritto, ricostruito nel XVII secolo dal celebre accademico e genealogista Cosimo della Rena (1615-1696), illustra compiutamente i legami con la famiglia fiorentina, ma non si hanno gli strumenti ovvero i documenti per verificare quanto vi \u00e8 riportato."}
{"id": "6778965", "revid": "31886", "url": "https://it.wikipedia.org/wiki?curid=6778965", "title": "Campionati del mondo di atletica leggera 2009 - 5000 metri piani femminili", "text": "La gara dei 5000 metri piani femminili dei campionati del mondo di atletica leggera 2009 si \u00e8 svolta il 19 e il 22 agosto. Alla gara hanno partecipato 22 atlete.\nLa gara \u00e8 stata vinta dalla keniana Vivian Cheruiyot con il tempo di 14'57\"97, mentre argento e bronzo sono andati, rispettivamente, alla keniana Sylvia Jebiwott Kibet e all'etiope Meseret Defar.\nGli standard di qualificazione erano di 15'10\"00 (standard A) e di 15'25\"00 (standard B).\nBatterie.\nPassano alla finale le prime cinque classificate di ogni batteria e le cinque migliori escluse."}
{"id": "6778967", "revid": "125382878", "url": "https://it.wikipedia.org/wiki?curid=6778967", "title": "Wes Madiko", "text": "Esponente africano della world music, visse dividendosi tra Europa e Stati Uniti.\nBiografia.\nNato in un villaggio a pochi chilometri da Douala, Wes Madiko svilupp\u00f2 l'amore per la musica all'et\u00e0 di 10 anni grazie al nonno, formando su suo consiglio un gruppo musicale, chiamato Kwa Kwassi. Nel 1987, incoraggiato da alcuni turisti francesi, decise di lasciare il Camerun per l'Europa, dove coi musicisti Jo Sene e Benjamin Valfroy cre\u00f2 un nuovo gruppo, i Fakol; per due anni suon\u00f2 in vari Paesi europei, soprattutto Francia e Paesi Bassi. Terminata quest'esperienza lavor\u00f2 per qualche tempo in alcune scuole di Lilla, in Francia, affiancando gli insegnanti di sostegno per avvicinare alla musica i bambini svantaggiati.\nNel 1992 Wes si trasfer\u00ec negli Stati Uniti dove incise il suo primo album da solista, \"Roots\", riscuotendo un discreto successo. Ma l'anno di svolta per Wes fu il 1996, quello in cui vide pubblicato il secondo album, \"Welenga\": il singolo \"Alane\", composto e arrangiato da Michel Sanchez del duo Deep Forest, diventer\u00e0 infatti una hit internazionale, facendo anche di Wes il secondo artista africano dopo Khaled a conquistare il disco di diamante in Francia. Un'altra canzone di Wes, \"In Youpendi\", fu inserita nella colonna sonora del film \"Il re leone II - Il regno di Simba\".\nLa discografia di Madiko, caratterizzata da testi prevalentemente in lingue africane locali, riflette sempre atmosfere permeate da serenit\u00e0 e ottimismo, nonostante i gravi lutti affrontati dall'artista nel 1990 (la morte del fratello Jacques e quella del padre subito dopo).\nNel nuovo millennio Wes Madiko prese parte soprattutto a progetti di musica elettronica. Nel 2009 fu l'ospite d'onore al Festival delle Culture di Ravenna.\nWes \u00e8 morto in Francia nel giugno del 2021, a 57 anni di et\u00e0, per le improvvise complicazioni sorte in seguito a un intervento chirurgico. Era stato ricoverato per un'infezione in un ospedale di Alen\u00e7on, la citt\u00e0 in cui da tempo viveva con la moglie Katia e i cinque figli."}
{"id": "6778969", "revid": "767487", "url": "https://it.wikipedia.org/wiki?curid=6778969", "title": "Chiesa di Santa Maria del Buon Consiglio (Ascoli Piceno)", "text": "La chiesa Santa Maria del Buon Consiglio \u00e8 un luogo di culto cattolico ubicato nel centro storico di \nAscoli Piceno, in corso Mazzini nel quartiere di San Giacomo.\nStoria e descrizione.\nLa chiesa \u00e8 un esempio significativo dell\u2019architettura tardo barocca del settecento.\nL'opera \u00e8 progettata dell'architetto e sculture ascolano Lazzaro Giosafatti ed era la chiesa delle monache agostiniane, che occupavano l'adiacente convento.\nSi presenta con una facciata a due ordini, quello inferiore a blocchi di travertino ben squadrati e levigati e scandito da lesene doriche, mentre l'ordine superiore, rimasto allo stato grezzo, \u00e8 frutto di un intervento successivo. Le due fiancate presentano un aspetto caratterizzato da un paramento murario piuttosto irregolare, con conci irregolari. \nIl fianco destro insiste all'interno di un piccolo cortile su cui prospettano l'abside e la torre campanaria ad essa inglobata della chiesa romanica di Sant'Andrea.\nIl suo interno \u00e8 a navata unica, con capitelli con caratteristiche di ricche decorazioni dorate. L'altare maggiore presenta un interessante\nconnubio di sculture architettoniche in stile tardo barocco e fu completato dopo la sua morte di Giosafatti dal suo allievo Agostino Cappelli che fin\u00ec di abbellirlo con una gloria di Angeli e putti plastici."}
{"id": "6778970", "revid": "122394206", "url": "https://it.wikipedia.org/wiki?curid=6778970", "title": "Numa Lavanchy", "text": "Carriera.\nIl 20 luglio 2013 debutt\u00f2 nel massimo campionato svizzero con la maglia del Losanna nella sconfitta interna per 1-3 contro lo Young Boys. Il 20 giugn\u00f2 2016 si trasfer\u00ec dal Losanna al Grasshopphers, compagine in cui milit\u00f2 per due stagioni e mezzo, passando il 31 gennaio 2019 al ."}
{"id": "6778971", "revid": "680895", "url": "https://it.wikipedia.org/wiki?curid=6778971", "title": "Chiesa di Santa Maria del Buonconsiglio", "text": ""}
{"id": "6778972", "revid": "120055529", "url": "https://it.wikipedia.org/wiki?curid=6778972", "title": "Campionati africani di ciclismo su strada 2018", "text": "I Campionati africani di ciclismo su strada 2018 si svolsero a Kigali, in Ruanda, dal 14 al 19 febbraio 2018."}
{"id": "6778973", "revid": "767487", "url": "https://it.wikipedia.org/wiki?curid=6778973", "title": "Rugby Belve Neroverdi ASD", "text": "Rugby Belve Neroverdi Associazione Sportiva Dilettantistica, pi\u00f9 brevemente Belve Neroverdi, \u00e8 un club italiano di rugby a 15 femminile dell'Aquila.\nFormatosi nel 2014 per scissione della sezione femminile dell'Aquila Rugby, disputa il campionato di serie A femminile.\nStoria.\nIl rugby femminile esisteva nel capoluogo abruzzese fin dalla met\u00e0 degli anni novanta e per diverso tempo fu inquadrato nella Polisportiva L'Aquila Rugby; il 25 settembre 2014, tuttavia, tale squadra comunic\u00f2 la rinuncia al campionato femminile e contemporaneamente ne nacque uno nuovo, esterno alla vecchia societ\u00e0, che assunse il nome di Rugby Belve Neroverdi A.S.D. che assorb\u00ec tutte le giocatrici dell'Aquila Rugby e la tradizione sportiva femminile del capoluogo, riconosciuta dalla F.I.R. la quale di conseguenza assicur\u00f2 continuit\u00e0 sportiva al nuovo club garantendogli l'ammissone diretta al campionato di serie A di categoria.\nNel torneo d'esordio le Belve si classificarono seste con 3 vittorie e 9 sconfitte; la stagione successiva, nella stagione 2015-16, giunsero quarte bench\u00e9 a 9 punti dai \"play-off\" scudetto; quinto posto finale fu, invece, nel girone 2 della serie A 2016-17.\nA livello internazionale la squadra ha dato alla Nazionale femminile italiana Elisa Cucchiella, aquilana figlia di Giancarlo, che rappresent\u00f2 l' alla ; nel periodo di militanza nel club Elisa Cucchiella ha rappresentato l' alla .\nStadio.\nDalla stagione 2018-19 il terreno interno delle Belve Neroverdi \u00e8 il campo 2 del CUS L'Aquila sito in localit\u00e0 Centi Colella del capoluogo abruzzese.\nFino alla stagione precedente la squadra giocava al campo sportivo di Poggio Picenze, comune dell'Aquilano di un migliaio d'abitanti lungo la strada statale 17 dell'Appennino del quale il club aveva assunto la gestione nel 2015, facendone il primo impianto in Italia destinato esclusivamente al rugby femminile."}
{"id": "6778974", "revid": "1924342", "url": "https://it.wikipedia.org/wiki?curid=6778974", "title": "El ba\u00f1o", "text": "El ba\u00f1o \u00e8 un singolo del cantante spagnolo Enrique Iglesias, pubblicato il 12 gennaio 2018.\nIl singolo ha visto la collaborazione del rapper portoricano Bad Bunny.\nVideo musicale.\nIl video musicale \u00e8 stato pubblicato il 12 gennaio 2018 sul canale Vevo-YouTube del cantante.\nSuccesso commerciale.\nIl singolo ha raggiunto la posizione #50 della classifica italiana ufficiale FIMI."}
{"id": "6778976", "revid": "547034", "url": "https://it.wikipedia.org/wiki?curid=6778976", "title": "Movimento di Unit\u00e0 Democratica", "text": "Il Movimento di Unit\u00e0 Democratica (MUD) (in portoghese: \"Movimento de Unidade Democr\u00e1tica\") \u00e8 stata un'organizzazione politica portoghese contraria al regime di Salazar.\nMUD.\nFormato dopo la fine della Seconda guerra mondiale, l'8 ottobre 1945, con l'autorizzazione del governo, il MUD era l'erede del precedente MUNAF.\nIl MUD \u00e8 stato creato per riorganizzare l'opposizione, prepararla per le elezioni e fornire un dibattito pubblico sulla questione elettorale. Raggiunse in breve tempo una grande adesione popolare (principalmente tra intellettuali e professionisti liberali) e cominci\u00f2 a diventare una minaccia per il regime.\nSalazar l'ha illegittimato nel gennaio 1948 con il pretesto che aveva forti legami con il PCP. Tuttavia, avrebbe continuato a sostenere la candidatura presidenziale del generale Norton de Matos nel 1949.\nOrganizzato sotto il MUD, tra il 1946 e il 1956 si sono tenute le Esposizioni Generali di Arti Plastiche (SNBA, Lisbona), per un totale di 10 mostre di grande impatto civico e culturale.\nMUD giovanile.\nDall'organizzazione giovanile del MUD c'erano personalit\u00e0 come M\u00e1rio Soares, Salgado Zenha, Oct\u00e1vio Pato, Francisco Castro Rodrigues, Jos\u00e9 Borrego, Maria Fernanda Silva, J\u00falio Pomar, M\u00e1rio Sacramento, Rui Gr\u00e1cio, Ant\u00f3nio Abreu, Nuno Fidelino Figueiredo, Jo\u00e3o Abel Manta, Ant\u00f3nio Alfredo e l'imprenditore Henrique Neto.\nIl MUD giovanile ha mantenuto legami con movimenti cattolici attraverso personalit\u00e0 come Jo\u00e3o S\u00e1 da Costa e Fernando Ferreira da Costa, legate a padre Alves Correia."}
{"id": "6778977", "revid": "913245", "url": "https://it.wikipedia.org/wiki?curid=6778977", "title": "Campionati del mondo di atletica leggera 2009 - 110 metri ostacoli", "text": "I 110 metri ostacoli maschili dei campionati del mondo di atletica leggera 2009 si sono svolti il 19 e il 20 agosto. Hanno partecipato 46 dei 47 atleti iscritti.\nLa gara \u00e8 stata vinta dal barbadiano Ryan Brathwaite con il tempo di 13\"14 (record nazionale). Argento e bronzo sono andati, rispettivamente, agli statunitensi Terrence Trammell e David Payne.\nBatterie.\nSi qualificano alla semifinale i primi e classificati di ogni batteria e le atlete con i successivi 6 migliori tempi.\nSemifinali.\nSi qualificano alla finale i primi due classificati di ogni semifinale e i due migliori tempi successivi."}
{"id": "6778981", "revid": "486946", "url": "https://it.wikipedia.org/wiki?curid=6778981", "title": "El Bano", "text": ""}
{"id": "6779002", "revid": "1573940", "url": "https://it.wikipedia.org/wiki?curid=6779002", "title": "Pomatostomus temporalis", "text": "Il garrulo testagrigia (Pomatostomus temporalis ()) \u00e8 un uccello passeriforme della famiglia dei Pomatostomidae.\nEtimologia.\nIl nome scientifico della specie, \"temporalis\", deriva dal latino e significa \"relativo alla tempia\", in riferimento alla livrea di questi uccelli.\nDescrizione.\nDimensioni.\nMisura 23\u201327\u00a0cm di lunghezza, per 60-85 g di peso.\nAspetto.\nSi tratta di uccelli dall'aspetto paffuto e arrotondato, con grossa testa allungata che sembra incassata direttamente nel torso, becco falciforme lungo e lievemente ricurvo verso il basso, zampe forti e allungate, coda anch'essa piuttosto lunga e a forma di cuneo (che viene in genere portata eretta perpendicolarmente al corpo e lievemente spiegata a bentaglio) ed ali arrotondate.\nIl piumaggio (come intuibile dal nome comune) \u00e8 di color grigio cenere seu fronte, vertice, nuca e parte superiore del dorso, che per il resto (cos\u00ec come le ali) \u00e8 di colore bruno scuro, il quale tende a scurirsi ancora divenendo caff\u00e8-nerastro su remiganti e coda (con quest'ultima che presenta punta delle penne di colore bianco), mentre il ventre ed il sottocoda sono pi\u00f9 chiari, ma sempre bruni, con sfumature di color nocciola: le sopracciglia sono spesse e di colore bianco puro, cos\u00ec come dello stesso colore sono la gola ed il petto. Dai lati del becco parte una mbanda bruno-nerastra che raggiunge gli occhi formando una mascherina, li oltrepassa e va a congiungersi col grigio della nuca, separando il bianco del sopracciglio da quello della gola.\nIl becco \u00e8 di colore nero-bluastro superiormente e grigio-avorio inferiormente, mentre le zampe sono nerastre e gli occhi sono di colore bianco-grigiastro.\nBiologia.\nSi tratta di uccelli dalle abitudini di vita essenzialmente diurne, che passano la giornata in prevalenza fra i rami di cespugli ed alberi bassi, passando meno tempo al suolo rispetto agli altri garruli: i garruli testagrigia, seppur in grado di volare, tendono a farlo piuttosto raramente, muovendosi perlopi\u00f9 camminando o saltellando fra i rami ed involandosi solo in caso di estrema necessit\u00e0 (pericolo incombente, preda in fuga). Questi animali sono piuttosto sociali e vengono generalmente osservati in gruppetti familiari, che contano fino a una quindicina di individui: molto chiassosi, i vari membri di un gruppo (generalmente costituito da una coppia riproduttiva con giovani di pi\u00f9 covate precedenti) si tengono in costante contatto vocale fra loro, emettendo gracchianti versi bitonali o altri richiami secchi paragonati all'abbaiare o al guaire di un cucciolo di cane (non a caso la specie \u00e8 nota in inglese australiano coi nomi di \"dog-bird\", \"uccello cane\" o \"barking-bird\", \"uccello che abbaia\"), non di rado ingaggiando duetti fra loro, coi maschi che intonano la nota iniziale e le femmine che rispondono con quella seguente. Verso sera, i gruppi si ritirano a riposare assieme su grossi nidi fra gli alberi.\nAlimentazione.\nLa dieta del garrulo testagrigia \u00e8 essenzialmente insettivora. Questi uccelli utilizzano il lungo becco forte e ricurvo per sondare il terreno o per spostare sassoli,i e detriti, al fine di mettere a nudo le proprie prede (in prevalenza cavallette e cimici): il becco pu\u00f2 essere utilizzato anche per frugare nei buchi del legno dei tronchi, per estrarre larve e curculionidi. Pi\u00f9 sporadicamente, questi uccelli si nutrono anche di frutta, bacche e granaglie.\nRiproduzione.\nQuesti uccelli sembrerebbero in grado di riprodursi durante tutto l'arco dell'anno, con picchi delle deposizioni fra dicembre e febbraio nel nord dell'areale ed in luglio-febbraio nel centro-sud. Si tratta di uccelli monogami, coi vari membri del gruppo che assistono la coppia in amore durante le varie fasi della riproduzione: in caso di gruppi di grandi dimensioni, possono essere portate avanti due covate l'anno, mentre di norma i garruli testagrigia ne portano avanti una sola.\nIl nido, piuttosto voluminoso e grossolano, ha forma globosa (con la base d'appoggio pi\u00f9 robusta rispetto alla parte superiore) e viene costruito da tutti i membri del gruppo alla biforcazione di un ramo o ancor pi\u00f9 frequentemente laddove il tronco lascia partire pi\u00f9 ramificazioni, a 4\u20137 m dal suolo: a tal fine vengono intrecciati rametti per realizzare la parte esterna (che conta rami sporgenti utilizzati per l'atterraggio), mentre la camera di cova viene foderata con fibre vegetali, pelo e piumino.\nAll'interno del nido vengono deposte 1-3 uova, che le femmine provvedono a covare per circa venti giorni (frattanto nutrite dai maschi, che si occupano inoltre di tenere d'occhio i dintorni), al termine dei quali schiudono \"pulli\" ciechi ed implumi: essi vengono imbeccati e accuditi da tutti i membri del gruppo ed in tal modo sono in grado d'involarsi a circa tre settimane dalla schiusa, sebbene rimangano presso il nido ancora per mesi prima di allontanarsene in maniera definitiva e disperdersi.\nDistribuzione e habitat.\nIl garrulo testagrigia \u00e8 diffuso in un'ampia porzione dell'Australia settentrionale e centrale (dal nord del Gascoyne attraverso un'ampia fascia costiera fino a Sydney, spingendosi nell'interno fino ad Alice Springs: esemplari isolatii in dispersione giungono fino a Canberra e al nord del Victoria. Questa specie \u00e8 inoltre presente nella zona costiera meridionale della Nuova Guinea, a sud del Fly River.\nL\"'habitat\" di questi uccelli \u00e8 rappresentato dalla boscaglia aperta a predominanza di eucalipto, con presenza di una buona copertura di sottobosco e di aree erbose e cespugliose.\nTassonomia.\nSe ne riconoscono due sottospecie:\nAlcuni autori riconoscerebbero inoltre le sottospecie \"strepitans\" della Nuova Guinea, \"cornwalli\" della penisola di Capo York, \"trivirgatus\" delle coste sud-orientali e \"tregellasi\" della parte centro-orientale dell'areale (sinonimizzate con la nominale), \"nigrescens\" dell'estremit\u00e0 occidentale dell'areale, \"intermedius\" della parte centrale interna dell'areale, \"bamba\" di Melville Island, \"brownei\" della terra di Arnhem e \"mountfordae\" di Groote Eylandt (sinonimizzate con \"rubeculus\").\nLe due sottospecie rappresentano secondo alcuni due specie a s\u00e9 stanti, in quanto tendono a non ibridarsi e possiedono una certa divergenza a livello genetico: tuttavia, il fatto che la popolazione globale presenti un gradiente di diminuzione della taglia e di aumento di tonalit\u00e0 bruno-rossiccia del piumaggio in direttrice SE-NWe la scarsa differenza nei richiami delle due sottospecie farebbe propendere gli studiosi a mantenere lo \"status quo\"."}
{"id": "6779007", "revid": "144796", "url": "https://it.wikipedia.org/wiki?curid=6779007", "title": "Promenade du B\u0153uf Gras au Carnaval de Paris", "text": ""}
{"id": "6779009", "revid": "729019", "url": "https://it.wikipedia.org/wiki?curid=6779009", "title": "Campionati del mondo di atletica leggera 2009 - Staffetta 4\u00d7100 metri maschile", "text": "La staffetta 4x100 m maschile dei campionati del mondo di atletica leggera 2009 si \u00e8 tenuta il 21 ed il 22 agosto. Hanno partecipato 17 squadre (su 18 iscritte).\nLa medaglia d'oro \u00e8 stata vinta dalla squadra giamaicana formata da Steve Mullings, Michael Frater, Usain Bolt e Asafa Powell (pi\u00f9 Dwight Thomas e Lerone Clarke che hanno gareggiato nelle batterie), con il tempo di 37\"31, nuovo record dei campionati. Argento e bronzo sono andati, rispettivamente, a Trinidad e Tobago e alla Gran Bretagna.\nBatterie.\nSi qualificano alla finale i primi due classificati di ogni batteria pi\u00f9 le due migliori escluse."}
{"id": "6779010", "revid": "86599", "url": "https://it.wikipedia.org/wiki?curid=6779010", "title": "232P/Hill", "text": "232P/Hill \u00e8 una cometa periodica appartenente alla famiglia delle comete gioviane.\nInizialmente fu scoperta il 12 dicembre 1999 dal programma di ricerca astronomica LINEAR e ritenuta un asteroide e come tale ricevette una denominazione destinata ad asteroidi, ; quasi quattro anni dopo fu pubblicata la sua orbita..\nIl 18 novembre 2009 l'astronomo statunitense Richard Erik Hill scopriva la sua decima cometa, denominata inizialmente C/2009 W1 (Hill) e dal 16 dicembre 2009 P/2009 W1 (Hill) a seguito della scoperta dell'ellitticit\u00e0 della sua orbita. Il giorno dopo veniva reso pubblico che l'astrofilo italiano Francesco Manca aveva ipotizzato che la cometa non fosse altro che il ritorno al perielio dell'asteroide 1999 XO188; lo stesso giorno l'identit\u00e0 tra i due oggetti celesti veniva accertata e pubblicata assieme a osservazioni di prescoperta della cometa stessa."}
{"id": "6779011", "revid": "287204", "url": "https://it.wikipedia.org/wiki?curid=6779011", "title": "Coppa del Brasile di beach soccer", "text": "La coppa del Brasile di beach soccer \u00e8 una competizione sportiva brasiliana riservata alle squadre di calcio da spiaggia.\nVoci correlate.\nCampionato brasiliano di beach soccer"}
{"id": "6779012", "revid": "110157", "url": "https://it.wikipedia.org/wiki?curid=6779012", "title": "Nacho Lavernia", "text": "I suoi lavori comprendono variate sfaccettature del design industriale e del design grafico: contenitori, arredamento, articoli per il bagno, marchi aziendali, editoria, segnaletica, ecc. Ha ricevuto il Premio Nazionale di Design nell'anno 2012.\nBiografia.\nHa studiato decorazione alla Scuola di Arti e Mestieri di Valencia e quindi design industriale nella Scuola \"Elisava\" di Barcellona. Ha fatto parte di diverse equipe di professionisti: \"Caps i Mans\" (1979-1984), \"La Nave\"(1984-1989) e \"Gimeno e Lavernia\" (1989-1994). Nel 1995 apre il suo proprio studio: \"Nacho Lavernia e Associati.\" Nell'anno 2000, Alberto Cienfuegos, che lavora sin dall'inizio nello studio, viene incorporato come partner e viene cambiata la denominazione in Lavernia &amp; Cienfuegos.\nHa lavorato nell'ambito pubblico e nel privato, con clienti del settore industriale e dei servizi (da piccoli marchi locali di giocattolo o mobili fino a grandi imprese multinazionali di cosmetica o alimentazione). Tra i suoi clienti spiccano alcuni come Zara, Unilever, Mercadona, Natura (Brasile), Delhaize, Philip Morris International, Pianeta DeAgostini, Antares/Flos o Sanico.\nHa partecipato a esposizioni e conferenze di design nazionali e internazionali e i suoi lavori sono presenti in moltissime pubblicazioni specializzate..\n\u00c8 stato presidente dell'ADCV, Associazione di Designer della Comunit\u00e0 Valenciana, e presidente di FESAD, Federazione Spagnola di Associazioni di Design.\n\u00c8 stato professore di design nella Fondazione Universitaria Santa Pablo CEU e nell'Universit\u00e0 Polit\u00e9cnica di Valencia.\nHa scritto articoli di design in varie riviste: \"On Design\", \"Creativity News\", \"ARDI\" e \"Dise\u00f1o Interior\".\nNel 2000 ha partecipato all'esposizione organizzata per l'Impiva e il Ministero di Economia, \"Segni del secolo. 100 anni di design in Spagna\", mostra che riconosceva l'apporto dei designer spagnoli alla qualit\u00e0 di vita, al successo di molti prodotti e imprese, alla diversit\u00e0 e alla creativit\u00e0. La partecipazione di Nacho Lavernia a questa esposizione \u00e8 avvenuta insieme ad altri 18 designer valenciani offrendo, cos\u00ec, una panoramica del design realizzato dai i professionisti valenciani come Jos\u00e9 Ram\u00f3n Alcal\u00e1, Sebasti\u00e1n Al\u00f3n, Arturo Ballester, Paco Bascu\u00f1\u00e1n, Luis Dub\u00f3n, Sandra Figuerola, Marisa Gall\u00e9n, Pepe Gimeno, Luis Garc\u00eda Falg\u00e1, Lavernia e associati, Javier Mariscal, Juan Nava, Daniel Nebot, Bel\u00e9n Pay\u00e1, Rafael Ram\u00edrez Bianco, Josep Renau, Miguel Ripoll e Carlo Ruano.\nRiconoscimenti.\nNacho Lavernia ha ricevuto nell'anno 2012 il Premio Nazionale di Design che gli \u00e8 stato riconosciuto dal Ministero di Economia e Competitivit\u00e0 per tutta la sua vita professionale.\nPrima dell'anno 2011 il Consiglio di Ministri gli consegn\u00f2 la Medaglia di Oro al Merito del lavoro.\nLungo la sua carriera professionale ha ricevuto dai suoi lavori premi tanto nazionali, \"LAUS\", \"DELTA\" e \"AEPD\", come internazionali, il \"Certificate of Typographic Excellence\" di Nuova York, il \"Design Plus ISH\" del \"German Design Council\" , o il \"Platinum\" dei \"Pentawards\"."}
{"id": "6779017", "revid": "1522738", "url": "https://it.wikipedia.org/wiki?curid=6779017", "title": "Morte di Lucrezia (Rustici)", "text": "Il dipinto dal titolo Morte di Lucrezia \u00e8 opera del pittore senese Francesco Rustici (Siena, 1592 \u2013 1625), detto \"il Rustichino\" per distinguerlo dal padre che veniva chiamato \"il Rusticone\".\nDescrizione.\nLa granduchessa Maria Maddalena d'Austria, arrivata a Firenze nel 1616, trasform\u00f2 la Villa Medicea del Poggio Imperiale, ingrandendola, rinnovandone le decorazioni e dotandola di un parco pi\u00f9 ampio. L'interno accolse anche un ciclo di grandi dipinti, con le storie di mitiche eroine dell'antichit\u00e0: \"Massinissa e Sofonisba\" di Rutilio Manetti, \"Artemisia\" di Francesco Curradi, \"Semiramide\" di Matteo Rosselli e \"Morte di Lucrezia\" di Rustici. Il gruppo fu smembrato alla fine del Settecento. Copie seicentesche di questo ciclo si trovano a Firenze, a Palazzo Giugni.\nIl quadro di Rustici coglie l'attimo in cui Lucrezia muore suicida, con un coltello piantato nel petto. Influenzato dal naturalismo caravaggesco, Rustici ha ricostruito questa scena drammatica che si svolge alla fioca luce di una candela - un gusto tipico caravaggesco, conosciuto come \"tenebrismo\" e che \u00e8 presente in molti dipinti dell'epoca.\nLucrezia era la moglie di Lucio Tarquinio Collatino e divenne un mito, nella storia romana. La sua morte tragica per suicidio, dopo l'umiliazione di essere stata violata, port\u00f2 come conseguenza la cacciata dell'ultimo re di Roma Tarquinio il Superbo, cos\u00ec come ha raccontato Tito Livio. Lucrezia \u00e8 compresa tra le donne celebri, nell'opera di Giovanni Boccaccio \"De mulieribus claris\"."}
{"id": "6779018", "revid": "228587", "url": "https://it.wikipedia.org/wiki?curid=6779018", "title": "Apostoli", "text": ""}
{"id": "6779026", "revid": "1442080", "url": "https://it.wikipedia.org/wiki?curid=6779026", "title": "Genuflessione", "text": "La genuflessione \u00e8 l'atto di piegare una delle due ginocchia fino a toccare terra. Fin dai tempi pi\u00f9 antichi \u00e8 stata considerata un gesto di rispetto nei confronti di qualcuno reputato molto pi\u00f9 importante. Si distingue dall'atteggiamento di sostare in ginocchio per un certo tempo, come nella preghiera o individuale o collettiva.\nIn tempi moderni, la genuflessione \u00e8 divenuta un gesto diffuso nella cristianit\u00e0, comune a diverse Chiese: la Comunione anglicana, luterana, Chiesa cattolica, e nelle Chiese ortodosse occidentali.\nLa parola italiana, di derivazione latina, inizialmente indicava l'atto di sostare in ginocchio per un certo tempo (con una o entrambe le ginocchia), mentre dal Medioevo in poi divenne l'atto di piegare il ginocchio fino a terra per poi rialzarsi.\nAlcuni, quando genuflettono davanti al Santissimo Sacramento, aggiungono opzionalmente il segno della croce, che non \u00e8 prescritto.\nStoria.\nNel 328 a.C., Alessandro Magno introdusse la genuflessione nel protocollo della sua corte, quando stava nella Persia.\nQuando Giustiniano I eredit\u00f2 il trono bizantino nel 527, i senatori erano tenuti per tradizione a genuflettere al cospetto dell'imperatore. \nDurante il Medioevo il segno di rispetto riservato al re o ad un nobile dignitario era quello di restare in ginocchio, finch\u00e9 il servitore non veniva autorizzato a rialzarsi in piedi.\nLe donne in particolare davanti al re erano solite inchinarsi in segno di reverenza verso l'uomo. Questa postura, caduta in disuso, persiste fra persone con titolo nobiliare, o come formalit\u00e0 prevista nei protocolli di corte. Similmente, questo gesto di rispetto \u00e8 tenuto nel saluto di un pontefice, davanti al quale \u00e8 comune vedere un tipo di genuflessione (con particolare stretta di mano), eseguita col ginocchio sinistro, e un contestuale inchino di busto e spalle.\nAltri usi nelle culture occidentali odierne sono:\nNel cristianesimo.\nNel rito romano.\nLa genuflessione al Santissimo Sacramento, distinta dallo stare inginocchiati, fu introdotta solamente nel tardo Medioevo, alcuni secoli dopo che essa era divenuta prassi diffusa nei confronti di rappresentanti dell'autorit\u00e0 costituita, quali i vescovi. La pratica si diffuse rapidamente, ma ricevette un riconoscimento formale soltanto nel 1502. Ad esempio, dopo l'introduzione dell'elevazione del pane e del vino dopo la consacrazione, questa pratica per lungo tempo ancora non era associata ad una genuflessione.\nLa genuflessione su un ginocchio solo, tipica dell'attuale rito romano, differisce dallo stare in ginocchio per qualche tempo durante la preghiera, per tutta la durata della Consacrazione della Santa Messa, e nel Sacramento della Penitenza.\nAnche se con essa si onoravano altre persone, in particolare i vescovi, ora significa adorazione ed \u00e8 riservata al Santissimo Sacramento e alla santa Croce, dalla solenne adorazione nell\u2019Azione liturgica del Venerd\u00ec nella Passione del Signore fino all\u2019inizio della Veglia pasquale.\nSi esegue piegando il ginocchio destro fino a terra.\nChi non pu\u00f2 genuflettersi per problemi fisici, pu\u00f2 sostituire la genuflessione con un inchino o con un altro gesto.\nNel rito romano riformato dopo il Concilio Vaticano II, se la conferenza episcopale non ha deciso altrimenti, la genuflessione \u00e8 considerata obbligatoria per i fedeli quando:\nNella messa il sacerdote genuflette:\nSe nel presbiterio ci fosse il tabernacolo con il Santissimo Sacramento, il sacerdote, il diacono e gli altri ministri genuflettono quando giungono all'altare o quando si allontanano, non invece durante la stessa celebrazione della messa. Inoltre genuflettono tutti coloro che passano davanti al Santissimo Sacramento, se non procedono in processione. I ministri che portano la croce processionale o i ceri, al posto della genuflessione fanno un inchino col capo.\nLa genuflessione \u00e8 un segno di adorazione al Santissimo Sacramento. Serve a tenere viva la consapevolezza nei singoli fedeli che essi si trovano davanti alla Santa Eucaristia.\nUn'eccezione \u00e8 prevista per i sagrestani o per i custodi dei luoghi consacrati, per quali sarebbe poco pratico inginocchiarsi ad ogni passaggio in prossimit\u00e0 del Santissimo.\nFino al 1973, la genuflessione con entrambe le ginocchia era obbligatoria davanti al Santissimo Sacramento qualora avesse luogo la sua ostensione per l'adorazione eucaristica (ma non se esposto solo sul corporale) e nei \"sepolcri\" durante la Settimana santa, ecc.). L'attuale regola \u00e8: \"La genuflessione al SS. Sacramento, sia esso custodito nel Tabernacolo ovvero esposto in ostensione per l'adorazione pubblica, ha luogo su un singolo ginocchio\", \"dal momento che la genuflessione \u00e8 un atto di adorazione in s\u00e9, le norme liturgiche generali hanno abbandonato la distinzione riguardo al modo differenziato di adorare Cristo quando \u00e8 tenuto nel Tabernacolo ovvero esposto in ostensione sull'altare. La genuflessione \"semplice\" su un singolo ginocchio pu\u00f2 essere adeguata in tutti i casi\". Qualche Conferenza Episcopale ha scelto di mantenere l'obbligo della \"doppia genuflessione\" (su entrambe le ginocchia) davanti al Santissimo Sacramento, eseguita in breve tempo, abbassando la nuca mentre vengono giunte le mani tra loro.\nOltre all'adorazione al Santissimo Sacramento, la genuflessione (almeno breve) \u00e8 prescritta in vari momenti della liturgia romana, come dopo la menzione della morte di Ges\u00f9 Cristo sulla croce durante la lettura del \"Passio\" nella Settimana santa.\nSi fa nell'adorazione della Croce nel Venerd\u00ec santo.\nAlle parole del Credo che ricordano l'Incarnazione, \"et incarnatus est de Spiritu Sancto ex Maria Virgine et homo factus est\" (\"e per opera dello Spirito Santo si \u00e8 incarnato nel grembo della Vergine Maria, e si \u00e8 fatto uomo\"), alle quali di solito si fa un inchino, si compie una genuflessione nelle Solennit\u00e0 del Natale e dell'Annunciazione.\nMessa tridentina.\nSecondo il Messale Romano del 1962 il sacerdote celebrante genuflette:\nSecondo il Messale Romano del 1962 la genuflessione viene inoltre eseguita dal celebrante, dai ministri e dal popolo durante la messa:\nCi sono leggere differenze in edizioni pi\u00f9 antiche del Messale romano: nella prima edizione (1570) il celebrante dice \"Haec quotiescumque feceritis, in mei memoriam facietis\" mentre eleva il calice dopo la consacrazione, e in tutte le edizioni prima di quella del 1962 l'allora esistente ottava dell'Epifania prevede in tutti i giorni l'uso del Vangelo della festa con la parole \"et procidentes adoraverunt eum\".\nNella Messa solenne il diacono e il suddiacono si inginocchiano nel mezzo passando da un lato all'altro dell'altare, accedendo e congedandosi dall'altare e al secondo \"Confiteor\" e alla benedizione.\nNella Messa solenne il suddiacono genuflette davanti al celebrante baciandogli la mano dopo aver cantato l'Epistola, tranne che nella Messa dei defunti; il diacono genuflette al \"Munda cor meum\". Inoltre genuflette il ministro nel porgere al celebrante lo strumento della pace.\nIl popolo, il diacono e il suddiacono si inginocchiano anche nelle orazioni solenni delle Quattro Tempora e del Venerd\u00ec santo, da quando il diacono inginocchiandosi per primo dice \"Flectamus genua\" fino a quando il diacono, alzandosi per primo, dice \"Levate\".\nI ministri chierici o laici restano inginocchiati dall'inizio fino al Vangelo, poi dal Credo (o se non viene detto dall'offertorio) fino alla fine, con tutte le interruzioni richieste dal loro servizio. Genuflettono sempre nel mezzo passando da un lato all'altro dell'altare, accedendo e congedandosi dall'altare e alla benedizione. Bench\u00e9 il Messale non preveda l'atteggiamento del popolo e vi possano essere differenze da luogo a luogo, generalmente il popolo resta inginocchiato nella Messa letta dall'inizio fino all'epistola o nella Messa cantata fino al \"Gloria in excelsis Deo\", poi dal \"Sanctus\" fino alla purificazione nella Messa letta, con un'interruzione tra il \"Pater noster\" e l'Agnus Dei nella Messa cantata, poi genuflette nuovamente alla benedizione e, dopo la messa, ad eventuali preghiere aggiunte quali le preci leonine.\nAltre genuflessioni sono previste nella Messa in cui \u00e8 presente il vescovo\nDall'usanza di genuflettersi davanti al re e ai nobili \u00e8 sorta l'usanza secondo la quale i laici e i sacerdoti dovevano inginocchiarsi davanti ai vescovi, e in particolare ai cardinali (chiamati anche \"principi di Santa Romana Chiesa\"), per baciare il loro anello episcopale, quale segno dell'accettazione dell'autorit\u00e0 apostolica del vescovo quale vicario rappresentante di Cristo nell'ambito della diocesi.\nSecondo le prescrizioni del \"Caeremoniale Episcoporum\" nelle edizioni tra il 1600 e il 1886, la genuflessione \u00e8 obbligatoria davanti agli alti prelati (vescovi nella loro diocesi, metropoliti nel territorio della loro provincia, legati pontifici nel territorio di loro assegnazione, ovvero tutti i cardinali, sia fuori Roma sia nella Chiesa loro assegnata a Roma). Nel corso della Santa Messa i chierici sono tenuti, secondo le stesse prescrizioni, alla genuflessione davanti agli alti prelati, mentre il celebrante, i canonici, ed i prelati di grado minore possono sostituire la genuflessione con un inchino della testa e delle spalle.\nNon poche persone continuano a genuflettersi per baciare l'anello episcopale fuori dalla liturgia.\nSecondo alcune fonti, la genuflessione davanti a vescovi, compreso il papa, e alti prelati dovrebbe essere compiuta col ginocchio sinistro (e non con quello destro, riservato a Dio). Questo uso non \u00e8 menzionato n\u00e9 nel \"Caeremoniale Episcoporum\"] n\u00e9 nel \"Ritus servandus\".\nSecondo le prescrizioni del Pontificale Romanum dalla prima edizione sotto papa Clemente VIII (1592-1605) fino a quella di papa Giovanni XXIII (1958-1963), nella pi\u00f9 significativa parte della cerimonia solenne e complessa di Consacrazione episcopale al consacrando non si impone di fare il gesto di genuflettersi ma invece di stare inginocchiato, mentre i due vescovi co-consacranti tengono aperto l'Evangeliario sul suo capo, il vescovo consacrante procede alla contestuale unzione col crisma, e infine al dono della mitra, del pastorale e dell'anello, i segni distintivi della autorit\u00e0 conferitagli.\nGenuflessioni in riti non romani.\nNel rito bizantino, decisamente il pi\u00f9 diffuso nella Chiesa ortodossa, la genuflessione gioca un ruolo del tutto marginale in favore della pi\u00f9 radicale prostrazione, nota come \"prosk\u00fdnesis\". Eccezione a questa pratica, \u00e8 al termine del Sacramento della Riconciliazione, dove dopo aver confessato i propri peccati, il fedele penitente \u00e8 tenuto ad inginocchiarsi (su un solo ginocchio), sotto a un Evangeliario oppure ad un'icona di Ges\u00f9 Cristo che confessore - un vescovo o un sacerdote - innalza con la mano sopra la sua testa, mentre dichiara formalmente il perdono divino, e la conseguente assoluzione (\"cancellazione\") dei peccati.\nNella Chiesa cattolica maronita esiste ancora un suggestivo rito della genuflessione il giorno della festivit\u00e0 di Pentecoste. L'assemblea si genuflette prima col ginocchio sinistro al nome del Padre Dio, poi col ginocchio destro al nome del Figlio Dio (assiso alla destra del Padre), e infine con entrambe le ginocchia al nome dello Spirito Santo Dio.\nNella Chiesa episcopale degli Stati Uniti d'America, appartenente alla comunione anglicana, la genuflessione non \u00e8 mai prescritta dal Libro delle Preghiere (\"Book of Common Prayer\"), poich\u00e9 si ritiene non necessaria una guida spirituale: la preghiera sarebbe un sentimento del cuore e una pratica personale di piet\u00e0, che finirebbe spontaneamente con l'essere espressa mediante il corpo. Anche se non formalizzata, la genuflessione davanti alla reale presenza di Cristo nelle specie del pane e del vino consacrati, \u00e8 una pratica diffusa in molte parrocchie, in particolare quelle con una tradizione anglo-cattolica.\nIn generale, se il Santissimo \u00e8 custodito nel Tabernacolo ovvero esposto, i fedeli si inginocchiano quanto meno al momento dell'ingresso e della loro uscita dal luogo di culto, e nella direzione del luogo in cui \u00e8 custodito il SS. Sacramento.\nLa genuflessione mentre si approssima il Santissimo Sacramento dell'Eucaristia consacrata \u00e8 una pratica diffusa anche nella Chiesa anglicana. Pu\u00f2 ritenersi una versione moderna della proschinesi del capo e del corpo, che nel rito delle Chiese orientali restano il massimo atto di reverenza verso Dio."}
{"id": "6779027", "revid": "1590006", "url": "https://it.wikipedia.org/wiki?curid=6779027", "title": "Unbiunio", "text": ""}
{"id": "6779032", "revid": "1590006", "url": "https://it.wikipedia.org/wiki?curid=6779032", "title": "Unbibio", "text": ""}
{"id": "6779037", "revid": "1590006", "url": "https://it.wikipedia.org/wiki?curid=6779037", "title": "Unbitrio", "text": ""}
{"id": "6779038", "revid": "1590006", "url": "https://it.wikipedia.org/wiki?curid=6779038", "title": "Unbiquadio", "text": ""}
{"id": "6779039", "revid": "1590006", "url": "https://it.wikipedia.org/wiki?curid=6779039", "title": "Unbipentio", "text": ""}
{"id": "6779040", "revid": "1590006", "url": "https://it.wikipedia.org/wiki?curid=6779040", "title": "Unbihexio", "text": ""}
{"id": "6779041", "revid": "1590006", "url": "https://it.wikipedia.org/wiki?curid=6779041", "title": "Unbiseptio", "text": ""}
{"id": "6779042", "revid": "1590006", "url": "https://it.wikipedia.org/wiki?curid=6779042", "title": "Unbioctio", "text": ""}
{"id": "6779043", "revid": "110157", "url": "https://it.wikipedia.org/wiki?curid=6779043", "title": "Bregalnica", "text": "Il Bregalnica (in macedone: \u0411\u0440\u0435\u0433\u0430\u043b\u043d\u0438\u0446\u0430) \u00e8 un fiume della Repubblica di Macedonia, affluente di sinistra del Vardar. \nDescrizione.\nIl Bregalnica nasce sul massiccio Male\u0161evo, presso la frontiera con la Bulgaria, a 1.720 metri d'altezza. Con i suoi 225 km di lunghezza \u00e8 il principale affluente del Vardar. Attraversa le citt\u00e0 di Berovo, Del\u010devo e \u0160tip e sfocia nel Vardar presso Gradsko."}
{"id": "6779044", "revid": "1590006", "url": "https://it.wikipedia.org/wiki?curid=6779044", "title": "Unbiennio", "text": ""}
{"id": "6779046", "revid": "298229", "url": "https://it.wikipedia.org/wiki?curid=6779046", "title": "Campionati oceaniani di badminton 2010", "text": "I Campionati oceaniani di badminton 2010 si sono svolti a Invercargill, in Nuova Zelanda, dal 24 al 27 febbraio 2010. \u00c8 stata la 7\u00aa edizione del torneo, organizzato dalla Badminton Oceania."}
{"id": "6779048", "revid": "1590006", "url": "https://it.wikipedia.org/wiki?curid=6779048", "title": "Untrinilio", "text": ""}
{"id": "6779049", "revid": "1590006", "url": "https://it.wikipedia.org/wiki?curid=6779049", "title": "Untriunio", "text": ""}
{"id": "6779050", "revid": "1590006", "url": "https://it.wikipedia.org/wiki?curid=6779050", "title": "Untribio", "text": ""}
{"id": "6779051", "revid": "1590006", "url": "https://it.wikipedia.org/wiki?curid=6779051", "title": "Untritrio", "text": ""}
{"id": "6779052", "revid": "1590006", "url": "https://it.wikipedia.org/wiki?curid=6779052", "title": "Untriquadio", "text": ""}
{"id": "6779053", "revid": "1590006", "url": "https://it.wikipedia.org/wiki?curid=6779053", "title": "Untripentio", "text": ""}
{"id": "6779055", "revid": "1590006", "url": "https://it.wikipedia.org/wiki?curid=6779055", "title": "Untrihexio", "text": ""}
{"id": "6779056", "revid": "1573940", "url": "https://it.wikipedia.org/wiki?curid=6779056", "title": "Pomatostomus halli", "text": "Il garrulo di Hall (Pomatostomus halli )) \u00e8 un uccello passeriforme della famiglia dei Pomatostomidae.\nEtimologia.\nIl nome scientifico della specie, \"halli\", venne scelto in omaggio al filantropo australiano Harold Wesley Hall, che finanzi\u00f2 la spedizione durante la quale vennero reperiti gli esemplari che servirono per la descrizione scientifica della specie.\nDescrizione.\nDimensioni.\nMisura 19\u201321\u00a0cm di lunghezza, per 30-47 g di peso.\nAspetto.\nSi tratta di uccelli dall'aspetto paffuto e arrotondato, con grossa testa allungata che sembra incassata direttamente nel torso, becco falciforme lungo e lievemente ricurvo verso il basso, zampe forti e allungate, coda anch'essa piuttosto lunga e dall'estremit\u00e0 arrotondata (che viene in genere portata eretta perpendicolarmente al corpo e lievemente spiegata a ventaglio) ed ali arrotondate: nel complesso, questi uccelli somigliano molto agli altri garruli australiani, dai quali possono essere distinti per la testa bruna con banda superciliare bianca pi\u00f9 spessa.\nIl piumaggio \u00e8 di colore bruno scuro su fronte, vertice, nuca, dorso, ali e coda, con tendenza a scurirsi ulteriormente su queste ultime due parti (con la coda che si presenta inoltre orlata di bianco): fianchi, ventre e sottocoda sono di color bruno-nocciola, mentre il sopracciglio, la gola ed il petto sono di colore bianco candido. Dai lati del becco parte una banda di colore bruno-nerastro che raggiunge gli occhi (formando una mascherina) e continua fino al bruno della nuca, separando il bianco di sopracciglia e gola.\nNon esiste dimorfismo sessuale.\nIl becco e le zampe sono di colore nerastro, mentre gli occhi sono di colore bruno scuro.\nBiologia.\nSi tratta di uccelli diurni, che vivono in gruppi a base familiare di una decina d'individui, costituiti da una coppia riproduttrice e dai giovani di pi\u00f9 covate precedenti: questi animali passano la maggior parte della giornata al suolo alla ricerca di cibo, spiccando raramente il volo.\nI vari membri di un gruppo si tengono in frequente contatto vocale fra loro mediante una variet\u00e0 di richiami che vanno da cinguettii acuti ad aspri gracchi.\nAlimentazione.\nSi tratta di uccelli insettivori, che reperiscono il cibo (insetti, piccoliinvertebrati, larve) al suolo o fra i rami bassi di alberi e cespugli, utilizzando il lungo becco ricurvo per sondare il terreno e la corteccia, rimuovendo detriti e sassolini per mettere a nudo le prede.\nRiproduzione.\nLa riproduzione sembra poter avvenire durante tutto l'arco dell'anno (ed in genere pi\u00f9 volte l'anno), a patto che vi sia una sufficiente disponibilit\u00e0 di cibo: si tratta di uccelli monogami, con le coppie in riproduzione che vengono aiutate anche dagli altri membri del gruppo (che durante il periodo riproduttivo si riduce a 3-5 unit\u00e0).\nIl nido \u00e8 globoso e grossolano, costruito alla biforcazione del tronco di un'acacia o una casuarina: i gruppi sono soliti costruire pi\u00f9 nidi nel proprio territorio, utilizzandone poi solo uno (che solitamente viene rimaneggiato e riutilizzato per pi\u00f9 stagioni) per la deposizione, mentre gli altri vengono solitamente usati come ripari per la notte.\nAll'interno del nido vengono deposte 1-3 uova, che le femmine si alternano a covare (mentre i maschi le imbeccano e fanno la guardia al nido ed al territorio) per circa venti giorni: i \"pulli\", ciechi ed implumi alla schiusa, vengono imbeccati e accuditi da tutti i membri del gruppo e s'involano poco dopo le due settimane di vita, pur rimanendo col proprio gruppo d'appartenenza per mesi prima di allontanarsi in maniera definitiva e disperdersi.\nDistribuzione e habitat.\nIl garrulo di Hall \u00e8 endemico dell'Australia centro-orientale, nella quale occupa una porzione triangolare del Grande Bacino Artesiano che ha i suoi vertici nella contea di Boulia, nella contea di Brewarrina e nella contea di Paroo.\nL\"'habitat\" di questi uccelli \u00e8 rappresentato dalle aree aperte aride e semiaride rocciose con alternanza di zone boschive a predominanza di casuarina e mulga e zone aperte a copertura cespugliosa."}
{"id": "6779057", "revid": "1590006", "url": "https://it.wikipedia.org/wiki?curid=6779057", "title": "Untrioctio", "text": ""}
{"id": "6779060", "revid": "767487", "url": "https://it.wikipedia.org/wiki?curid=6779060", "title": "Eolo (nome)", "text": "Origine e diffusione.\nDeriva dall'antico nome greco \u0391\u1f34\u03bf\u03bb\u03bf\u03c2 (\"Aiolos\"), latinizzato in \"Aeolus\", portato dal dio greco dei venti, Eolo; \u00e8 basato sul termine \u03b1\u1f30\u03cc\u03bb\u03bf\u03c2 (\"aiolos\"), che vuol dire \"rapido\", \"agile\", \"svelto\", \"che si muove velocemente\", e anche \"vario\", \"mutevole\"; significato analogo hanno i nomi Argo, Boaz e Cono.\nIn Italia il suo uso, comunque non frequentissimo, riprendere generalmente la figura mitologica, nota soprattutto per la sua apparizione nell'\"Eneide\" di Virgilio; tuttavia non \u00e8 da escludere, in qualche caso, che possa aver giovato del successo del film Disney del 1937 \"Biancaneve e i sette nani\", dove uno dei nani si chiama appunto Eolo (\"Sneezy\" nell'originale inglese, in riferimento ai suoi travolgenti starnuti); \u00e8 attestato principalmente nel Nord e nel Centro della penisola.\nOnomastico.\n\u00c8 un nome adespota, ossia privo di santo patrono: l'onomastico pu\u00f2 eventualmente essere festeggiato il 1\u00ba novembre, in occasione di Ognissanti."}
{"id": "6779061", "revid": "88740", "url": "https://it.wikipedia.org/wiki?curid=6779061", "title": "Gian Lorenzo Pappacoda", "text": "Fu governatore di Bari, cortigiano, favorito e sospetto assassino della Regina di Polonia e principessa di Bari, Bona Sforza, figlia del Barone di Massafra Francesco Pappacoda e sua moglie Isabella Siscara. I Pappacoda erano nobili di antico lignaggio iscritti nell'Albo di Napoli e citati, dalla seconda met\u00e0 del Duecento, gi\u00e0 dai tempi di Carlo I d'Angio'.\nBiografia.\nNacque nel 1541. Scarse sono le notizie relative alla sua giovent\u00f9, se non che come cadetto dei Baroni di Massafra fu avviato alle armi e al servizio di nobili dotati di feudi da governare.\nSoggiorno in Polonia.\nSi rec\u00f2 in Polonia dopo la morte del re Sigismondo I il Vecchio, marito della regina Bona. A quei tempi, in Polonia, era di moda circondarsi di talenti italiani, sia alla corte di Cracovia, che nelle altre residenze, divenendo quindi un collaboratore fidato della regina, costantemente in competizione con altri cortigiani. Durante il soggiorno della regina in Mazovia, fu responsabile del suo tesoro.\nSi ritiene che avesse spinto la regina Bona a tornare nella sua terra natale, l'Italia, essendo nata a Milano, figlia del duca e poi avendo vissuto l'infanzia e l'adolescenza tra Napoli e Bari.\nLa decisione definitiva giunse nel 1556, quando la regina, scoraggiata dai comportamenti del figlio Sigismondo Augusto,divenuto re, e il suo matrimonio fallito con Caterina d'Asburgo e dall'ostilit\u00e0 della nobilt\u00e0 polacca, lasci\u00f2 la Polonia per l'Italia.\nLa regina con la sua corte s'insedi\u00f2 nel Castello Svevo di Bari. Il Pappacoda, accertata la sua figura di favorito della regina,fu incaricato del Governatorato del Ducato di Bari e investito dei feudi di Noia, Capurso e Triggiano.\nAvvelenamento della regina Bona.\nNel 1557, sembra che, su probabile istigazione di vari potentati, il Pappacoda, dopo aver manipolato la volont\u00e0 della regina, il 18 novembre 1557, l'avvelen\u00f2. La regina mor\u00ec il giorno seguente nel castello di Bari. Il Pappacoda non si prese neanche cura di dare alla regina una degna sepoltura. Solo la figlia Anna Jagellona provvide in seguito alla costruzione di mausoleo in stile barocco situato nella Basilica di S. Nicola a Bari.\nDopo l'avvelenamento, una causa venne intentata contro il Pappacoda. Tuttavia, non vi furono prove circostanziate, inoltre il processo venne interrotto, si sospetta, su iniziativa del re spagnolo Filippo II d'Asburgo, che invest\u00ec lo stesso Pappacoda del titolo di Marchese di Capurso e Triggiano, confermando i lasciti di Bona, con uno stipendio annuo nonch\u00e9 del titolo di Castellano della citt\u00e0 di Bari con privilegi datati 1558. Ad aggravare pesantemente i sospetti si aggiunge che il Pappacoda avesse convinto sia la Regina che la Duchessa a lasciare in eredit\u00e0, proprio a Filippo II d'Asburgo, re di Spagna, il Ducato di Bari e il Principato di Rossano.\nMatrimonio e prole.\nGian Lorenzo Pappacoda si sposo' due volte. Dal suo primo matrimonio, il 23 giugno 1560 a Toledo con \"Caterina de Alarcon y Mendoza\" non ebbe prole. Il 5 marzo 1566 spos\u00f2 a Napoli, Giovanna de Lannoy. Da questo matrimonio ebbe cinque figli: Ippolita (principessa Cancellara), Isabella, Gisulfo (Marchese di Triggiano), Francesca e Ercole. Mor\u00ec indebitato, nonostante avesse potuto vantare in alcuni periodi patrimoni notevolissimi, fino a 200.000 ducati, che lo fecero considerare ricchissimo."}
{"id": "6779089", "revid": "57342", "url": "https://it.wikipedia.org/wiki?curid=6779089", "title": "Fulvio Milani", "text": "Biografia.\nLaureato a Modena intraprende la professione di avvocato a Bologna e contemporaneamente inizia ad interessarsi della vita politica cittadina. Cattolico di profonda fede, dotato di vasta cultura e sensibile ai problemi sociali ed economici, si inserisce rapidamente nella societ\u00e0 \"felsinea\", in particolare nell'ambiente ecclesiastico per il suo deciso sostegno dell'unit\u00e0 religiosa e politica dei cattolici. L'arcivescovo Giacomo Della Chiesa (futuro papa Benedetto XV) nel 1908 lo incarica di costituire un'associazione che persegua tale obiettivo, che in un primo tempo si concretizza nella locale sezione del Movimento democratico cattolico (fondata con Giovanni Bertini), e in seguito nell'adesione alla Lega Democratica Nazionale, il primo partito cattolico italiano non confessionale fondato da don Romolo Murri.\nLa Lega, formata da cattolici di orientamento politicamente autonomista, insofferenti al non expedit voluto da Pio IX nel 1871 e sostenitori del cattolicesimo sociale promosso da Leone XIII, si oppone all'Opera dei congressi e dei comitati cattolici, un movimento in cui, dopo la morte di papa Pecci, i conservatori intransigenti prendono il sopravvento sui cattolici sociali con l'appoggio di Pio X. Le due anime dell'Opera si scontrano sul controllo statale della scuola, l'abolizione dell'insegnamento della religione cattolica, la soppressione del Fondo culto e, pi\u00f9 in generale, su tutto quanto ha diviso la societ\u00e0 civile e religiosa da quando, nel 1861, Cavour aveva enunciato il principio della Libera Chiesa in libero Stato. Nel 1899, dopo un tumultuoso congresso tenutosi a Bologna, i cattolici sociali decidono di abbandonare l'Opera per formare la Lega, ma anche in quest'ultima le divisioni non mancano. Bench\u00e9 sostenga l'unione politica dei cattolici l'azione politica si divide sull'opportunit\u00e0 di appoggiare le istanze sociali portate avanti dai repubblicani, di orientamento massonico, e dai socialisti marxista. Il Miani si schiera nelle file degli oppositori a qualsiasi accordo con questi due partiti. Le due anime giungono al confronto diretto al congresso di Imola del 1910, cui la Lega giunge col suo fondatore dapprima sospeso a divinis per aver partecipato alla sua fondazione e quindi scomunicato in conseguenza della sua elezione a deputato nel 1909 senza aver preventivamente discusso della cosa coi superiori.\nLa proposta di accordo, nel frattempo limitata ai socialisti, viene respinta a larga maggioranza ma la forzata esclusione di don Murri consente agli oppositori del cattolicesimo sociale di prendere il sopravvento e di adeguare l'associazione, ridenominata Lega democratico cristiana, ai voleri di papa Pio X.\nConclusa questa esperienza Milani torna per alcuni anni alla professione di avvocato, mettendo particolarmente a disposizione le sue competenze professionali al mondo agricolo. Attraverso consuienze legali mirate promuove lo sviluppo delle fratellanze coloniche e delle Casse rurali e artigiane. Tale impegno gli vale nel 1914 l'elezione a consigliere provinciale di Bologna nel collegio di Porretta Terme col sostegno pressoch\u00e9 totale del ceto contadino. Da questa sede si dedica alla fondazione della Federazione nazionale dei mezzadri e dei piccoli affittuari, un sindacato di orientamento cattolico che nelle lotte d'inizio secolo di braccianti, mezzadri e affittuari si pone in netto contrasto con l'azione della Federterra guidata da Argentina Bonetti Altobelli, organizzazione unitaria socialista che dopo l'esperienza dei Fasci siciliani ha deciso di sostenere braccianti e mezzadri e di escludere dai propri programmi la rivendicazione al possesso della terra. La Federazione cattolica accantona i luoghi comuni della lotta di classe e comprende nella sua azione anche la tutela dei piccoli proprietari ma il 1914 \u00e8 l'anno dello scoppio della prima guerra mondiale. Il successivo intervento italiano nel conflitto sconvolge i gi\u00e0 precari equilibri del mondo rurale, in particolare con un forte calo dei redditi agricoli, e rende pi\u00f9 problematica la ricerca di una unione di intenti nel variegato mondo del sindacalismo agrario, caratterizzato da iniziative localistiche e da uno spiccato individualismo dei soci. Nella doppia veste di consigliere provinciale e presidente della Federazione Milani, in collaborazione con Bertini, Eligio Cacciaguerra e Massimo Federici, redige un documento da presentare al Ministero del Lavoro per l'accesso delle organizzazioni sindacali cattoliche nel Consiglio superiore del lavoro e l'estensione ai lavoratori agricoli della legge sugli infortuni, ma che prevede anche la partecipazione alla spesa dei proprietari nell'assunzione di manodopera avventizia e stagionale.\nCessate le ostilit\u00e0 Milani aderisce nel 1919 al costituendo Partito Popolare. In risposta all'appello nazionale, ai cattolici di don Luigi Sturzo promuove la fondazione della sezione bolognese e assieme a Bertini partecipa al primo congresso nazionale, nel giugno dello stesso anno, che si tiene proprio nel capoluogo felsineo. Del variegato mondo cattolico che entra a farne parte Milani fa parte dei giovani democratici cristiani di don Murri, che si riconoscono nell'interconfessionalit\u00e0 (partito di cattolici ma non cattolico), nell'interclassimo e nell'indipendenza dalla gerarchia cattolica, principi che avevano dato vita alla Lega Democratica Nazionale. Forte del sostegno dell'Azione cattolica e dei sindacati bianchi alle elezioni del 1919 il partito raccoglie 1.167.354 (20,5%) e tra i suoi primi cento deputati c'\u00e8 Fulvio Milani, eletto nel collegio Bologna III con 9.644 preferenze su 21.115 voti di lista.\nIn parlamento i popolari, merc\u00e9 i voleri di don Sturzo, rifiutano un accordo operativo coi socialisti e si pongono in una posizione intermedia tra il massimalismo di questi ultimi e gli estremisti e i privilegi di classe sostenuti a vario titolo dalla restante parte dell'assemblea, frazionata in decine di liste. Nei confronti del nascente fascismo, che tiene la sua prima adunanza pubblica a Milano nello stesso anno, assume una posizione attendista che dopo le elezioni del 1921 diventa una forte opposizione che spacca il partito. Tra il 1919 e il 1921, infatti, lo squadrismo fascista attacca duramente non solo le sedi socialiste e repubblicane, ma anche quelle dei popolari e delle associazioni cattoliche. Mentre Don Sturzo cambia idea sui socialisti e propone un patto d'azione PPI-PSI in chiave antifascista Milani si schiera con la fazione che sostiene la collaborazione col PNF e la partecipazione di una delegazione popolare al neonato governo Mussolini. Di quest'ultima fa parte anche Milani, che viene nominato sottosegretario al ministero della giustizia. L'illusione di una normalizzazione, del rincondurre il fascismo nell'alveo della democrazia e del frenare le squadraccie, dura tuttavia pochi mesi, e gi\u00e0 nell'aprile del 1923 la collaborazione viene meno.\nNei pochi mesi in cui rimane in carica Milani, che \u00e8 delegato al disbrigo degli affari ecclesiastici, viene incaricato da Mussolini di attivare i suoi canali nel mondo cattolico per poter organizzare un incontro riservato col cardinale Pietro Gasparri, segretario di stato di Pio XI, nel quale discutere anche la possibilit\u00e0 di chiudere una volta e per sempre la questione romana. Milani si rivolge a mons. Giuseppe Pizzardo, futuro cardinale e al momento vice-prefetto della congregazione per gli affari ecclesiastici straordinari. Questi propone di farsi tramite per un incontro con Gasparri che Milani rifiuta, non essendo ancora maturi i tempi per un colloquio ufficiale. Muovendosi con discrezione e cautela incontra don Giovanni Minozzi (fondatore dell'Opera nazionale per il Mezzogiorno d'Italia e don Giovanni Genocchi, dei Missionari del Sacro Cuore di Ges\u00f9, che presentano in seguito un resoconto dell'incontro all'alto prelato in cui precisano che [Milani] \"\"voleva sapere quali fossero i desiderata della Santa Sede per il miglioramento delle condizioni finanziarie del clero\" e che \"i colloqui iniziali dovevano essere segreti\". Al 19 gennaio 1923, data del documento, l'incontro \u00e8 stato tuttavia organizzato da Alessandro Chiavolini, segretario personale del Duce, che si \u00e8 rivolto al conte Carlo Santucci, proprietario di un palazzo con due entrate dove i due uomini potevano darsi convegno senza dare nell'occhio.\nUn ulteriore atto di notevole importanza \u00e8 il sostegno che Milani ha dato all'amnistia che il governo Mussolini concede nel 1922, pochi giorni dopo la marcia su Roma, ai delitti commessi per fini cosiddetti nazionali, che tra gli altri salva i fascisti responsabili della strage di Torino.\nLasciato l'incarico di sottosegretario, dovuto ai contrasti sull'approvazione della legge Acerbo Milani mantiene le sue posizioni nei confronti del fascismo nonostante la violenza fascista antipopolare non si fosse mai placata. Sempre convinto della possibilit\u00e0 di normalizzare il fascismo viene rieletto per la terza volta nel 1924, anno in cui la situazione del PPI bolognese \u00e8 sempre pi\u00f9 compromessa. Nello stesso anno, per \"salvaguardare una presenza politica dei cattolici quando i segni del cedimento, specie a Bologna, erano ormai pi\u00f9 che evidenti\", promuove la fondazione del settimanale La sorgente, che viene pubblicato fino alla limitazione della libert\u00e0 di stampa nel 1926. All'indomani della scomparsa di Giacomo Matteotti prende parte alla secessione dell'Aventino anche se all'ultimo congresso del PPI bolognese ha sostenuto la necessit\u00e0 di una posizione autonoma nell'ambito delle opposizioni. Dopo la completa devastazione della sede locale del partito si dimette per protesta da tutte le cariche pubbliche mantenendo solo quella di deputato con l'intenzione di invitare i secessionisti popolari a tornare a partecipare ai lavori del parlamento a difesa delle \"strutture residue ed i consensi in attesa del declino fascista e di nuove elezioni\"\". Nonostante nel gennaio 1926 si ripresenti effettivamente in aula nel novembre successivo viene compreso nell'elenco dei deputati decaduti.\nTornato a vita privata, seppure sotto il costante controllo della polizia fascista, Milani riprende la sua professione di avvocato intrattenendo rapporti culturali, professionali e politici con esponenti cattolici. Per il prestigio ottenuto fino ad allora viene definito il capo di tutte le sezioni emiliane del disciolto partito. Partecipa in particolare all'attivit\u00e0 del circolo di filosofia dell'Emilia Romagna, al gruppo del Vangelo locale e alle conferenze di San Vincenzo organizzate dall'azione cattolica e dalla FUCI. Fautore di una saldatura culturale con cattolici di diversi generazioni attraverso le sue conferenze trasmette un forte valore antifascista a tanti futuri esponenti della Resistenza bianca."}
{"id": "6779096", "revid": "214753", "url": "https://it.wikipedia.org/wiki?curid=6779096", "title": "Simidele Adeagbo", "text": "Biografia.\nNata a Toronto in Canada, ha studiato presso l'Universit\u00e0 del Kentucky.\nHa iniziato ad avvicinarsi allo sport incominciando dall'atletica leggera, cimentandosi nella velocit\u00e0, nel salto in lungo e nel salto triplo; in queste ultime due specialit\u00e0 ha inoltre preso parte ad alcune edizioni dei campionati nazionali assoluti statunitensi e nel triplo ai \"trials\" olimpici del 2008, non riuscendo a qualificarsi per i Giochi di , al termine dei quali concluse la sua carriera nell'atletica.\nNel 2017 si \u00e8 dedicata allo skeleton, riprendendo a gareggiare per la Nigeria soprattutto nel circuito minore della Coppa Nordamericana, dove si piazz\u00f2 dodicesima in classifica generale al termine della stagione 2017/18 conquistando altres\u00ec due terzi posti di tappa. Ha inoltre rappresentato la Nigeria ai Giochi olimpici invernali di , concludendo la gara al ventesimo posto.\nDal 2020 si ciment\u00f2 anche nel bob come pilota nella specialit\u00e0 del monobob; nel circuito delle World Series di monobob femminile termin\u00f2 al decimo posto della classifica generale al termine della stagione 2020/21."}
{"id": "6779100", "revid": "81195", "url": "https://it.wikipedia.org/wiki?curid=6779100", "title": "Freestyle ai XXIII Giochi olimpici invernali - Salti femminile", "text": "La gara di salti femminile di freestyle dei XXIII Giochi olimpici invernali di Pyeongchang si \u00e8 svolta dal 15 al 16 febbraio 2018 al Bokwang Phoenix Park di Bongpyeong."}
{"id": "6779110", "revid": "1318658", "url": "https://it.wikipedia.org/wiki?curid=6779110", "title": "Eli Gottlieb", "text": "Biografia.\nNato a Manhattan nel 1969, \u00e8 cresciuto nel New Jersey e vive e lavora a New York.\n\u00c8 stato editore della rivista Elle e ha insegnato Letteratura Americana all'Universit\u00e0 di Padova.\nHa esordito nella narrativa nel 1997 con il romanzo \"The Boy Who Went Away\" vincendo il Rome Prize e il McKitterick Prize l'anno scuccessivo.\nIn seguito ha pubblicato altri 3 romanzi ottenendo con \"Un ragazzo d'oro\" il Bridge book award 2016."}
{"id": "6779113", "revid": "1924342", "url": "https://it.wikipedia.org/wiki?curid=6779113", "title": "Eden Ben Zaken", "text": "Biografia.\nNata a Gerusalemme da Maya, un'insegnante di origini aschenazite, e Shai Ben Zaken, tenente colonnello nell'esercito israeliano di origini marocchine, Eden si \u00e8 trasferita con la famiglia nell'estremo nord del Paese, a Kiryat Shmona, all'et\u00e0 di un anno.\nNel 2011 ha tentato di entrare nel cast della nona edizione del talent show \"Kokhav Nolad\", senza per\u00f2 passare l'audizione. Nel 2013 si \u00e8 presentata alle audizioni della prima edizione della versione israeliana di \"The X Factor\", entrando nel team di Rami Fortis e arrivando fino alla finale, dove si \u00e8 piazzata seconda a Rose Fostanes. A luglio 2014 ha iniziato a lavorare per l'esercito israeliano per il servizio di leva obbligatorio della durata di due anni.\nIl singolo di debutto di Eden, \"Mangina\", \u00e8 uscito a gennaio 2015 e ha riscosso un ottimo successo, tanto da risultare la tredicesima canzone pi\u00f9 passata in radio dell'anno in Israele. Il secondo singolo, \"Malkat hashoshanim\", \u00e8 stato accolto ancora meglio, ottenendo 31 milioni di visualizzazioni su YouTube e diventando il sesto brano pi\u00f9 mandato in radio del 2015. Dopo l'uscita del terzo singolo \"Shikorim meahava\", il 4 settembre 2015 \u00e8 stato messo in commercio l'album di debutto di Eden, anch'esso intitolato \"Malkat hashoshanim\". Alla fine del 2015 l'album aveva gi\u00e0 venduto 65.000 copie a livello nazionale.\nA marzo 2016 \u00e8 uscito \"Taamin li\", singolo di lancio del secondo album dell'artista. L'album, anch'esso intitolato \"Taamin li\", \u00e8 uscito l'8 settembre 2016 ed \u00e8 stato pubblicizzato da tre nuovi singoli, \"Kol hair shelanu\", \"Tazizu\" e \"Af echad\". \"Taamin li\" ha venduto 40.000 copie nei due mesi dopo la sua pubblicazione.\nEden Ben Zaken si \u00e8 fidanzata ufficialmente con Shuki Biton a febbraio 2017; le nozze si sono svolte a giugno 2018. Nello stesso mese \u00e8 stato pubblicato \"Lezot shenitzcha\", il singolo di lancio per il terz album, ed \u00e8 stato seguito nei mesi successivi da \"Ratziti\" e \"Kulam Be'eilat\". Per promuovere il suo nuovo disco la cantante ha tenuto tre concerti all'antico teatro romano di Cesarea Marittima, dalla capienza di 3.500 spettatori. L'album, intitolato \"Lezot shenitzcha\", \u00e8 uscito il 6 settembre 2017. Per il suo successo la popolare stazione radiofonica Galgalatz l'ha eletta Donna dell'anno.\nLo stile musicale di Eden Ben Zaken si basa sulla musica mizrah\u00ec, lo stile tradizionale israeliano dalle sonorit\u00e0 orientaleggianti, contaminato da elementi pop, soul ed R&amp;B. Tra gli artisti a cui si ispira cita Eyal Golan, Sarit Hadad, Amir Benayoun, Christina Aguilera e Beyonc\u00e9."}
{"id": "6779115", "revid": "455046", "url": "https://it.wikipedia.org/wiki?curid=6779115", "title": "Moschea Alad\u017ea (Skopje)", "text": "La moschea Alad\u017ea (in macedone: \u0410\u043b\u0430\u045f\u0430 \u045f\u0430\u043c\u0438\u0458\u0430) o moschea di I\u0161ak Bey (in macedone: \u0418\u0441\u0445\u0430\u043a-\u0431\u0435\u0433\u043e\u0432\u0430 \u045f\u0430\u043c\u0438\u0458\u0430) \u00e8 una moschea ottomana di Skopje, capitale della Macedonia del Nord. Si trova a nord del vecchio bazar cittadino, presso il \"Bit Pazar\" (Mercato verde).\nStoria e descrizione.\nL'iscrizione presente sopra l'ingresso data la costruzione della moschea tra il 1438 ed il 1438 e identifica il committente in I\u0161ak Bey, un alto dignitario ottomano. L'edificio venne poi ingrandito nel 1518 da Hassan Bey, nipote di I\u0161ak Bey. Il nome \"alad\u017ea\", dipinta, richiama alle numerose pitture che adornavano le pareti dell'edificio, andate del tutto perdute. in occasione del terremoto del 1963, eccezion fatta per alcuni resti nell'area del portico.\nL'ingresso della moschea \u00e8 caratterizzato da un portico supportato da quattro massicce colonne e sormontato da cupole. Accanto alla sala della preghiera sorgono due corpi di fabbrica laterali, probabilmente una volta parti integranti della sala stessa. Sia la sala che i fabbricati laterali sono sormontati da cupole.\nIl minareto, alto 30 m, \u00e8 stato realizzato con dei blocchi di pietra e presenta un balcone dotato di un parapetto finemente decorato con motivi a \"muqarnas\".\nLa t\u00fcrbe di Pasci\u00e0 Bey.\nNel giardino della moschea sorge la \"t\u00fcrbe\" di Pasci\u00e0 Bey, costruita nel XV secolo con blocchi di pietra. Secondo il cronista turco Evliya \u00c7elebi il sepolcreto vene realizzato per il figlio di I\u0161ak Bey. La struttura si presenta come un t\u00fcrbe chiuso, con una base esagonale, un tamburo ottagonale a sua volta sormontato da una cupola. La caratteristica che rende unico questo edificio nel panorama architettonico macedone \u00e8 l'impiego fatto dai progettisti di maioliche blu, azzurre, verdi e turchesi per decorare il tamburo e la base esagonale, sulla quale sono presenti dodici stelle a sei punte.\nSolamente in un'altra moschea macedone, la moschea nuova di Bitola, sono presenti decorazioni di ceramiche colorate."}
{"id": "6779121", "revid": "155634", "url": "https://it.wikipedia.org/wiki?curid=6779121", "title": "Mick Dierdorff", "text": "Biografia.\nIn Coppa del Mondo ha esordito il 12 settembre 2009 a Chapelco (42\u00aa).\nNel 2018 ha preso parte ai XXIII Giochi olimpici invernali a Pyeongchang concludendo in quinta posizione nella gara di snowboard cross."}
{"id": "6779124", "revid": "125363925", "url": "https://it.wikipedia.org/wiki?curid=6779124", "title": "Cameron Bolton", "text": "Biografia.\nIn Coppa del Mondo ha esordito il 18 marzo 2011 a Valmalenco (46\u00aa).&lt;br&gt;\nNel 2014 ha debuttato alle Olimpiadi a Sochi concludendo in undicesima posizione la gara di snowboard cross.\nNel 2018 ha preso parte ai XXIII Giochi olimpici invernali a Pyeongchang concludendo in decima posizione nella gara di snowboard cross.\nIl 9 febbraio 2019 ha ottenuto la sua prima vittoria in Coppa del Mondo, a Feldberg.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSBX = snowboard cross"}
{"id": "6779128", "revid": "155634", "url": "https://it.wikipedia.org/wiki?curid=6779128", "title": "Anton Lindfors", "text": "Biografia.\nIn Coppa del Mondo ha esordito il 12 settembre 2009 a Chapelco (44\u00aa).\nNel 2014 ha debuttato alle Olimpiadi a Sochi concludendo in tredicesima posizione la gara di snowboard cross.\nNel 2018 ha preso parte ai XXIII Giochi olimpici invernali a Pyeongchang concludendo in nona posizione nella gara di snowboard cross."}
{"id": "6779130", "revid": "125363771", "url": "https://it.wikipedia.org/wiki?curid=6779130", "title": "Martin N\u00f6rl", "text": "Biografia.\nIn Coppa del Mondo ha esordito il 10 gennaio 2010 a Bad Gastein (66\u00aa).\nNel 2018 ha preso parte ai XXIII Giochi olimpici invernali a Pyeongchang concludendo in ottava posizione nella gara di snowboard cross.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSBX = snowboard cross"}
{"id": "6779131", "revid": "104458", "url": "https://it.wikipedia.org/wiki?curid=6779131", "title": "Llu\u00eds Marin Tarroch", "text": "Biografia.\nIn Coppa del Mondo ha esordito il 13 settembre 2008 a Chapelco non riuscendo a concludere la gara.\nNel 2010 ha debuttato ai giochi olimpici di Vancouver terminando in trentaquattresima posizione nello snowboardcross mentre nel 2014, a Sochi, termin\u00f2 venticinquesimo nella stessa gara.\nNel 2018 ha preso parte ai XXIII Giochi olimpici invernali a Pyeongchang venendo eliminato nelle batterie e concludendo in trentaquattresima posizione nella gara di snowboard cross."}
{"id": "6779133", "revid": "1573940", "url": "https://it.wikipedia.org/wiki?curid=6779133", "title": "Anthela", "text": "Anthela \u00e8 un genere di lepidotteri, appartenente alla famiglia Anthelidae, diffuso in Oceania.\nEtimologia.\nIl nome del genere deriva dal termine greco \"\u1f00\u03bd\u03d1\u03ae\u03bb\u03b7\" (\"anthele\"), a sua volta una modificazione di \"\u1f04\u03bd\u03d1\u03bf\u03c2\" (\"antos\", fiore).\nDescrizione.\nSi tratta di falene di dimensione media o medio-grande, con abitudini tendenzialmente notturne o crepuscolari, e caratterizzate da una buona capacit\u00e0 di volo. Il corpo \u00e8 alquanto robusto e in particolare il torace e l'addome appaiono rivestiti da una fitta peluria.\nAdulto.\nCapo.\nIl capo si mostra ricoperto da sottili scaglie piliformi. \nNon sono presenti ocelli funzionali, n\u00e9 \"chaetosemata\".\nLe antenne dei maschi sono bipettinate fino all'apice, ma talvolta anche tripettinate, nel caso in cui l'asse centrale dell'antennomero, che di norma \u00e8 rivestito di fitte scaglie, presenti un'ulteriore dentellatura ventrale pi\u00f9 o meno pronunciata; nelle femmine, al contrario, la struttura delle antenne pu\u00f2 essere affine a quella dei maschi, oppure, a seconda dei casi, anche unipettinata o dentellata, o addiruttura pressoch\u00e9 filiforme.\nLe appendici boccali sono ridotte, oppure del tutto assenti. Le setole dei lobi piliferi sono mancanti o fortemente ridotte. I palpi mascellari sono vestigiali, mentre quelli labiali possono essere da ridotti a molto sviluppati, e diritti o ascendenti (di solito pi\u00f9 lunghi nei maschi); il primo articolo non rivela la presenza di un organo con struttura simile a quella dei \"chaetosemata\". La spirotromba \u00e8 sempre ridotta o del tutto assente.\nTorace.\nIl processo ventrale della tegula pu\u00f2 talora terminare con una punta alquanto acuminata. Non sono presenti organi timpanici toracici.\nNell'ala anteriore si pu\u00f2 notare la presenza di un'areola allungata, dal cui apice dipartono le sezioni distali di Rs1, Rs, Rs ed Rs; nella parte distale dell'areola, sono spesso presenti due nervature trasversali: una prima tra Rs ed Rs, oltre a una seconda, di solito incompleta o sostituita da una plica, tra R ed Rs1. M2 corre pi\u00f9 ravvicinata a M3 che a M1. CuA1 e CuA2 sono chiaramente separate e distinguibili, mentre manca CuP. 1A+2A mostra una netta biforcazione nella regione basale.\nNell'ala posteriore, provvista di una venulazione decisamente pi\u00f9 ridotta, Sc \u00e8 connessa al margine superiore della cellula discale tramite una nervatura trasversale, solitamente molto sottile o comunque relativamente breve. Rs ed M1 sono unite per un breve tratto, e come nell'ala anteriore, M2 parte in posizione pi\u00f9 ravvicinata a M3 che a M1. Manca CuP, mentre 3A \u00e8 presente e ben definita.\nL'accoppiamento alare \u00e8 del tipo \"frenato\" nei maschi e amplessiforme nelle femmine, col mantenimento della sola parte basale del \"frenulum\". La \"spinarea\" \u00e8 assente e di solito l'apice \u00e8 arrotondato o lievemente appuntito, ma in alcune specie appare falcato (ad es. in \"Anthela acuta\").\nNelle zampe, l'epifisi \u00e8 sempre presente nei maschi, ma fortemente ridotta o assente nelle femmine, mentre gli speroni tibiali, di regola non molto lunghi, hanno formula 0-2-2; le tibie, cos\u00ec come i tarsomeri, possono rivelare la presenza di diverse spinule. Arolio e pulvilli sono sempre presenti, questi ultimi provvisti di un lobo dorsale o di processi setiformi alquanto sviluppati. Le unghie hanno struttura semplice, priva di dentellatura ventrale.\nAddome.\nL'addome \u00e8 alquanto tozzo in entrambi i sessi e, come il torace, risulta privo di organi timpanici e rivestito da fitte scaglie piliformi.\nAi lati del primo tergite si osservano due inspessimenti che, nel maschio, proseguono postero-lateralmente fino a terminare con due processi conici, situati caudalmente rispetto al primo paio di spiracoli. Il secondo sternite non presenta strutture di connessione con i tergiti, ma \u00e8 provvisto di brevi apodemi anteriori, bench\u00e9 di solito non siano ravvisabili \"venulae\" ben sviluppate. Nei maschi, inoltre, lo sternite del segmento VIII \u00e8 spesso appiattito, ma talvolta appare ridotto e poco sclerificato.\nNell'apparato riproduttore maschile, \"tegumen\" e \"vinculum\" sono sclerificati assieme; le \"valvae\" sono alquanto sviluppate; lo \"gnathos\" pu\u00f2 essere vestigiale o del tutto assente, cos\u00ec come i \"socii\"; l\"'uncus\" pu\u00f2 avere una forma semplice oppure tronca, o ancora divisa in due lobi; l'edeago \u00e8 cilindrico e di solito provvisto anteriormente di un \"coecum penis\" e di un \"cornutus\".\nNel genitale femminile, la \"bursa copulatrix\" non \u00e8 mai molto grande, e sul \"corpus bursae\" \u00e8 talvolta presente un \"signum\" ricurvo; l\"'ostium bursae\" \u00e8 posizionato nella parte anteriore o centrale della superficie ventrale dell'VIII somite; le gonapofisi non sono di norma allungate; le papille anali possono essere molto sviluppate.\nUovo.\nL'uovo \u00e8 del tipo appiattito, con una forma grosso modo ovoidale; una delle due estremit\u00e0, lievemente pi\u00f9 scura e allargata dell'altra, regge il micropilo. Il \"chorion\" appare liscio e, in alcuni casi, traslucido oppure punteggiato di piccoli segni pi\u00f9 scuri.\nLe uova vengono deposte singolarmente o in piccoli gruppi, talvolta con una disposizione geometrica molto caratteristica.\nLarva.\nLe larve presentano parecchie setole secondarie, che possono essere a forma di spine oppure piumose, oltre a verruche ben definite.\nCapo.\nIl capo \u00e8 di dimensioni ridotte rispetto al resto del corpo, soprattutto negli ultimi stadi di sviluppo, con un apparato boccale di tipo ipognato. Sono presenti sei \"stemmata\" per lato, disposti su un arco pi\u00f9 o meno regolare.\nLa sclerificazione \u00e8 alquanto marcata, e spesso si osserva una pigmentazione pi\u00f9 o meno accentuata, con una zona mediofrontale pi\u00f9 chiara.\nTorace.\nNel torace, i segmenti hanno tutti dimensioni alquanto simili, e sono rivestiti di una fitta peluria, spesso urticante. Le zampe protoraciche sono pi\u00f9 sviluppate delle altre.\nAddome.\nNell'addome si osserva una coppia di verruche dorsali in A1, due coppie (D1 e D2) sui segmenti A2-A7, e una sola verruca in posizione mediodorsale in A8.\nLa larva matura presenta cinque coppie di pseudozampe, robuste ma non molto allungate, sui segmenti III-VI e X; l'ultimo paio di pseudopodi, quello anale, appare pi\u00f9 sviluppato dei precedenti. Nelle pseudozampe, gli uncini sono di regola robusti e disposti su linee ellittiche incomplete, costituite da due o pi\u00f9 ordini.\nPupa.\nLa pupa \u00e8 obtecta, decisamente tozza e provvista di un capo arrotondato. I palpi mascellari sono assenti e la spirotromba \u00e8 rappresentata da un paio di piccoli lobi. Le antenne sono corte (circa i due terzi della lunghezza dell'ala) e solo una piccola porzione dei palpi labiali \u00e8 esposta. Il \"cremaster\" \u00e8 assente, ma si osservano poche setole uncinate all'estremit\u00e0 anale.\nIl bozzolo \u00e8 opaco, e spesso incorpora parte delle setole della larva.\nBiologia.\nCiclo biologico.\nGli adulti sono prevalentemente notturni, con un'attrazione per la luce pi\u00f9 accentuata nei maschi; va tuttavia segnalato che i maschi di \"Anthela connexa\" sono al contrario attivi durante il giorno, tanto da essere talvolta confusi con delle Satyrinae.\nLo stadio adulto \u00e8 incapace di alimentarsi, non disponendo di un apparato boccale funzionale.\n\u00c8 probabile che l'accoppiamento avvenga subito dopo l'emersione delle femmine dai bozzoli, considerato che quelle attratte dalle fonti luminose, tendono a deporre immediatamente uova gi\u00e0 fecondate.\nTranne poche eccezioni, anche le larve sono principalmente attive nelle ore di buio, e in nessuna specie si registra il fenomeno del gregarismo. \nL'impupamento pu\u00f2 aver luogo in un bozzolo fissato alla pianta nutrice, oppure nella lettiera superficiale del sottobosco.\nIl bozzolo ha una struttura a doppio strato, essenzialmente costituito da fibre sericee estruse dalla larva e intessute grazie alla filiera; esso pu\u00f2 anche contenere setole secondarie oppure spinule irritanti di protezione, incorporate dalla larva durante le fasi di tessitura.\nPeriodo di volo.\nLe specie appartenenti a questo \"taxon\" hanno di regola un ciclo univoltino, con il periodo di volo solitamente compreso tra aprile e giugno.\nAlimentazione.\nQueste larve non sono minatrici fogliari, ma al contrario si alimentano aggrappate alle parti vegetali (principalmente le foglie).\nTra le molte piante nutrici riportate in letteratura, possiamo citare:\nParassitoidismo.\nSono noti casi di parassitoidismo ai danni di larve di \"Anthela\", da parte di diverse specie di imenotteri appartenenti alle superfamiglie Chalcidoidea e Ichneumonoidea; tra queste citiamo:\nDistribuzione e habitat.\nQueste falene sono presenti essenzialmente in Oceania: la maggior parte delle specie occupa un areale compreso nei confini dell'Australia continentale, e solo poche specie sono state rinvenute in Tasmania e in Nuova Guinea; fa eccezione la sola \"Anthela brunneilinea\", che \u00e8 stata descritta per le isole Kai (Molucche orientali, Indonesia), comunque a poca distanza dalle coste della Nuova Guinea.\nTassonomia.\nAnthela - \"List Spec. lepid. Insects Colln Br. Mus.\" (4): 778 (chiave); 853 - specie tipo: \"Anthela ferruginosa\" - \"List Spec. lepid. Insects Colln Br. Mus.\" (4):854.\nIl genere fu istituito da Walker all'interno dei Liparidae (oggi Erebidae, Lymantriinae) nel 1855. In seguito fu trasferito all'interno dei Lymantriidae, sottofamiglia Anthelinae, da Turner nel 1904. Infine le Anthelinae furono innalzate allo status di famiglia (Anthelidae), ancora dallo stesso Turner, nel 1920 e nel 1921\nSpecie.\nIl \"taxon\" \u00e8 presente essenzialmente in Oceania (tranne una specie nelle isole Kai) e comprende 75 specie:\nSinonimi.\nSono stati riportati i seguenti sinonimi:\nFilogenesi.\nNel 2008 \u00e8 stato pubblicato, da Zwick \"et al.\", uno studio di filogenesi molecolare sugli Anthelidae, basato sull'analisi delle sequenze di DNA codificanti per due proteine: carbamoylphosphate synthetase/aspartate transcarbamylase/dihydroorotase (CAD; 680 bp) ed elongation factor-1a (Ef-1a; 1240 bp). In base ai risultati, mentre la monofilia della famiglia e delle due sottofamiglie (Anthelinae e Munychryiinae) sarebbe ampiamente confermata, non altrettanto si pu\u00f2 dire per il genere \"Anthela\", che risulterebbe marcatamente polifiletico, se rapportato a \"Chenuala\", \"Pterolocera\", \"Omphaliodes\", \"Nataxa\" e forse a \"Pseudodreata\"; ulteriori analisi sono necessarie per giungere ad un quadro pi\u00f9 chiaro in merito.\nConservazione.\nNessuna specie appartenente a questo genere \u00e8 stata inserita nella Lista rossa IUCN."}
{"id": "6779141", "revid": "37401", "url": "https://it.wikipedia.org/wiki?curid=6779141", "title": "Tratto pertinente", "text": ""}
{"id": "6779142", "revid": "112931323", "url": "https://it.wikipedia.org/wiki?curid=6779142", "title": "Pertinenza (linguistica)", "text": "In linguistica, il termine \"pertinenza\" rinvia ad ogni tratto linguistico in grado di rilevare una distinzione. Si chiama \"pertinentizzazione\" l'operazione che stabilisce quali caratteristiche sono pertinenti in un dato contesto.\nSia il concetto di tratto sia quello di tratto distintivo sono nati in ambito fonologico, ad opera della Scuola di Praga.\nPer comprendere meglio il concetto di pertinenza, si osservi il fenomeno dell'aspirazione delle occlusive sorde ad inizio di sillaba in lingua inglese: parole come \"pit\" ('pozzo'), \"cap\" ('berretto') e \"town\" ('citt\u00e0') vengono pronunciate rispettivamente , , . Negli stessi contesti, le occlusive sonore non vengono aspirate (si vedano le parole \"bit\", 'pezzo', \"gap\", 'vuoto' e \"down\", 'gi\u00f9', pronunciate , , ). Nella coppia minima \"pit\"/\"bit\", l'opposizione \u00e8 affidata al tratto [\u00b1sonoro] (che \u00e8 quindi pertintente) e non all'aspirazione, che risulta quindi essere un tratto \"ridondante\".\nSu questa base fonologica, il termine \u00e8 stato poi usato anche in altri ambiti (ad esempio, in sintassi, in semantica, in prosodia ecc.)."}
{"id": "6779152", "revid": "1305772", "url": "https://it.wikipedia.org/wiki?curid=6779152", "title": "Redhawk (videogioco)", "text": "Redhawk, scritto anche The Fantastic Adventures of Redhawk nell'introduzione e Red Hawk sulla copertina di una delle edizioni, \u00e8 un videogioco di avventura testuale pubblicato nel 1986 per Amstrad CPC, Commodore 64 e ZX Spectrum dalla Melbourne House. Ha per protagonista un supereroe omonimo ed \u00e8 caratterizzato da un insolito sistema di illustrazioni grafiche sotto forma di sequenze di vignette da fumetto. Fu seguito lo stesso anno da \"Kwah!\", con lo stesso personaggio e interfaccia molto simile.\nTrama.\nIl protagonista \u00e8 Kevin Oliver, apparentemente una persona comune, che gridando la parola \"Kwah\" \u00e8 in grado di trasformarsi in Redhawk (traducibile \"falco rosso\"), un supereroe mascherato in rosso, capace di volare e dotato di forza sovrumana. All'inizio del gioco Kevin si ritrova appena dimesso dall'ospedale e senza ricordare nulla, ma ha in mente la parola \"Kwah\". Una delle prime cose che dovr\u00e0 fare sar\u00e0 trovare lavoro al giornale Daily News come fotoreporter indipendente. Come Redhawk potr\u00e0 combattere i criminali, sia comuni sia dotati di superpoteri, guadagnandosi il favore dell'opinione pubblica, o anche ottenere una fama negativa. Nel corso del gioco si scopre l'obiettivo finale: qualcuno ha deciso di piazzare una bomba alla centrale nucleare della citt\u00e0 e Redhawk deve fermarla prima che sia troppo tardi.\nModalit\u00e0 di gioco.\nL'avventura \u00e8 soltanto in inglese ed \u00e8 costantemente illustrata da una striscia di tre vignette monocromatiche nella met\u00e0 superiore dello schermo. Man mano che si verificano gli eventi, nuove vignette compaiono una alla volta nella casella di destra, mentre le vignette precedenti scorrono progressivamente verso sinistra fino a scomparire. Ci\u00f2 che dicono Kevin e gli altri personaggi compare nelle nuvolette, come testo scorrevole se lo spazio non basta. Ulteriori informazioni vengono fornite come didascalie all'interno delle vignette, o tramite una linea di messaggi sopra le vignette.\nIn basso si ha la finestra di inserimento dei comandi. L'interfaccia fornisce anche 10 combinazioni rapide, basate sui tasti numerici, per introdurre comandi di uso comune. Si pu\u00f2 inoltre spostare il cursore per riutilizzare comandi digitati recentemente. Sono supportate anche frasi complesse con pi\u00f9 comandi concatenati. Per comunicare con altri personaggi (secondo si incontrano altri 5 personaggi principali e 4 supercattivi) si usa il comando \"say \"...\"\" che imposta direttamente ci\u00f2 che il protagonista dice nella nuvoletta.\nIl gioco avviene in tempo reale e le vignette possono progredire anche senza che si inviino comandi. Sotto le vignette viene mostrato l'orologio con i secondi, che scorre costantemente, mentre le azioni pi\u00f9 lente come gli spostamenti causano salti in avanti dell'orario.\nAltre due indicazioni fisse sono le barre dell'energia e della popolarit\u00e0. Essere nella forma Redhawk consuma energia, e se la si esaurisce si ridiventa forzatamente Kevin. Quando invece si \u00e8 nella forma Kevin, l'energia si ricarica lentamente. Il livello di energia determina anche la forza in eventuali combattimenti in corpo a corpo. La popolarit\u00e0 aumenta se si catturano criminali, mentre diminuisce se questi riescono a fuggire o se Redhawk stesso commette dei crimini. I cittadini tendono a non aiutare Redhawk se la sua popolarit\u00e0 \u00e8 bassa.\nUn altro fattore da considerare sono i soldi, che Kevin deve procurarsi e necessita ad esempio per prendere taxi e treni. L'inventario degli oggetti posseduti, compreso il denaro, \u00e8 testuale e appare solo su richiesta.\nLa partita pu\u00f2 essere salvata nella memoria volatile oppure su cassetta."}
{"id": "6779176", "revid": "1073227", "url": "https://it.wikipedia.org/wiki?curid=6779176", "title": "Sole per sempre", "text": "Sole per sempre \u00e8 un singolo del cantautore italiano Pierdavide Carone, pubblicato il 10 giugno 2016."}
{"id": "6779186", "revid": "76963", "url": "https://it.wikipedia.org/wiki?curid=6779186", "title": "Wyatt Oleff", "text": "Biografia.\nWyatt nasce a Chicago, nell'Illinois, da Doug e Jennifer Oleff. Ha un fratello maggiore di nome Elio."}
{"id": "6779187", "revid": "2153076", "url": "https://it.wikipedia.org/wiki?curid=6779187", "title": "Amarte es un placer", "text": "Amarte es un placer \u00e8 il sedicesimo album di Luis Miguel pubblicato nel 1999.\nIl disco.\nLa produzione \u00e8 di Luis Miguel\nBrani.\nL'edizione del disco pubblicata in spagnolo, contiene 12 tracce."}
{"id": "6779188", "revid": "6923", "url": "https://it.wikipedia.org/wiki?curid=6779188", "title": "Longo (cognome)", "text": "Longo \u00e8 un cognome italiano.\nVarianti.\nLongu.\nOrigine e diffusione.\nDovrebbe derivare da un soprannome che indica un'alta statura. Si tratta di uno dei cognomi pi\u00f9 diffusi in Italia."}
{"id": "6779192", "revid": "256896", "url": "https://it.wikipedia.org/wiki?curid=6779192", "title": "Ippodromo di Olimpia", "text": "L'ippodromo di Olimpia ospitava i concorsi equestri (corse di cavalli e di carri) degli Antichi Giochi Olimpici. Secondo Pausania, era situato a sud dello stadio e copriva una vasta area lunga circa 600 metri e larga 200 metri. L'ippodromo era uno spazio ampio, piatto, aperto, dove il punto di partenza e il traguardo erano designati con un palo e un secondo palo pi\u00f9 piccolo chiamato \"nyssa\" designava il punto di svolta.\nLe corse di cavalli e carri erano uno degli sport pi\u00f9 popolari e spettacolari dei giochi olimpici nell'antica Grecia. Gli sport equestri dell'epoca erano il tethrippon, l'apene, il synoris, il tethrippon per i puledri, i synoris per i puledri, la razza keles perfetta, il kalpe e la corsa dei cavalli. Secondo la mitologia, la prima corsa con i carri ha avuto luogo ad Olimpia tra il re Pelope e il re Oenomaos di Pisa. Negli antichi Giochi Olimpici i fantini non erano i proprietari dei cavalli. I proprietari dei cavalli sono stati dichiarati vincitori, hanno ricevuto la corona e si sono goduti tutti gli onori anche se non hanno preso parte alla gara. I fantini hanno vinto solo una piccola parte dalla gloria del vincitore, come una banda di lana che il proprietario avrebbe legato in testa.\nL'ippodromo dell'antica Olimpia aveva un complesso meccanismo di partenza per evitare false partenze. Il meccanismo di partenza \u00e8 stato progettato dal creatore di statue Kleoitas e successivamente \u00e8 stato migliorato da Aristidis. Secondo Pausania, l'energia necessaria per il movimento del meccanismo proveniva dalla caduta di un delfino di bronzo e dalla salita di un'aquila di bronzo.\nOggi l'ippodromo non esiste. Alcuni sostengono che fu spazzato via dal fiume Alfeo mentre altri affermano che la sua posizione \u00e8 a sud-est dello stadio."}
{"id": "6779193", "revid": "112054696", "url": "https://it.wikipedia.org/wiki?curid=6779193", "title": "Mancini (cognome)", "text": "Mancini \u00e8 un cognome italiano.\nOrigini e diffusione.\nDovrebbe derivare da un soprannome che indica la caratteristica di essere mancino. Si tratta di uno dei cognomi pi\u00f9 diffusi in Italia."}
{"id": "6779204", "revid": "1781005", "url": "https://it.wikipedia.org/wiki?curid=6779204", "title": "Saab 95", "text": "La 95 (pronuncia: novantacinque) \u00e8 una station wagon a sette posti e due porte prodotta dalla Saab dal 1959 al 1978.\nContesto.\nLa 95 era originariamente basata sulla Saab 93 ma quando la 93 fu sostituita nel 1960 dalla Saab 96, venne presa come base quest'ultima. Venne presentata nel 1959 ed in quest'anno solo 40 esemplari vennero assemblati, la produzione vera e propria inizi\u00f2 l'anno successivo.\nMeccanicamente \u00e8 identica alla 96 e dal 1967 venne reso disponibile anche il 1.5 V4 con cambio manuale a quattro marce e con l'occasione venne cambiato il frontale per ospitare un nuovo radiatore.\nNel 1971 negli Stati Uniti venne montato il V4 da 1.7 litri per ridurre le emissioni e il rapporto di compressione venne abbassato a 8:1 mantenendo la potenza di 73 CV.\nNel 1976 il numero dei sedili venne ridotto da sette a cinque. La produzione termin\u00f2 nel 1978 con un totale di 110.527 vetture prodotte. In alcuni stati come la Norvegia e Danimarca fu disponibile una versione furgonetta senza sedili posteriori e vetri laterali posteriori."}
{"id": "6779206", "revid": "1272592", "url": "https://it.wikipedia.org/wiki?curid=6779206", "title": "Santoro (cognome)", "text": "Santoro \u00e8 un cognome di lingua italiana.\nVarianti.\nSantorio, Santori, Santorum, Santorelli, Santoriello, Santorini\nOrigine e diffusione.\nDeriva dal nome proprio di persona Santoro. \n\u00c8 diffuso in tutta Italia, e si colloca al ventiseiesimo posto tra i cognomi pi\u00f9 frequenti nella penisola. Portato da oltre 10.000 famiglie, le regioni in cui \u00e8 pi\u00f9 presente sono quelle meridionali, in particolare Puglia, Campania e Sicilia."}
{"id": "6779208", "revid": "109470327", "url": "https://it.wikipedia.org/wiki?curid=6779208", "title": "Greco (cognome)", "text": "Greco \u00e8 un cognome di lingua italiana.\nVarianti.\nGrechi, Greci, Greca, Grieco, Grego, Greghi, Del Greco, Lo Greco, Li Greci, La Greca, Lagreca. \nOrigine e diffusione.\nDi origine etnica, deriva dal soprannome latino \"graecus\", che significa \"oriundo della Grecia\". Undicesimo cognome italiano per diffusione, \u00e8 maggiormente concentrato nell'Italia meridionale e in Sicilia che hanno storicamente avuto rapporti stretti con la penisola ellenica, sia durante l'et\u00e0 classica (Magna Grecia) che durante il periodo bizantino. Minoranze linguistiche greche sono ancora presenti nel Salento e nell'Aspromonte.\nSono pi\u00f9 di 13.000 le famiglie che in Italia portano questo cognome. In Puglia, \u00e8 il primo cognome per frequenza, quasi interamente concentrato nel Salento (\u00e8 presente anche nella variante \"Grieco\" nel barese), come pure in Basilicata."}
{"id": "6779226", "revid": "124123", "url": "https://it.wikipedia.org/wiki?curid=6779226", "title": "Gino Biasi", "text": " \nBiografia.\nNato Udine nel 1928, dopo aver conseguito la maturit\u00e0 artistica si iscrive all'Istituto universitario di architettura di Venezia per poi proseguire gli studi, dal 1953 al 1955, all'Ecole d'architecture Athenaeum di Losanna, dove entra in contatto con Alberto Sartoris. Svolge un breve periodo di apprendistato presso l'atelier di Sartoris sul lago Lemano pur essendosi gi\u00e0 avviato alla professione di architetto, che esercita a Udine sin dai primi anni cinquanta.\nCollaboratore di Marcello D'Olivo, non appena ritornato in Friuli partecipa attivamente all'edificazione di Lignano Pineta. Tra le opere lignanesi, tutte realizzate in collaborazione con Enor Milocco, vi sono l'Hotel Cristallo e Casa Romanelli, entrambi del 1955. Nel corso della sua traiettoria professionale Biasi esplora numerosi temi progettuali - negozi, ristoranti, case collettive, ospedali, alberghi, palazzi per uffici, grattacieli - anche se molte delle sue energie sono indirizzate verso l'architettura residenziale, un tema che declina in tutte le sue scale, dal disegno di interni al progetto di ville. Suoi sono anche alcuni prototipi di poltrone in filo metallico.\nTra le opere portate a compimento in territorio udinese vi sono Casa Coletti a Remanzacco (1959), la locanda \"Al Castello\" a Cividale del Friuli (1960), la Tipografia Fulvio a Udine (1963, demolita), la casa-atelier che costruisce per s\u00e9 a Reana del Rojale (1964). Interessante esperimento di architettura neobrutalista, questa villa, detta anche \"Casa Cannocchiale\", \u00e8 una delle sue opere pi\u00f9 note, bench\u00e9 poco conosciuta.\nSin dagli esordi, parallelamente alla professione di architetto, Biasi si dedica anche alla ricerca plastica e pittorica. Le sue \"opere manipolabili\", in cui studia nuove forme e strutture metalliche (1966-1967), e le sue composizioni pittoriche, che toccano diverse espressioni dell'arte contemporanea, ricevono un lusinghiero apprezzamento da Umbro Apollonio, che ricorda come \"la sua figura non [possa] essere esclusa dall'ambito culturale della sua regione\". Ottimo disegnatore, incanala la sua vena creativa anche nei disegni di architetture fantastiche, tra cui si ricordano gli studi di grattacieli o di torri, elaborati nel 1967.\nGino Biasi muore prematuramente nella sua citt\u00e0 natale il 31 dicembre del 1967. Nel 1971 il Comune di Udine gli dedica una mostra retrospettiva, allestita presso la Sala dell'Ajace, a Palazzo D'Aronco, e ordinata, tra gli altri, dalla moglie Gemma Buoncompagno, anch'essa pittrice.\nArchivio.\nIl \"Fondo Gino Biasi\", conservato presso l'Archivio del Moderno, a Mendrisio, contiene documentazione dal 1952 al 1967. La documentazione relativa all'attivit\u00e0 professionale di Gino Biasi, proveniente dagli Archives de la costruction dell'\u00c9cole Polytechnique F\u00e9d\u00e9rale di Losanna dove era stata depositata dagli eredi, \u00e8 stata donata all'Archivio del Moderno nel 1999 dalla moglie dell'architetto, Gemma Buoncompagno Biasi."}
{"id": "6779227", "revid": "1557426", "url": "https://it.wikipedia.org/wiki?curid=6779227", "title": "Mimo Biasi", "text": ""}
{"id": "6779229", "revid": "124123", "url": "https://it.wikipedia.org/wiki?curid=6779229", "title": "Flandy Limpele", "text": ""}
{"id": "6779232", "revid": "124123", "url": "https://it.wikipedia.org/wiki?curid=6779232", "title": "Nathan Robertson", "text": ""}
{"id": "6779239", "revid": "124123", "url": "https://it.wikipedia.org/wiki?curid=6779239", "title": "Steven Williams (snowboarder)", "text": "Biografia.\nIn Coppa del Mondo ha esordito il 13 marzo 2011 a Valmalenco (56\u00aa).&lt;br&gt;\nNel 2018 ha preso parte ai XXIII Giochi olimpici invernali a Pyeongchang venendo eliminato nelle batterie e concludendo in trentesima posizione nella gara di snowboard cross."}
{"id": "6779240", "revid": "124123", "url": "https://it.wikipedia.org/wiki?curid=6779240", "title": "Gail Emms", "text": ""}
{"id": "6779241", "revid": "1414688", "url": "https://it.wikipedia.org/wiki?curid=6779241", "title": "Steven Williams", "text": ""}
{"id": "6779243", "revid": "80030", "url": "https://it.wikipedia.org/wiki?curid=6779243", "title": "Cattedrale di San Lorenzo (Viterbo)", "text": ""}
{"id": "6779246", "revid": "124123", "url": "https://it.wikipedia.org/wiki?curid=6779246", "title": "Jens Eriksen", "text": ""}
{"id": "6779247", "revid": "124123", "url": "https://it.wikipedia.org/wiki?curid=6779247", "title": "Mette Schjoldager", "text": ""}
{"id": "6779250", "revid": "658312", "url": "https://it.wikipedia.org/wiki?curid=6779250", "title": "Palazzo delle Poste (Salerno)", "text": ""}
{"id": "6779253", "revid": "729019", "url": "https://it.wikipedia.org/wiki?curid=6779253", "title": "Dunk Island", "text": "Dunk Island (il cui nome aborigeno \u00e8 Coonanglebah) \u00e8 un'isola continentale, la maggiore del gruppo Family Islands. \u00c8 situata nel mar dei Coralli lungo la costa del Queensland, in Australia. Si trova nella \"Rockingham Bay\" a nord di Hinchinbrook Island e a met\u00e0 strada tra le citt\u00e0 di Cairns e Townsville.\nUna grande sezione dell'isola (730 ettari) fa parte del parco nazionale \"Family Islands National Park\" che copre 8,69\u00a0km\u00b2. Sull'isola c'\u00e8 una piccola pista di atterraggio con voli che la collegano a Cairns; un traghetto collega l'isola a Mission Beach.\nLe maggiori isole del gruppo Family sono definite da una loro posizione nella \"famiglia\": Dunk Island \u00e8 \"il padre\" (Bedarra \"la madre\", ecc.).\nGeografia.\nDunk Island si trova a 4\u00a0km dalla costa australiana all'altezza dei villaggi di Tully e Mission Beach. Il punto pi\u00f9 alto dell'isola \u00e8 il monte Kootaloo (271\u00a0m); la superficie \u00e8 di 9,7\u00a0km\u00b2.\nAlcune piccole isole del gruppo Family si trovano vicino alla costa di Dunk: Mound Island (Purtaboi) a nord-ovest; Woln Garin a sud-est; a sud-ovest, Kumboola e Mung-um-gnackum sono collegate a Dunk Island con maree particolarmente basse.\nA sud delle Family Island tra quest'ultime e Hinchinbrook Island si trovano le Brook Islands e Goold Island.\nFauna.\nCi sono oltre 100 specie di uccelli sull'isola di Dunk, compresi uccelli marini rari e a rischio. Durante i mesi estivi, l'isola diventa un sito di riproduzione per \"Sterninae\" e \"Anous\". Dunk Island ospita anche rettili come pitoni, \"Boiga irregularis\", \"Gekkota\" e \"Scincidae\". Le barriere marginali dell'isola e le acque circostanti ospitano tartarughe marine, dugonghi, coralli, pesci, molluschi e granchi. La piccola Mound Island \u00e8 chiusa e ne \u00e8 vietato l'accesso ogni anno da ottobre ad aprile a causa delle sterne crestate che nidificano sull'isola. L'insetto pi\u00f9 conosciuto dell'isola Dunk \u00e8 la farfalla \"Papilio ulysses\" (\"Ulysses butterfly\").\nStoria.\nI popoli Bandjin e Djiru un tempo usavano l'isola come fonte di cibo. I Bandjin erano gente di mare, abitavano l'area che si estende fino a Hinchinbrook Island e i Djiru, popolo del continente, proveniva dalla zona costiera intorno a Mission Beach. Hanno vissuto in questa zona per decine di migliaia di anni. Prima che l'innalzamento del livello del mare iniziasse circa 8000 anni fa, quella che oggi \u00e8 la barriera corallina era una pianura costiera nota agli abitanti aborigeni come \"paese del (canguro) grigio orientale\".\nLe isole sono state scoperte l'8 giugno 1770 da James Cook a bordo della \"HMS Endeavour\" durante il suo primo viaggio. Cook diede il nome solo all'isola maggiore, Dunk, in onore di George Montagu-Dunk, II conte di Halifax, che era stato Primo lord dell'Ammiragliato britannico (\"First Lord of the Admiralty\") nel 1762.\nGli europei si stabilirono per la prima volta sull'isola nel 1897. \nDunk Island fu usata dalla Royal Australian Air Force durante la seconda guerra mondiale. Negli ultimi anni l'isola e le sue strutture sono state colpite dai cicloni Larry e dal devastante Yasi."}
{"id": "6779259", "revid": "124123", "url": "https://it.wikipedia.org/wiki?curid=6779259", "title": "Shon Seung-mo", "text": ""}
{"id": "6779261", "revid": "124679680", "url": "https://it.wikipedia.org/wiki?curid=6779261", "title": "The K2", "text": "The K2 (Hangul: ) \u00e8 una serie televisiva sudcoreana del 2016 con protagonisti Ji Chang-wook, Im Yoon-ah e Song Yoon-ah. Trasmesso ogni venerd\u00ec e sabato alle 20:00 (KST) su tvN dal 23 settembre al 12 novembre 2016 per 16 episodi.\nTrama.\nKim Je-ha \u00e8 un ex soldato mercenario della PMC Blackstone. Mentre \u00e8 in Iraq, viene incastrato per l'omicidio della sua ragazza Raniya, una civile. Di conseguenza, fugge e diventa un fuggiasco. Ritorna in Corea del Sud e, per caso, gli viene offerto di lavorare come guardia del corpo di Choi Yoo-jin, proprietaria della JSS Security Company e moglie del candidato a presidente, Jang Se-joon. Accetta il lavoro in cambio delle risorse di cui ha bisogno per vendicarsi di un altro candidato presidenziale, Park Kwan-soom mandante dell'omicidio di Raniya. Nel frattempo, Je-ha viene assegnato alla sorveglianza Go An-na, la figlia segreta di Jang Se-joon, la cui vita \u00e8 minacciata a causa di Yoo-jin, la matrigna della ragazza. An-na, che \u00e8 stata reclusa e sola per tutta la vita dopo la morte della madre quando era piccola, inizia a fare affidamento su Je-ha, che mostra preoccupazione per lei e la protegge ad ogni costo. Si innamora lentamente l'un l'altro, il che rende Je-ha combattuto tra il dover lavorare con il suo alleato, Yoo-jin, per ottenere la sua vendetta e proteggere il suo nuovo amore, An-na, ed andare contro il suo alleato."}
{"id": "6779262", "revid": "2084998", "url": "https://it.wikipedia.org/wiki?curid=6779262", "title": "NHK Cup", "text": "La NHK Cup, il cui nome completo \u00e8 , \u00e8 un torneo professionistico di Go organizzato dalla Nihon Ki-in e sponsorizzato dal gruppo mediatico NHK. \nTorneo.\nIl torneo occupa quasi un anno di tempo. Infatti inizia nel mese di aprile e termina a marzo dell'anno seguente. Le partite sono trasmesse ogni domenica dalle 12:30 alle 14:00 (JST) sul canale NHK Educational TV (NHK-E). Le trasmissioni sono presentate da una conduttrice (generalmente una giocatrice professionista) e commentate da un giocatore di alto livello. Se i tempi televisivi lo permettono, al termine della partita anche i due contendenti forniscono un loro commento. Prima del 1963 il torneo era trasmesso per radio.\nIl torneo \u00e8 organizzato con un formato a eliminazione diretta. Al via partecipano cinquanta giocatori professionisti, scelti tramite delle partite di qualificazione, che sono divisi in due gruppi da venticinque ciascuno, chiamati A e B. Il campione in carica, i detentori dei titoli principali e i giocatori con il dan pi\u00f9 elevati sono esentati dal primo turno, che vede al via diciotto giocatori. I vincitori del primo turno affrontano coloro che ne erano stati esonerati negli ottavi di finale. I vincitori si qualificano ai quarti, poi alle semifinali e alla finale del gruppo di appartenenza. I vincitori dei due gruppi si affrontano per il titolo. \nOgni partita si disputa con la formula di 30 secondi per mossa; ogni giocatore dispone inoltre di 10 periodi da un minuto ciascuno di tempo addizionale.\nIl vincitore del torneo riceve una coppa e un premio di 5.000.000 di Yen (circa 40.000 euro) \nVincitori onorari.\nIl titolo di viene attribuito ai giocatori che sono riusciti ad aggiudicarsi il torneo dieci volte in carriera. Finora solo Eio Sakata, con undici vittorie, si \u00e8 aggiudicato tale onore."}
{"id": "6779264", "revid": "567822", "url": "https://it.wikipedia.org/wiki?curid=6779264", "title": "Im Yoon-ah", "text": ""}
{"id": "6779266", "revid": "124123", "url": "https://it.wikipedia.org/wiki?curid=6779266", "title": "Lee Dong-soo", "text": ""}
{"id": "6779268", "revid": "124123", "url": "https://it.wikipedia.org/wiki?curid=6779268", "title": "Yoo Yong-sung", "text": ""}
{"id": "6779277", "revid": "124123", "url": "https://it.wikipedia.org/wiki?curid=6779277", "title": "Ra Kyung-min", "text": ""}
{"id": "6779279", "revid": "1429175", "url": "https://it.wikipedia.org/wiki?curid=6779279", "title": "Aritmetica nei codici di Leonardo da Vinci", "text": "Nei codici di Leonardo da Vinci sono presenti numerose annotazioni relative a calcoli artimetici.\nAspetti generali.\nMolti dei calcoli eseguiti da Leonardo da Vinci nei suoi manoscritti mostrano incertezze nel calcolo e ignoranza dell'algebra; in pratica egli si limit\u00f2 a studi relativi alla geometria. Le difficolt\u00e0 nel comprendere il latino gli impedirono a lungo di poter consultare le principali opere matematiche. Nel 1493 e nel 1494 venne per\u00f2 pubblicata in volgare la \"Summa de arithmetica, geometria, proportioni e proportionalit\u00e0\" di Luca Pacioli; Leonardo la compr\u00f2 mentre era a Milano, pagandola 119 soldi. Le annotazioni matematiche successive nei manoscritti vinciani mostrano brani di Pacioli con commenti.\nLeonardo da Vinci e Luca Pacioli si conobbero a Milano nel 1496; nel \"De Divina Proportione\" Pacioli parla di uno \u00abscientifico duello\u00bb del 9 febbraio 1498, indicando Leonardo tra i presenti.\nLeonardo avrebbe appreso pienamente come svolgere calcoli aritmetici solo quando era ormai cinquantenne, anche se secondo alcuni studiosi le sue conoscenze rimasero molto limitate."}
{"id": "6779280", "revid": "124123", "url": "https://it.wikipedia.org/wiki?curid=6779280", "title": "Kent Steffes", "text": ""}
{"id": "6779282", "revid": "124123", "url": "https://it.wikipedia.org/wiki?curid=6779282", "title": "Dain Blanton", "text": ""}
{"id": "6779284", "revid": "124123", "url": "https://it.wikipedia.org/wiki?curid=6779284", "title": "Eric Fonoimoana", "text": ""}
{"id": "6779285", "revid": "38120", "url": "https://it.wikipedia.org/wiki?curid=6779285", "title": "Satoshi Yuki", "text": "Biografia.\nStudi\u00f2 come allievo di Sato Sunao e divenne professionista nel 1984 presso la Kansai Ki-in. Per circa un decennio, complice anche la giovane et\u00e0, \u00e8 rimasto nell'ombra partecipando soprattutto alle eliminatorie dei tornei, arrivando raramente alle fasi finali. A partire dagli anni '90 ha cominciato a raggiungere i tabelloni principali e nel 1990 ha raggiunto la sua prima finale al torneo Shinjin-O. Proprio nello stesso torneo riusc\u00ec a vincere il suo primo titolo nel 1993.\nA partire dai primi anni duemila ha cominciato ad essere una presenza fissa nelle fasi finali dei tornei principali, arrivando ad aggiudicarsi i suoi primi titoli \"major\" nel 2010 (Tengen) e 2013 (J\u016bdan). Ha vinto per cinque volte la NHK Cup (record tra i giocatori in attivit\u00e0 e secondo posto di sempre dietro Eio Sakata e a pari merito con Norimoto Yoda e Hideo Otake).\nHa partecipato con la nazionale giapponese ai Giochi asiatici di Guangzhou 2010, arrivando al terzo posto e aggiudicandosi pertanto il bronzo.\nNell'aprile del 2011 ha ottenuto la vittoria numero 1.000 della sua carriera, battendo il record di precocit\u00e0 per questo traguardo fino a quel momento detenuto da Cho Chikun."}
{"id": "6779286", "revid": "1728", "url": "https://it.wikipedia.org/wiki?curid=6779286", "title": "Comuni della Polinesia Francese", "text": ""}
{"id": "6779292", "revid": "39884", "url": "https://it.wikipedia.org/wiki?curid=6779292", "title": "Ulrich Eicke", "text": ""}
{"id": "6779294", "revid": "599013", "url": "https://it.wikipedia.org/wiki?curid=6779294", "title": "Samuel Girard", "text": "Biografia.\nIntrattiene una relazione con la compagna di nazionale Kasandra Bradette."}
{"id": "6779301", "revid": "124123", "url": "https://it.wikipedia.org/wiki?curid=6779301", "title": "Tibor Tatai", "text": ""}
{"id": "6779311", "revid": "1543377", "url": "https://it.wikipedia.org/wiki?curid=6779311", "title": "Arteria cerebellare superiore", "text": "L'arteria cerebellare superiore (SCA) insieme alla arteria cerebellare posteriore inferiore (PICA) ed alla arteria cerebellare inferiore anteriore (AICA) \u00e8 uno dei tre principali vasi che riforniscono di sangue arterioso il cervelletto.\nDecorso.\nL'arteria cerebellare superiore sorge in prossimit\u00e0 della terminazione dell'arteria basilare, appena prima della sua biforcazione e che si formino le arterie cerebrali posteriori. Immediatamente si sposta lateralmente, subito al di sotto del nervo oculomotore, che la separa dall'arteria cerebrale posteriore, gira attorno al tronco cerebrale, vicino al nervo trocleare, per raggiungere la fessura cerebello-mesencefalica giungendo alla superficie superiore del cervelletto, e dividendosi in rami che si ramificano nella pia mater e si anastomizzano con quelli della arteria cerebellare inferiore anteriore (AICA) e posteriore (PICA).\nIn una percentuale di soggetti compresa tra il 12% e il 14% l'arteria, una volta originatasi, pu\u00f2 andare a duplicarsi.\nRami.\nDiversi rami dell'arteria vascolarizzano parte del tronco cerebrale (e in particolare il ponte), la ghiandola pineale, il velo midollare superiore del cervelletto, la tela corioidea del terzo ventricolo.\nSignificato clinico.\nL'arteria cerebellare superiore \u00e8 frequentemente causa di nevralgia del trigemino, in quanto viene a comprimere il nervo trigemino, causando un dolore lancinante nella distribuzione di questo nervo sul volto del paziente. Tuttavia, all'autopsia, si \u00e8 notato che il 50% delle persone senza nevralgia del trigemino presenta comunque una compressione vascolare del nervo."}
{"id": "6779317", "revid": "228587", "url": "https://it.wikipedia.org/wiki?curid=6779317", "title": "Sentraltind", "text": "Il Sentraltind (noto anche come Sentraltinden o Vestre Styggedalstind) \u00e8 la decima montagna della Norvegia per altezza, appartenente al massiccio dello Hurrungane, nella catena montuosa dello Jotunheimen, nei Monti Scandinavi. \u00c8 alto \u00a0m s.l.m. e si trova nel comune di Luster, nella contea di Vestland.\nLa montagna si trova tra i picchi dello Store Skagast\u00f8lstind e dello Store Styggedalstind.\nToponimo.\nLa prima parte del nome \"sentral\" significa \"centrale\" e la seconda \"tind\" significa \"picco di montagna\"."}
{"id": "6779318", "revid": "11190", "url": "https://it.wikipedia.org/wiki?curid=6779318", "title": "Arteria cerebellare inferiore anteriore", "text": ""}
{"id": "6779319", "revid": "124123", "url": "https://it.wikipedia.org/wiki?curid=6779319", "title": "Ljubomir Ljubenov", "text": ""}
{"id": "6779320", "revid": "1543377", "url": "https://it.wikipedia.org/wiki?curid=6779320", "title": "Coppa Libertadores (beach soccer)", "text": "La Copa Libertadores di beach soccer \u00e8 una competizione sportiva sudamericana riservata alle squadre di calcio da spiaggia.\nDal 2017, il torneo \u00e8 disputato tra i campioni nazionali delle dieci nazioni sudamericane che sono membri del CONMEBOL. Partecipano anche il campione della precedente edizione e un altro club del paese ospitante, portando il numero totale di partecipanti a dodici. \u00c8, quindi, la principale competizione di beach soccer per club in Sud America, ed i vincitori diventano campioni continentali.\nIl club brasiliano del Vasco da Gama \u00e8 l'attuale campione dopo aver vinto l'edizione 2017, conquistando cos\u00ec il suo secondo titolo nella competizione."}
{"id": "6779323", "revid": "635893", "url": "https://it.wikipedia.org/wiki?curid=6779323", "title": "Sentraltinden", "text": ""}
{"id": "6779324", "revid": "635893", "url": "https://it.wikipedia.org/wiki?curid=6779324", "title": "Vestre Styggedalstind", "text": ""}
{"id": "6779326", "revid": "12109", "url": "https://it.wikipedia.org/wiki?curid=6779326", "title": "Army Air Force", "text": ""}
{"id": "6779327", "revid": "599013", "url": "https://it.wikipedia.org/wiki?curid=6779327", "title": "Campionati europei di tiro da 10 metri 2018", "text": "I Campionati europei di tiro da 10 metri 2018 sono stati la 49\u00aa edizione della competizione organizzata dalla Federazione europea di tiro. Si sono svolti dal 18 al 25 febbraio 2018 a Gy\u0151r, in Ungheria."}
{"id": "6779329", "revid": "123223396", "url": "https://it.wikipedia.org/wiki?curid=6779329", "title": "Achille Pace", "text": "Biografia.\nNel 1935 la sua famiglia si trasferisce a Roma. Inizia a dipingere nel 1943 con una pittura soprattutto di paesaggio con riferimenti espressionisti. Dal 1957, dopo un lungo viaggio in Svizzera che gli ha permesso di conoscere l'espressionismo tedesco, ma soprattutto la teoria e le opere di Paul Klee, in un breve giro di tempo cambia radicalmente il suo modo di dipingere: influenzato dall\"'Action painting\" americana arrivata in Italia nel dopoguerra, attraversa un breve periodo informale, ma presto comprende che la pura azione irrazionale non pu\u00f2 costruire pensiero. Dopo la morte di Jackson Pollock del 1956, inizia ad usare il filo e altri materiali tessili come strumento d'espressione, unendo la pittura alla tecnica dell'assemblage. Gi\u00e0 nel 1957 sono presenti opere che usano il filo su sfondo monocromo.\nHa fondato il Premio Termoli che \u00e8 da considerare dal 1960 e soprattutto nel primo trentennio, un forum internazionale di discussione sullo stato dell'arte.\nLa poetica.\nAchille Pace nel 1960 scrive un testo fondamentale, la sua poetica. Pubblicato nel 1975 per la mostra dal 25 marzo al 24 aprile con opere dal 1958 al 1975 dal titolo \u201cACHILLE PACE nell'avanguardia romana degli anni sessanta\u201d presso Interart Gallery \u2013 Milano. Catalogo con scritti di G.C. Argan e G. Montana.\nMostre e riconoscimenti.\n1956 Galleria Giardino, Lugano (personale)\n1957 Gem\u00e4lde Galleria, Arau, Svizzera, (personale)\n1957 Galleria La Palma, Locarno, Svizzera (personale)\n1959 Salone D'Estate, Galleria S.Marco, Roma\n1958 Galleria l'Incontro, Roma, presentazione di Corrado Maltese (personale)\n1961 Salone d'Autunno, Galleria S.Marco, Roma\n1960 Galleria l'Incontro, Roma, presentazione di Cesare Vivaldi (personale)\n1962 Galleria Passeggiata di Ripetta, Roma, presentazione di Enrico Crispolti (personale)\n1962 Palazzo Pretorio, Prato - Bargoni, Biggi, Guarneri, Masi, Pace, Venturi\n1962 Autoscuola Schiavo, Roma - Pittura e Musica nell'Ambiente Moderno - con Biggi, Frasc\u00e0, Pace, Santoro, Turcato, Uncini e i musicisti Arel, Chiari, Gelmetti Koenig\n1963 Galleria Ferrari, Verona, (personale) presentazione di Guido Montana, con scritti di G.C. Politi e A. Mozzambani\n1973 Galleria \u201cIl Traghetto\u201d di Venezia\n1974 Galleria \u201cMarcon IV\u201d di Roma (mostra antologica)\n1977 Spoleto, Palazzo Ancaiani, mostra antologica nell\u2019ambito del Festival dei Due Mondi. Scritti in catalogo di A. Calderara, V. Sheiwiller, L.V.Masini, S. Sinisi.\n1978 Milano \u201cArte Centro\u201d (personale) con testo di C.Vivaldi.\nIX e X Quadriennale di Roma.\n1980 Mosca e Leningrado: mostra collettiva \u201cOrientamenti dell\u2019Arte Italiana\u201d.\n1980 mostra \u201cIl Tempo del Museo Venezia\u201d organizzata dal Ministero della Pubblica Istruzione in collaborazione con la Biennale di Venezia.\n1981 mostra collettiva curata da Nello Ponente al Palazzo delle Esposizioni di Roma \u201cLinee della Ricerca Artistica in Italia 1960-1980\u201d.\n1982 XL Biennale di Venezia.\n1985 Sala Borromini di Roma: performance, ideata da Achille Pace, una coreografia di danza contemporanea dedicata al \u201cSegno\u201d di Klee. La performance \u201cIncontro con Paul Klee\u201d verr\u00e0 ripetuta a Spoleto nelle sale dell'Albornoz nel 2007 e, nello stesso anno, a Villa Mondragone nel Salone dei Congressi dell\u2019Universit\u00e0 Tor Vergata di Roma.\n1985 mostra antologica alla Galleria Civica di Ascoli Piceno \u201cIl Filo della coerenza\u201d con scritto in catalogo di Giulio Carlo Argan.\n1988 Galleria Civica di Patern\u00f2 nella mostra \u201cIndex \u201c curata da Francesco Gallo.\n1990 viene invitato da Maurizio Calvesi per la mostra al Palazzo delle Esposizioni di Roma, \u201cRoma Anni Sessanta\u201d.\n1990 mostra personale alla Galleria Soligo di Roma in contemporanea con le mostre alla Galleria Fontanella Borghese di Roma, alla Galleria dei Banchi Nuovi curata da Patrizia Ferri e alla Galleria \u201cErreci\u201d di Benevento.\n1990 la mostra inaugurale del MAACK di Casacalenda presso la Galleria Franco Libertucci curata da Massimo Palumbo, artista e Direttore Artistico della nuova struttura. Nel ventennale dalla nascita della galleria Pace sar\u00e0 di nuovo invitato e il manifesto riproduce una delle opere pi\u00f9 recenti di Achille Pace.\n1990 mostra antologica organizzata dal Comune di Patern\u00f2, \u201cInfinto e Infinito\u201d curata da Francesco Gallo.\n1994 mostra antologica presso la Fondazione \u201cAger Faliscus\u201d, Faleri Novi, con opere dell\u2019intero corso della sua produzione artistica.\n1997 viene nominato membro della \"Accademia Vaticana di Lettere ed Arti dei Virtuosi al Pantheon\"\n1998 mostra \u201cGruppo Uno\u201d curata da Patrizia Ferri e Luciano Caramel presso la Galleria Civica di Termoli.\n2002 Achille Pace (personale) tenuta alle Scuderie Papali di Frascati, con la partecipazione dell\u2019astronauta Guidoni, del quale vengono esposte gigantografie delle sue riprese spaziali.\n2003 mostra \u201cCinque Maestri dell\u2019Astrattismo Italiano del \u2018900\u201d con gli artisti Boille, Bonalumi, Castellani, Pace, Perilli; presentata da Claudio Strinati presso la Galleria Civica di Termoli.\n2007 mostra di quattro personali di Boille, Mannucci, Pace e Santoro nella sede del Palazzo dei Congressi di Villa Mondragone; presentata da Stefano Gallo dal titolo \u201cPercorsi dell\u2019Astrazione\u201d. In questa occasione viene riproposta la performance \u201cOmaggio a Klee\u201d(Roma, Palazzo Borromini nel 1985) da Pace ideata.\n2013 mostra di opere grafiche negli spazi espositivi di S. Salvatore in Lauro, insieme ai maestri storici. Viene presentato per l\u2019occasione un catalogo contenente la rappresentazione delle opere eposte, dal titolo \u201cLe Stamperie artistiche di Roma\u201d.\n2013 personale di Pace: venti grandi opere scelte tra le pi\u00f9 significative della sua produzione alla Galleria Civica d\u2019Arte d Termoli, in una mostra \u201cPlus Ultra\u201d curata da Francesco Gallo il quale ha anche curato il testo critico. In questa sede gli viene consegnata una pergamena in cui viene confermato il suo ruolo di Direttore e Sovrintendente della Galleria Civica di Termoli.\n2015 Achille Pace: otto grandi opere presso la sede del Museo CAMUSAC di Cassino.\n2015 mostra antologica: ventitr\u00e9 grandi opere presso la Galleria \u201cFontanella Borghese\u201d di Roma.\n2016 a Pace viene dedicata dall\u2019Associazione Culturale Kalenarte di Casacalenda (CB) la sala principale della Galleria Civica d\u2019Arte Contemporanea \u201cFranco Libertucci\u201d ribattezzata \"il filo di Achille Pace.\"\n2017 presso il Museo Archeologico Nazionale d'Abruzzo, LA CIVITELLA, Chieti. Invito da parte della critica d'arte Erminia Turilli e del Direttore del Polo Museale ai beni culturali d'Abruzzo Dott. Lucia Arbace alla mostra del gruppo Atomosfera.7, con omaggio ad Achille Pace ASTRAZIONI PARALLELE\n2017 (novembre) mostra antologica \"sul filo del discorso\" presso 'la stanza degli ospiti' di 'settimopiano' atelier e centro indipendente di produzione culturale diretto da Michele Porsia e Maxim Gostyuzhev. Installazione 'il pasto quotidiano' eseguita a quattro mani dal Maestro Pace e da Michele Porsia\n2018 \"riflessi e nodi liberi\" mostra patrocinata da BJCEM dedicata agli allievi di Achille Pace: opere di Achille Pace, Marbel, Ivana Sfredda, Irene Russo, Michele Porsia, Gianluca Ragni, Roberta Caruso.\n2019 \u201cAbstraction of Nature \u201c a cura di Erminia Turilli, galleria SMAC di Roma\nIl gruppo artistico di Atomosfera.7_Contemporary Art Group, composto da Alfredo Celli, Bruno Di Pietro, Rossano Maria di Cicco Morra, Massimo Pompeo, Anna Seccia, Franco Sinisi presso la Galleria SMAC, Con la mostra celebra l'entrata al suo interno del M\u00b0 Achille Pace con ruolo di direttore artistico. Lo stesso ruolo che fu a lui assegnato da Giulio Carlo Argan nel Gruppo Uno del 1962. A distanza di 57 anni il maestro Achille Pace ritorna ad essere ispiratore di segni e forme dell'Arte contemporanea individuando sei eredi della sua imponente opera artistica"}
{"id": "6779330", "revid": "11190", "url": "https://it.wikipedia.org/wiki?curid=6779330", "title": "Arteria cerebellare antero inferiore", "text": ""}
{"id": "6779331", "revid": "121170787", "url": "https://it.wikipedia.org/wiki?curid=6779331", "title": "La stella rossa", "text": "La stella rossa (\"\u041a\u0440\u0430\u0441\u043d\u0430\u044f \u0437\u0432\u0435\u0437\u0434\u0430\") \u00e8 un romanzo di fantascienza dello scrittore russo Aleksandr Bogdanov, pseudonimo del filosofo rivoluzionario boscevico Aleksandr Malinovskij. Scritto nel 1906, subito dopo la Rivoluzione russa del 1905 alla quale l\u2019autore partecip\u00f2 attivamente come membro del Soviet di Pietroburgo, racconta di una societ\u00e0 collettivista tra gli abitanti del pianeta Marte.\n\"La stella rossa\" fu un grande successo editoriale, stampato in centinaia di migliaia di copie. Nel romanzo si prefigura una societ\u00e0 extraterrestre ove si \u00e8 finalmente realizzato il socialismo perfetto, ed \u00e8 infatti una descrizione accurata e divulgativa della teoria bogdanoviana dell'organizzazione. Vengono descritte le varie fasi della vita dell'uomo nella societ\u00e0 ideale: educazione, famiglia, alimentazione, vecchiaia, malattia, morte.\nL'organizzazione armoniosa della societ\u00e0 collettivistica \u00e8 dovuta ad una pianificazione efficiente che fonda le proprie decisioni su di un apparato statistico capillare, che registra tutti i dati economici e, dopo averli elaborati, indica alle fabbriche le quantit\u00e0 da produrre, ai disoccupati in che fabbrica trovare lavoro, e cos\u00ec via, ma lasciando comunque ognuno libero di scegliere. I dati in entrata e in uscita vengono trasmessi mediante segnali elettrici\nIl romanzo contiene anche vari accenni sia alla teoria della tecnologia che alle tecnologie per realizzare trasfusioni di sangue.\nTrama.\nLeonid \u00e8 un militante del Partito Operaio Socialdemocratico Russo, che per ragioni di pratica rivoluzionaria si separa dalla compagna con cui vive, Anna Nikolaevna. Viene contattato da un giovane ingegnere, Menni, che gode della fiducia del partito: l\u2019uomo gli confida di far parte di una societ\u00e0 segreta che ha scoperto il volo spaziale, e lo invita a unirsi a questa. La sua prova di iniziazione sar\u00e0 un viaggio segreto verso il pianeta Marte, dove esiste una societ\u00e0 collettivista la cui comprensione pu\u00f2 essere utile alla pratica rivoluzionaria terrestre.\nDopo qualche tentennamento Leonid accetta, e sale a bordo di una \"eteronef\", nave interplanetaria che si sposta grazie alla scoperta della \"negamateria\" in grado di vincere la gravit\u00e0 in virt\u00f9 di un principio di repulsione. Solo nel corso del viaggio, che dura circa due mesi, Leonid scopre che Menni e gli altri affiliati che viaggiano con loro sono in realt\u00e0 abitanti del pianeta Marte travestiti da terrestri, che hanno attraversato lo spazio interplanetario per venire a reclutare soggetti con le caratteristiche adatte, allo scopo di insegnare lo studio della loro civilt\u00e0. In preparazione dell\u2019esperienza marziana, Leonid comincia a studiare la lingua. Durante un incidente di viaggio, il chimico Letta sacrifica la propria vita perch\u00e9 Leonid possa vivere. Arrivati su Marte, il russo viene introdotto a una societ\u00e0 molto avanzata, costruita da qualche secolo su basi socialiste: i bambini vengono cresciuti tutti insieme, le merci sono prodotte in immense fabbriche, gli operai hanno diritto di spostarsi da un settore produttivo all\u2019altro a piacimento, le differenze tra maschi e femmine sono quasi irrilevanti, al punto che Leonid si accorge dopo mesi che due dei compagni durante il viaggio dalla Terra, Enno e Netti, sono donne. Ci\u00f2 non gli impedisce di innamorarsi di quest\u2019ultima, di professione medico, che lo cura per lo spossamento da superlavoro.\nPoco dopo per\u00f2 Netti, che \u00e8 l\u2019ex moglie sia del defunto Letta che dell\u2019astronomo Sterni, deve partire per una nuova, gigantesca spedizione verso Venere alla ricerca di materiale radioattivo che \u00e8 in esaurimento su Marte. Il protagonista sembra consolarsi con la giovane astronoma Enno, che a sua volta \u00e8 l\u2019ex moglie di Menni, ma un dubbio sul comportamento di Netti si \u00e8 ormai insinuato in lui. Decide di indagare su cos\u2019\u00e8 successo durante la riunione nella quale si \u00e8 decisa la spedizione di massa verso Venere, e malgrado i marziani gli mettano i bastoni tra le ruote, riesce a mettere le mani su un verbale. Scopre cos\u00ec che la destinazione Venere \u00e8 un ripiego, una colonizzazione temporanea intrapresa per evitare l\u2019esaurimento totale delle risorse energetiche. Durante la riunione, si \u00e8 presa in esame anche l\u2019ipotesi di colonizzazione della Terra: mentre alcuni, come Netti, propendono per un trasferimento concordato e consensuale di marziani verso il pianeta, in accordo con l\u2019avanguardia socialista terrestre che potrebbe in questo modo avvantaggiarsi nella lotta politica, Sterni sostiene che il carattere terrestre non permette alcun compromesso. L\u2019astronomo prevede una lunga e sanguinosa guerra di logoramento, con la possibilit\u00e0 che gli ostinati terrestri possano apprendere a costruire armi altrettanto potenti di quelle marziane. L\u2019unica soluzione \u00e8 lo sterminio preventivo e totale dell\u2019umanit\u00e0 come preludio alla colonizzazione.\nLa proposta di Sterni \u00e8 stata respinta, e l\u2019astronomo \u00e8 pronto a accettare il verdetto, ma Leonid \u00e8 cos\u00ec scioccato da affrontare lo scienziato nel suo studio e ucciderlo. Viene rispedito sulla Terra, dove \u00e8 internato in un ospedale psichiatrico mentre fuori infuria la guerra civile che ha fatto seguito alla rivoluzione. Prima di lasciare il nosocomio, scopre che Netti \u00e8 di nuovo clandestinamente in Russia, e che si informa discretamente sulla sua salute."}
{"id": "6779333", "revid": "767487", "url": "https://it.wikipedia.org/wiki?curid=6779333", "title": "Serhij Petrenko", "text": ""}
{"id": "6779341", "revid": "1573940", "url": "https://it.wikipedia.org/wiki?curid=6779341", "title": "Moschea di Murat Pasci\u00e0", "text": "La moschea di Murat Pasci\u00e0 (in macedone: \u041c\u0443\u0440\u0430\u0442 \u041f\u0430\u0448\u0438\u043d\u0430 \u045f\u0430\u043c\u0438\u0458\u0430) \u00e8 una moschea ottomana di Skopje, capitale della Macedonia del Nord. Sorge nel cuore dello storico quartiere del vecchio bazar.\nStoria e descrizione.\nL'iscrizione posta sopra l'ingresso data la costruzione dell'edificio tra il 1802 ed il 1803. Precedentemente sorgeva sull'area un'altra moschea, la cui data di costruzione \u00e8 sconosciuta, andata completamente distrutta nel terremoto del 1689. L'unica parte rimasta del vecchio edificio \u00e8 il minareto.\nAll'interno del cortile della moschea di Murat Pasci\u00e0 sono presenti una fontana, realizzata nel 1937, e tre tombe del XVIII secolo."}
{"id": "6779342", "revid": "2078053", "url": "https://it.wikipedia.org/wiki?curid=6779342", "title": "Gurio Lamanna", "text": "Il bacino carsico di Gurio Lamanna (chiamato anche, impropriamente, Gurlamanna) \u00e8 una forma carsica a forma di stemma situata nell'altopiano delle Murge e ricadente nel comune di Gravina in Puglia, al confine con Altamura. \u00c9 \"una delle pi\u00f9 grandi cavit\u00e0 carsiche murgiane\" ed \u00e8 situata nelle immediate vicinanze del Pulicchio di Gravina e della grave Tre Paduli. A seconda del tipo di classificazione geomorfologica e dell'autore che l'ha proposta, la forma carsica pu\u00f2 essere definita dolina oppure \"bacino carsico\". \u00c8 tradizionalmente chiamata \"bacino carsico\", seguendo la proposta di Carmelo Colamonico che per primo la studi\u00f2, e intravide nella notevole estensione un buon motivo per differenziarla da una generica dolina. La definizione di \"bacino carsico\", utilizzata da Carmelo Colamonico, \u00e8 stata introdotta da Renato Biasutti. Carmelo Colamonico defin\u00ec Gurio Lamanna \"uno dei meglio determinati bacini carsici murgiani\".\nCaratteristiche e dimensioni.\nLa dolina ha un perimetro esterno di oltre 3 chilometri, una larghezza media di circa 900 metri e un dislivello massimo di 38 metri. Copre un'area di 680.000 metri quadrati. Le pareti hanno una pendenza lieve in confronto con il vicino Pulicchio di Gravina. Il fondo della dolina \u00e8 piatto \"come una tavola\"; una tale distesa cos\u00ec piatta \u00e8 assai rara nel paesaggio brullo e stepposo e quasi dappertutto collinare delle Murge. Da questo punto di vista potrebbe essere accomunata alla piana di Pescariello (Altamura), ben pi\u00f9 ampia e anch'essa di origine carsica.\nLa dolina \u00e8 dotata di un inghiottitoio nel quale finisce parte dell'acqua di pioggia raccolta nel relativo bacino idrografico.\nL'intera area piatta contiene un notevole strato di terreno fertile, conseguenza della millenaria erosione alluvionale e che viene proficuamente coltivato assieme a quello della vicina grave Tre Paduli. Anche da questo punto di vista, l'area in questione si differenzia da quella pietrosa, arida e difficilmente coltivabile tipica delle Murge.\nDurante gli acquazzoni, la dolina si riempie di una \"enorme\" quantit\u00e0 di pioggia, che viene smaltita in parte dall'inghiottitoio e in parte dalle stesse pareti della conca. L'acqua viene assorbita nel giro di pochissimo tempo, di solito poche ore. L'acqua rimane pi\u00f9 a lungo nella zona centrale, che \u00e8 anche la pi\u00f9 bassa, dove, ai tempi di Carmelo Colamonico (1917), era presente un'alberata e una fossa per l'acqua, mentre oggi si trova un votano.\nStoria.\nLa forma carsica era pressoch\u00e9 sconosciuta tra gli studiosi fino al primo studio pubblicato da Carmelo Colamonico nel 1917. Prima di Carmelo Colamonico \u00e8 citata solo da F. Virgilio (1900), che la chiama semplicemente \"Gurio\".\nEtimologia.\nCarmelo Colamonico \u00e8 il primo a chiamarla col nome odierno. Egli not\u00f2 che sulle cartine dell'Istituto Geografico Militare dell'epoca era riportato impropriamente come \"Masseria Crocetta\" un intero complesso di case prospiciente alla dolina, conosciuto invece col nome di \"Masseria Gurio Lamanna\". Carmelo Colamonico identific\u00f2 il vero nome della masseria (ossia \"Masseria Gurio Lamanna\") e attribu\u00ec il nome \"Gurio Lamanna\" alla dolina. A conferma dell'esattezza dell'intuizione di Colamonico, si noti che la parola \"gurio\" \u00e8 utilizzata nel territorio delle Murge per indicare una voragine a fondo pianeggiante in cui finiscono le acque di pioggia di un vasto bacino idrografico.\nOrigine ed evoluzione.\nL'origine del bacino carsico di Gurio Lamanna non pu\u00f2 che essere di natura carsica. L'acqua proveniente dal relativo bacino idrografico ha lentamente eroso (secondo la solita doppia azione meccanica e chimica dei fenomeni carsici) l'area, generando l'estesa area piatta colma di terreno fertile che oggi si vede.\nCarmelo Colamonico ipotizza anche che potrebbe esserci stato un iniziale avvallamento in direzione (NW-SE) di origini tettoniche nell'area odierna. Pur ammetterndo l'avvallamento assai probabile, egli fa notare che le dimensioni odierne non sarebbero mai state raggiunte se non ci fosse stata la doppia azione erosiva dell'acqua tipica del carsismo.\nL'acqua di pioggia giunge principalmente da due lame, una a NW e una a NE. Entrambe le lame hanno contribuito al fenomeno erosivo, sebbene la lama a NW abbia contribuito maggiormente della lama a NE. L'opera di erosione \u00e8 avvenuta principalmente (e avviene tuttora) a spese dei calcari di NNW, situati tra le due lame, pertanto il bacino carsico si sarebbe esteso (e si starebbe ancora estendendo) in direzione NNW."}
{"id": "6779344", "revid": "54193", "url": "https://it.wikipedia.org/wiki?curid=6779344", "title": "Medio editore", "text": ""}
{"id": "6779345", "revid": "54193", "url": "https://it.wikipedia.org/wiki?curid=6779345", "title": "Grande editore", "text": ""}
{"id": "6779346", "revid": "54193", "url": "https://it.wikipedia.org/wiki?curid=6779346", "title": "Piccolo editore", "text": ""}
{"id": "6779351", "revid": "11190", "url": "https://it.wikipedia.org/wiki?curid=6779351", "title": "Pia mater", "text": ""}
{"id": "6779352", "revid": "1543377", "url": "https://it.wikipedia.org/wiki?curid=6779352", "title": "Tito Buy", "text": "Biografia.\nIl professore Tito Buy nacque in provincia di Parma. Fu garibaldino combattendo in Sicilia, in Trentino e nell'Agro Romano. Fu decorato nel 1866 con medaglia di bronzo da Giuseppe Garibaldi dopo la battaglia di Bezzecca. Nel 1867 fu ferito nella battaglia di Mentana. prendendo parte alla campagna dell'Agro romano per la liberazione di Roma Si ciment\u00f2 nei panni di poeta: a Parma scrisse i versi di una vaudeville.\nGli anni a Vicenza.\nGiunto a Vicenza, il professor Tito Buy fu preside del Liceo scientifico Paolo Lioy. Assieme al professore di educazione fisica dello stesso liceo, Antonio Libero Scarpa, fondarono domenica 9 marzo 1902 presso la palestra comunale di Santa Caterina, il Vicenza Calcio, la pi\u00f9 antica squadra del Veneto.\nTito Buy fu una delle figure di spicco della citt\u00e0 berica: quando mor\u00ec all'et\u00e0 di 76 anni, l'intera citt\u00e0 partecip\u00f2 alle esequie.\nNel 1924, a un anno dalla sua morte, venne scritta una sua biografia.\nTito Buy \u00e8 bisnonno dell'attrice Margherita Buy."}
{"id": "6779353", "revid": "1464699", "url": "https://it.wikipedia.org/wiki?curid=6779353", "title": "Gurlamanna", "text": ""}
{"id": "6779356", "revid": "1185701", "url": "https://it.wikipedia.org/wiki?curid=6779356", "title": "Sergej Petrenko (canoista)", "text": ""}
{"id": "6779358", "revid": "1782831", "url": "https://it.wikipedia.org/wiki?curid=6779358", "title": "Collegio di Enfield Southgate", "text": "Enfield Southgate \u00e8 un collegio elettorale situato nella Grande Londra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Bambos Charalambous del Partito Laburista, che rappresenta il collegio dal 2017."}
{"id": "6779359", "revid": "466539", "url": "https://it.wikipedia.org/wiki?curid=6779359", "title": "Sasha Lane", "text": "Biografia.\nNata a Houston ma \u00e8 cresciuta a Dallas, in Texas. Suo padre \u00e8 afroamericano mentre sua madre, originaria della Nuova Zelanda, \u00e8 di origini M\u0101ori. Dopo il divorzio dei suoi genitori, and\u00f2 a vivere con sua madre, spostandosi pi\u00f9 volte prima di stabilirsi a Frisco. Ha frequentato la Texas State University di San Marcos, Texas, che ha per\u00f2 abbandonato non portando a termine gli studi. Prima di intraprendere la carriera di attrice ha lavorato come cameriera in un ristorante messicano di Frisco.\nScoperta da Andrea Arnold mentre prendeva il sole su una spiaggia durante lo spring break, Lane ha debuttato nel film \"American Honey\", con Shia LaBeouf e Riley Keough. Il film \u00e8 stato presentato in anteprima a maggio 2016 al Festival di Cannes, ottenendo diversi riconoscimenti. Lane ha vinto un British Independent Film Awards come miglior attrice e ha ottenuto candidature a svariati premi. Nel 2018 prende parte al film \"La diseducazione di Cameron Post\", vincitore del al Sundance Film Festival 2018. Nello stesso anno interpreta Alice Monaghan nel film \"Hellboy\", diretto da Neil Marshall, previsto nelle sale nel 2019.\nVita privata.\n Il 15 aprile 2020 ha annunciato di aver partorito una bambina."}
{"id": "6779360", "revid": "1573940", "url": "https://it.wikipedia.org/wiki?curid=6779360", "title": "Metriopelia", "text": "Metriopelia \u00e8 un genere di uccelli della famiglia Columbidae.\nTassonomia.\nComprende le seguenti specie:"}
{"id": "6779361", "revid": "767487", "url": "https://it.wikipedia.org/wiki?curid=6779361", "title": "Perrin Buford", "text": ""}
{"id": "6779391", "revid": "122162909", "url": "https://it.wikipedia.org/wiki?curid=6779391", "title": "Sci alpino ai XXIII Giochi olimpici invernali - Slalom gigante maschile", "text": "La gara di slalom gigante maschile dello sci alpino dei XXIII Giochi olimpici invernali di Pyeongchang si \u00e8 svolta il 18 febbraio 2018, a partire dalle ore 10:15 (UTC+9), presso il comprensorio sciistico di Yongpyong, nel comune di Daegwallyeong.\nLo sciatore austriaco Marcel Hirscher ha conquistato la medaglia d'oro, mentre l'argento e il bronzo sono andati rispettivamente al norvegese Henrik Kristoffersen e al francese Alexis Pinturault.\nInformazioni.\nData: Domenica 18 febbraio 2018 \nOra locale: 10:15 \nPista: Rainbow 1 \nPartenza: 1405 m \nArrivo: 965 m \nDislivello: 440 m \nTracciatori: Helmut Krug (1\u00aa manche) e Frederic Perrin (2\u00aa manche), 53 porte"}
{"id": "6779392", "revid": "1305772", "url": "https://it.wikipedia.org/wiki?curid=6779392", "title": "Chiesa dell'Ascensione di Ges\u00f9 (Skopje)", "text": "La chiesa dell'Ascensione di Ges\u00f9 (in macedone: \u0426\u0440\u043a\u0432\u0430 \u201e\u0421\u0432. \u0421\u043f\u0430\u0441\u201c) \u00e8 una chiesa ortodossa macedone di Skopje, capitale della Macedonia del Nord. Si trova nello storico quartiere del vecchio bazar, a poche decine di metri dalla fortezza.\nStoria e descrizione.\nIl precedente edificio and\u00f2 completamente distrutto in occasione dell'incendio del 1689, mentre la chiesa attuale fu costruita tra la fine del XVII e l'inizio del XVIII secolo. Nel XIX secolo la chiesa fu oggetto di un pesante restauro che le confer\u00ec l'aspetto attuale. Nel 1824 venne collocato all'interno un iconostasi, realizzata con il contributo delle maestranze artigiane del bazar. Durante la dominazione ottomana venne posta sotto la giurisdizione della chiesa ortodossa greca fino al 1874, anno in cui la popolazione cristiana decise il passaggio sotto la chiesa ortodossa bulgara. Nel 1900 la chiesa torn\u00f2 sotto il controllo greco.\nAll'interno della chiesa si trova la tomba del rivoluzionario macedone Goce Del\u010dev."}
{"id": "6779393", "revid": "122162933", "url": "https://it.wikipedia.org/wiki?curid=6779393", "title": "Sci alpino ai XXIII Giochi olimpici invernali - Combinata maschile", "text": "La gara di combinata maschile dello sci alpino dei XXIII Giochi olimpici invernali di Pyeongchang si \u00e8 svolta il 13 febbraio 2018, a partire dalle ore 11:30 (UTC+9), presso il comprensorio sciistico di Jeongseon.\nLo sciatore austriaco Marcel Hirscher ha conquistato la medaglia d'oro, mentre l'argento e il bronzo sono andati rispettivamente ai francesi Alexis Pinturault e Victor Muffat Jeandet.\nInformazioni.\nData: Marted\u00ec 13 febbraio 2018\nInizio della gara di discesa: 11:30 \nPista di discesa: Jeongseon Downhill\nPartenza: 1195 m, arrivo: 545 m\nLunghezza: 2050 m, dislivello: 650 m\nTracciatore: Hannes Trinkl, 25 porte\nInizio della gara di slalom: 15:00 \nPista di slalom: Jeongseon Slalom\nPartenza: 745 m, arrivo: 545 m\nDislivello: 200 m\nTracciatore: Jani Hladnik, 60 porte\nLegenda:"}
{"id": "6779396", "revid": "110157", "url": "https://it.wikipedia.org/wiki?curid=6779396", "title": "Erovnuli Liga 2018", "text": "L'Erovnuli Liga 2018 \u00e8 stata la trentesima edizione della massima serie del campionato georgiano di calcio. La stagione \u00e8 iniziata il 2 marzo e si \u00e8 conclusa l'8 dicembre 2018. Il ha vinto il campionato per la prima volta nella sua storia con tre giornate di anticipo.\nStagione.\nNovit\u00e0.\nDalla Erovnuli Liga 2017 sono stati retrocessi in Erovnuli Liga 2 il Dinamo Batumi (dopo aver perso lo spareggio promozione/retrocessione) e lo Shukura, mentre dalla Erovnuli Liga 2 sono stati promossi il Rustavi e il Sioni Bolnisi (vincitore dello spareggio promozione/retrocessione).\nFormula.\nLe 10 squadre partecipanti si affrontano in un girone all'italiana con doppie partite di andata e ritorno, per un totale di 36 giornate. Al termine, la squadra prima classificata \u00e8 dichiarata campione di Georgia ed ammessa ai preliminari della UEFA Champions League 2019-2020. La seconda e la terza classificata vengono ammesse al primo turno preliminare della UEFA Europa League 2019-2020. Se la squadra vincitrice della coppa nazionale, ammessa al primo turno preliminare della UEFA Europa League 2019-2020, si classifica al secondo o terzo posto, l'accesso al primo turno di Europa League va a scalare. L'ultima classificata viene retrocessa in Erovnuli Liga 2, mentre l'ottava e la nona classificate disputano uno spareggio promozione/retrocessione contro la seconda e la terza classificate in Erovnuli Liga 2 per due posti in massima serie.\nClassifica finale.\nLegenda:\nNote:\nSpareggi salvezza.\nAgli spareggi salvezza vengono ammesse le squadre classificatesi all'ottavo e al nono posto in Erovnuli Liga, Sioni Bolnisi e Samt'redia, e le squadre classificatesi al secondo e al terzo posto in Erovnuli Liga 2, WIT Georgia e Gagra."}
{"id": "6779403", "revid": "300067", "url": "https://it.wikipedia.org/wiki?curid=6779403", "title": "Aleksandr Vinogradov", "text": ""}
{"id": "6779405", "revid": "287204", "url": "https://it.wikipedia.org/wiki?curid=6779405", "title": "Black Panther (colonna sonora)", "text": "Black Panther: The Album \u2013 Music from and Inspired By (anche noto come Black Panther: The Album) \u00e8 l'album contenente la colonna sonora dell'omonimo film pubblicato nel 2018. \u00c8 stato curato da Kendrick Lamar e presenta diversi collaboratori, inclusi molti colleghi di Lamar che hanno firmato per la Top Dawg. L'album \u00e8 stato pubblicato da Interscope il 9 febbraio 2018. Un album della colonna sonora separato, \"Black Panther (Original Score)\", composto da Ludwig G\u00f6ransson \u00e8 stato pubblicato il 16 febbraio 2018.\nProduzione.\nKendrick Lamar ha prodotto la curatissima colonna sonora del film, intitolata \"Black Panther: The Album\", assieme al fondatore di Top Dawg Anthony Tiffith. Il regista di \"Black Panther\" Ryan Coogler ha scelto Lamar per il progetto perch\u00e9 i suoi \u00abtemi artistici si allineano con quelli che esploriamo nel film.\u00bb Inizialmente, Lamar sta lavorando solo a qualche traccia del film, ma dopo aver visto la maggior parte della pellicola, ha deciso di creare l'album. Sounwave, un produttore dell'album, ha detto che \u00abla produzione, i gangi e le idee\u00bb per il film sono state create nell'agosto 2017 quando Lamar era impegnato nel suo The Damn Tour. L'album e il coinvolgimento di Lamar sono stati resi noti attraverso un easter egg nel video musicale del singolo di Lamar \"Love\" alla fine di dicembre 2017, con un ciak mentre sta leggendo \"B. Panther soundtrack coming soon\".\n\"All the Stars\", uscito nel gennaio 2018, \u00e8 il primo singolo estratto da Lamar per l'album, in collaborazione con il collega della Top Dawg SZA. Poco dopo, un nuovo trailer per il presenta \"Opps\" di Lamar e Vince Staples. Nello stesso mese, esce \"King's Dead\", canzone con Jay Rock, James Blake e Future. Il 2 febbraio 2018, Lamar estrae anche il terzo singolo \"Pray for Me\" (con The Weeknd). \"Black Panther: The Album\" \u00e8 pubblicato il 9 febbraio 2018.\nTracce.\nCrediti adattati dal libretto digitale.\nCampionamenti\nAccoglienza.\nIl sito \"Metacritic\" assegna all'album una valutazione di 84/100. \"Black Panther: The Album\" ottiene generalmente recensioni favorevoli."}
{"id": "6779408", "revid": "729019", "url": "https://it.wikipedia.org/wiki?curid=6779408", "title": "Mirko Ni\u0161ovi\u0107", "text": ""}
{"id": "6779418", "revid": "124123", "url": "https://it.wikipedia.org/wiki?curid=6779418", "title": "Dumitru Alexe", "text": ""}
{"id": "6779420", "revid": "224230", "url": "https://it.wikipedia.org/wiki?curid=6779420", "title": "Simion Ismailciuc", "text": ""}
{"id": "6779422", "revid": "124123", "url": "https://it.wikipedia.org/wiki?curid=6779422", "title": "Leanid Hej\u0161tar", "text": ""}
{"id": "6779423", "revid": "74801", "url": "https://it.wikipedia.org/wiki?curid=6779423", "title": "Serhij Makarenko", "text": ""}
{"id": "6779424", "revid": "119950628", "url": "https://it.wikipedia.org/wiki?curid=6779424", "title": "Collegio uninominale Lombardia 1 - 03", "text": "Il collegio elettorale uninominale Lombardia 1 - 03 \u00e8 un collegio elettorale uninominale della Repubblica Italiana per l'elezione della Camera.\nTerritorio.\nCome previsto dalla legge elettorale italiana del 2017, il collegio \u00e8 stato definito tramite decreto legislativo all'interno della circoscrizione Lombardia 1.\n\u00c8 formato dal territorio di 16 comuni: Arese, Baranzate, Barlassina, Bollate, Ceriano Laghetto, Cesate, Cogliate, Garbagnate Milanese, Lainate, Lazzate, Lentate sul Seveso, Limbiate, Meda, Misinto, Novate Milanese, Solaro.\nIl collegio \u00e8 quindi compreso tra la citt\u00e0 metropolitana di Milano e la provincia di Monza e della Brianza.\nIl collegio \u00e8 parte del collegio plurinominale Lombardia 1 - 02.\nDati elettorali.\nXVIII legislatura.\nCome previsto dalla legge elettorale, 232 deputati sono eletti con sistema a maggioranza relativa in altrettanti collegi uninominali a turno unico."}
{"id": "6779425", "revid": "1573940", "url": "https://it.wikipedia.org/wiki?curid=6779425", "title": "Stepan O\u0161\u010depkov", "text": ""}
{"id": "6779426", "revid": "118895135", "url": "https://it.wikipedia.org/wiki?curid=6779426", "title": "Vladas \u010cesjunas", "text": ""}
{"id": "6779428", "revid": "46291", "url": "https://it.wikipedia.org/wiki?curid=6779428", "title": "Isoglossinae", "text": "Isoglossinae \u00e8 una sottotrib\u00f9 di piante spermatofite dicotiledoni appartenenti alla famiglia delle Acanthaceae.\nEtimologia.\nIl nome della trib\u00f9 deriva dal suo genere tipo \"Isoglossa\" il cui nome deriva da due parole greche il cui significato \u00e8 \"una, stessa lingua\". Il nome scientifico della sottotrib\u00f9 \u00e8 stato definito dal micologo e botanico tedescoGustav Lindau (Dessau-Ro\u00dflau, 2 maggio 1866\u00a0\u2013 Berlino, 10 ottobre 1923) nella pubblicazione \"Botanische Jahrb\u00fccher f\u00fcr Systematik, Pflanzengeschichte und Pflanzengeographie. Leipzig - 18: 57.\" del 1893.\nDistribuzione e habitat.\nLe specie di questa sottotrib\u00f9 sono concentrate soprattutto sulla fascia equatoriale tra l'Africa e l'America.\nTassonomia.\nLa famiglia di appartenenza di questa sottotrib\u00f9 (Acanthaceae) comprende, secondo i vari Autori, 256 generi con 2.770 specie oppure 220 generi con 4.000 specie o infine 221 generi con 3.510 specie. \u00c8 soprattutto una famiglia con specie a distribuzione tropicale o subtropicale molte delle quali sono usate come piante ornamentali. Dal punto di vista tassonomico la famiglia \u00e8 suddivisa in 4 sottofamiglie (compreso il recente inserimento delle Avicennioideae); la sottotrib\u00f9 di questa voce appartiene alla sottofamiglia Acanthoideae (trib\u00f9 Justicieae) caratterizzata soprattutto dalla presenza di cistoliti nelle foglie.\nFilogenesi.\nUno dei caratteri principali (e probabile sinapomorfia) delle Isoglossinae \u00e8 una particolare variet\u00e0 di polline chiamato \"G\u00fcrtelpollen\". Questo \u00e8 distinto da una fascia posta attorno alla sua circonferenza. Un'altra caratteristica \u00e8 la struttura delle antere: antere diteche per il Vecchio Mondo e monoteche per i generi del Nuovo Mondo.\nLe Isoglossinae, come monofiletiche, sono da moderatamente a fortemente supportate (a seconda del tipo di analisi) e risultano \"gruppo fratello\" del resto delle Justicieae (escluso il \"\"Pseuderanthemum\" lineage\"). I lignaggi principali sono due: (1) gruppo del Nuovo Mondo con \"Razisea\", \"Kalbreyeriella\", \"Habracanthus\", \"Stenostephanus\" (e \"Hansteinia\" - Incertae sedis) e (2) gruppo del Vecchio Mondo con \"Brachystephanus\", \"Oreacanthus\", \"Isoglossa\", \"Conocalyx\" (e \"Sphacanthus\" - Incertae sedis). Suddivisione che non \u00e8 condivisa da tutti gli Autori. I diversi caratteri morfologici riscontrati in queste piante, e alla base delle controversie tassonomiche, sono associati alle interazioni dei vari impollinatori come i colibr\u00ec con i fiori straordinariamente vistosi di questo gruppo. All'interno della sottotrib\u00f9 i due generi \"Conocalyx\"-\"Isoglossa\" formano un clade fortemente sostenuto e risultano \"gruppo fratello\" al resto della sottotrib\u00f9. \"Brachystephanus\" e \"Oreacanthus\" sono parafiletici e insieme alle specie del Nuovo Mondo risultano \"irrisolti\" (da un punto di vista filogenetico) rispetto a \"Isoglossa\", tranne per il fatto che il piccolo genere \"Razisea\", per la maggior parte centroamericano, \u00e8 monofiletico.\nAll'interno della trib\u00f9 Justicieae le Isoglossinae, da un punto di vista filogenetico, sono posizionate tra il \"Tetramerium\" Lineage e il \"Pseuderanthemum\" Lineage, in posizione piuttosto \"basale\".\nIl cladogramma a lato tratto dallo studio citato e semplificato, mostra l'attuale conoscenza filogenetica del gruppo \"Isoglossinae\".\nComposizione della sottotrib\u00f9.\nLa sottotrib\u00f9 si compone di 9 generi e 92 specie:\nNote: "}
{"id": "6779430", "revid": "124123", "url": "https://it.wikipedia.org/wiki?curid=6779430", "title": "Jurij Lobanov", "text": ""}
{"id": "6779431", "revid": "92723", "url": "https://it.wikipedia.org/wiki?curid=6779431", "title": "Antiphonarius cento", "text": "L'Antiphonarius cento \u00e8 una raccolta di canti religiosi cattolici, cui allude Giovanni Diacono nella sua \"Sancti Gregorii Magni vita\" (circa 870), quando riferisce dell'attivit\u00e0 di papa Gregorio Magno (540-604) in campo musicale. La raccolta, ricca soprattutto di antifone, pare contenesse anche composizioni originali di Gregorio e comunque ha avuto un ruolo centrale nella tradizionale attribuzione a Gregorio dell'intero \"corpus\" delle melodie liturgiche.\nIl testo di Giovanni \u00e8 il seguente:\nFu in epoca carolingia che si diffuse l'idea che a fondazione del cosiddetto canto gregoriano ci fosse un \"corpus\" originario, composto unitariamente da Gregorio: la tradizione pittorica raffigura infatti Gregorio che riceve il canto dallo Spirito Santo in forma di colomba. Il testo di Giovanni, soprattutto l'espressione \"cento\", 'centone', 'raccolta', sembra intendere piuttosto che l'opera di Gregorio fu di collezione e revisione di materiale preesistente.\nSecondo la tradizione, l'\"Antiphonarius cento\", legato con una catena d'oro all'altare di Pietro, sarebbe andato perduto durante le invasioni barbariche. Delle copie si salvarono e vennero diffuse soprattutto in Svizzera, Francia e Inghilterra, con l'appoggio di sovrani, quali Pipino il Breve e Carlo Magno, desiderosi di diffondere l'uniformit\u00e0 del rito romano, anche attraverso il controllo di un'unica tradizione musicale autorizzata."}
{"id": "6779435", "revid": "339392", "url": "https://it.wikipedia.org/wiki?curid=6779435", "title": "Veliti del Littorio", "text": ""}
{"id": "6779439", "revid": "606039", "url": "https://it.wikipedia.org/wiki?curid=6779439", "title": "Ascorhiza", "text": ""}
{"id": "6779453", "revid": "1543377", "url": "https://it.wikipedia.org/wiki?curid=6779453", "title": "Dermatillomania", "text": "La dermatillomania o disturbo da escoriazione (in inglese \"skin picking\" o \"excoration disorder\") \u00e8 un disturbo psicologico caratterizzato da un ripetitivo stuzzicamento della pelle che causa lesioni cutanee.\nNel DSM-5 \u00e8 inserito nella categoria dei \"disturbo ossessivo-compulsivo e disturbi correlati\", insieme a tricotillomania, disturbo da accumulo e disturbo di dismorfismo corporeo. Le due principali strategie per il trattamento di questo disturbo sono l'intervento farmacologico e psicocomportamentale.\nSegni e sintomi.\nGli episodi di stuzzicamento della pelle sono spesso preceduti o accompagnati da stati di tensione, ansia o stress. Ai quali il soggetto sente il bisogno compulsivo di rispondere pizzicando, stuzzicando o graffiando una superficie o una regione del proprio corpo. Effettuata la compulsione, si pu\u00f2 provare un senso di sollievo o di soddisfazione dovuto all'atto.\nLa regione pi\u00f9 comunemente selezionata \u00e8 il volto, ma altre aree di stuzzicamento includono braccia, gambe, schiena, gengive, collo, spalle, cuoio capelluto, addome, petto ed estremit\u00e0 come unghie o cuticole. La maggior parte dei soggetti affetti da disturbo da escoriazione riferisce di avere una zona primaria del corpo su cui focalizzano lo stuzzicamento, ma spesso si spostano in altre aree del corpo per consentire alla \"zona principale\" una possibile guarigione. Il comportamento di stuzzicamento \u00e8 vario; alcuni lo fanno brevemente pi\u00f9 volte al giorno mentre altri possono fare una sessione di pizzicamento che pu\u00f2 durare anche diverse ore. Il modo pi\u00f9 comune con il quale viene svolto lo stuzzicamento \u00e8 quello di utilizzare le dita anche se una minoranza di persone utilizza strumenti come pinzette o aghi.\nIl disagio causato da tale disturbo compromette il funzionamento in ambito sociale, lavorativo o in altre aree importanti della vita.\nCause.\nCi sono state molte e diverse teorie sulle cause del disturbo da escoriazione, inclusi fattori biologici e ambientali. Un'ipotesi comune \u00e8 che il disturbo da escoriazione sia spesso un meccanismo di coping per affrontare elevati livelli di tensione, eccitazione o stress all'interno dell'individuo, e che l'individuo abbia una scarsa risposta allo stress.\nTrattamento.\nLa conoscenza dei trattamenti efficaci per il disturbo da escoriazione \u00e8 scarsa, nonostante la prevalenza della condizione. Esistono due principali classi di terapie per il disturbo da escoriazione: farmacologica e psicocomportamentale.\nGli individui con disturbo da escoriazione spesso non cercano un trattamento per la loro condizione, in gran parte a causa di sentimenti di imbarazzo, alienazione, mancanza di consapevolezza o convinzione che la condizione non possa essere trattata. Uno studio ha rilevato che solo il 30-40% degli individui con disturbo da escoriazione ha richiesto un trattamento e solo il 19% ha ricevuto un trattamento dermatologico."}
{"id": "6779454", "revid": "118251899", "url": "https://it.wikipedia.org/wiki?curid=6779454", "title": "TVR Griffith", "text": "La TVR Griffith \u00e8 un'autovettura prodotta dalla TVR tra il 1991 e il 2002, e con una nuova versione prodotta dal 2022.\nPrima generazione (1991-2002).\nCome i suoi omonimi antecedenti, la Griffith 200 e la Griffith 400 prodotte negli anni 60, la Griffith 500 \u00e8 un'auto sportiva in fibra di vetro, 2 porte e 2 posti con un motore V8. Originariamente, montava un motore Rover V8 4.0 L da 240 CV, che poteva essere opzionalmente aumentato a 280 CV. Nel 1993, con la versione 5.0R la potenza aument\u00f2 a 340 CV. Tutti i modelli utilizzano una trasmissione manuale a cinque velocit\u00e0.\nSebbene la Griffith sia quasi meccanicamente identica alla sua auto gemella, la Chimaera, ha un design diverso ed \u00e8 stata prodotta in numeri molto minori.\nUn'edizione speciale della Griffith 500 \u00e8 stata realizzata con il nome Blackpool B340. La vettura, simile ad una normale Griffith 500 presenta alcuni optional su misura.\nNel 2000 la TVR annunci\u00f2 la fine di produzione della Griffith. Per la fine della produzione \u00e8 stata realizzata una serie limitata di 100 esemplari dal nome Special Edition (SE). Sebbene sia ancora molto simile al precedente modello, la SE ha un interno ibrido che utilizza il cruscotto Chimaera e i sedili Cerbera. Le luci posteriori sono diverse insieme agli specchietti retrovisori; i fari sono pi\u00f9 potenti. Tutte le auto hanno anche una firma unica nel bagagliaio. Le SE sono state costruite tra il 2000 e il 2002.\nSeconda generazione (2022-).\nL'8 settembre 2017, in concomitanza del 70\u00ba anniversario dell'azienda al Goodwood Revival \u00e8 stata rivelata la nuova TVR Griffith. \u00c8 dotata di un motore V8 Ford Coyote modificato dalla Cosworth che produce 500 CV, presenta sospensioni a doppio braccio oscillante con ammortizzatori regolabili ed un telaio in fibra di carbonio. Pu\u00f2 accelerare da 0 a 100 km/h in circa 4 secondi e pu\u00f2 raggiungere una velocit\u00e0 massima superiore a 322 km/h. La nuova Griffith conserva la trasmissione manuale come quella usata nei precedenti modelli TVR, ma include ABS, servosterzo e controllo della trazione di serie per gestire l'elevata potenza e mantenere la vettura stabile alle alte velocit\u00e0. L'uso estensivo della fibra di carbonio consente di risparmiare peso e, di conseguenza, pesa 1250 kg con una distribuzione del peso di 50:50. Elementi di design come prese d'aria frontali di grandi dimensioni, splitter anteriore e diffusore posteriore integrato contribuiscono ad aumentare l'aerodinamica della vettura. All'interno un quadro strumenti digitale fornisce informazioni utili ed i controlli sul volante e sul cruscotto sono minimi. Aria condizionata, rivestimenti interni in pelle e sistema multimediale sono di serie. \nEra stato dichiarato che la Griffith avrebbe iniziato la produzione verso la fine del 2018, ma la data venne posticipata pi\u00f9 volte ed attualmente la prima consegna \u00e8 prevista per il 2022."}
{"id": "6779455", "revid": "94740749", "url": "https://it.wikipedia.org/wiki?curid=6779455", "title": "Dollar Brand", "text": ""}
{"id": "6779456", "revid": "1573940", "url": "https://it.wikipedia.org/wiki?curid=6779456", "title": "Alopecoenas", "text": "Alopecoenas \u00e8 un genere di uccelli della sottofamiglia Raphinae (famiglia Columbidae).\nTassonomia.\nIl genere comprende le seguenti specie:"}
{"id": "6779457", "revid": "634034", "url": "https://it.wikipedia.org/wiki?curid=6779457", "title": "Disturbo da escoriazione", "text": ""}
{"id": "6779459", "revid": "2050730", "url": "https://it.wikipedia.org/wiki?curid=6779459", "title": "Naoki Hane", "text": "Biografia.\nFiglio del giocatore professionista Yasumasa Hane (9\u00b0 dan e vincitore dell'\u014cza nel 1990), Naoki ha studiato col padre diventando professionista nel 1991. Scal\u00f2 rapidamente la graduatoria, gi\u00e0 l'anno seguente era 4\u00ba dan. Nel 2002 raggiunse il grado massimo di 9\u00b0 dan in appena 11 anni da professionista, secondo giocatore pi\u00f9 veloce della storia a riuscirci.\nA partire dai primi anni 2000 si \u00e8 rivelato uno dei giocatori pi\u00f9 forti del panorama goistico, aggiudicandosi almeno due volte quattro dei sette titoli principali del circuito giapponese (Kisei, Hon'inb\u014d, Tengen e Gosei) ed \u00e8 stato finalista dell'\u014cza nel 2011. Nel 2019 ha vinto il Gosei sconfiggendo il detentore Kagen Kyo; l'anno successivo ha perso il titolo contro Ryo Ichiriki.\nA livello internazionale il suo palmares \u00e8 meno ricco, si \u00e8 aggiudicato un Tengen Cina-Giappone ed \u00e8 stato finalista della Chunlan Cup nel 2003."}
{"id": "6779465", "revid": "1185701", "url": "https://it.wikipedia.org/wiki?curid=6779465", "title": "Leonid Gej\u0161tor", "text": ""}
{"id": "6779467", "revid": "1185701", "url": "https://it.wikipedia.org/wiki?curid=6779467", "title": "Sergej Makarenko", "text": ""}
{"id": "6779473", "revid": "6923", "url": "https://it.wikipedia.org/wiki?curid=6779473", "title": "Aksys Games", "text": "Aksys Games \u00e8 un'azienda produttrice di videogiochi. Fondata nel 2006 a Torrance, in California, da alcuni ex dipendenti di Atlus, la societ\u00e0 \u00e8 specializzata nella localizzazione in inglese di titoli giapponesi di diversi generi. Produce videogiochi per diverse piattaforme tra cui\nPlayStation, Xbox 360 e Nintendo 3DS. Tra i titoli pubblicati figurano \"Nine Hours, Nine Persons, Nine Doors\", \"Virtue's Last Reward\" e \"Death Mark\".\nL'azienda ha collaborato con la giapponese Arc System Works, per la distribuzione dei titoli della serie \"Bit.Trip\", e con Rising Star Games."}
{"id": "6779490", "revid": "124123", "url": "https://it.wikipedia.org/wiki?curid=6779490", "title": "Eyad Hourani", "text": "Biografia e carriera.\nHourani inizi\u00f2 a recitare all'et\u00e0 di 14 anni con la Days for Theatre Foundation di Hebron, Palestina. A 21 anni, cominci\u00f2 a prendere lezioni di recitazione al Teatro Freedom del campo-profughi di Jenin, laureandosi tre anni dopo nel corso di educazione alle arti teatrali. In seguito, continu\u00f2 la sua formazione attoriale in un corso triennale di recitazione e drama coaching promosso dalla Arab American University di Jenin, e partecip\u00f2 a vari seminari teatrali, anche in citt\u00e0 estere quali Vienna, Berlino e New York.\nHourany ha recitato da protagonista in numerosi spettacoli teatrali, rappresentati nei teatri palestinesi e nei centri comunitari. Con lo spettacolo sheakespeariano \"Riccardo II\" partecip\u00f2 al Globe to Globe Festival di Londra del 2012, un evento culturale con 37 nazioni partecipanti associato ai Giochi della XXX Olimpiade.\nNel 2011, Hourani ha diretto e interpretato il cortometraggio \"C The C\". Il film fu poiettato a Dubai e a Sarajevo e vinse il premio del pubblico al Qabila Film Festival de Il Cairo.\nA livello cinematografico, ha esordito nel film \"Omar\", scritto e diretto da Hany Abu-Assad, con il quale collabor\u00f2 anche nel suo film successivo, \"The Idol\". Nel 2015, \u00e8 nel cast di \"Zinzana\", film arabo con Saleh Bakri candidato come miglior film al festival del cinema di Dubai."}
{"id": "6779492", "revid": "1543377", "url": "https://it.wikipedia.org/wiki?curid=6779492", "title": "Coppa Libertadores 2016 (beach soccer)", "text": "La Coppa Libertadores di beach soccer 2016 \u00e8 stata la prima edizione di questo torneo.\nOrganizzazione.\nHanno partecipato nove club campioni delle associazioni nazionali affiliate a Conmebol, in assenza dell'Ecuador.\nFormato.\nIl formato della competizione \u00e8 composto da 2 gruppi: A e B. Uno da 5 squadre e uno da 4. La squadra ospitante \u00e8 stata posizionata nel girone A.\nLe 2 migliori squadre di ciascun gruppo si qualificano per le semifinali.\nLa classifica viene stilata in base ai punti ottenuti in tutte le partite\nSe due o pi\u00f9 squadre sono a pari punti, il loro posto nella classifica sar\u00e0 deciso in base a quanto segue:\nIl seguente sistema di punteggio verr\u00e0 utilizzato durante la Fase a gironi:\nPunti.\nPartita vinta nei tempi regolamentari: 3 punti.\nPartita vinta ai supplementari: 2 punti.\nPartita vinta ai rigori: 1 punto.\nPartita persa: 0 punti.\nPartita vinta a tavolino: 3 punti, e il risultato finale di 3 a 0 a favore della squadra vincente.\nArbitri.\nDi seguito \u00e8 riportato un elenco dei giudici convocati:"}
{"id": "6779495", "revid": "1354930", "url": "https://it.wikipedia.org/wiki?curid=6779495", "title": "Trofeo Laigueglia 1967", "text": "Il Trofeo Laigueglia 1967, quarta edizione della corsa, si svolse il 19 febbraio 1967, su un percorso di 159\u00a0km. La vittoria fu appannaggio dell'italiano Franco Bitossi, che complet\u00f2 il percorso in 4h21'55\", precedendo il connazionale Luciano Armani e l'olandese Jan Janssen. \nI corridori che portarono a termine il percorso sul traguardo di Laigueglia furono 72. "}
{"id": "6779511", "revid": "287204", "url": "https://it.wikipedia.org/wiki?curid=6779511", "title": "Caliandro", "text": ""}
{"id": "6779512", "revid": "117954155", "url": "https://it.wikipedia.org/wiki?curid=6779512", "title": "Bagni Daut Pasci\u00e0", "text": "I Bagni Daut Pasci\u00e0 (in macedone: \u0414\u0430\u0443\u0442-\u043f\u0430\u0448\u0438\u043d \u0430\u043c\u0430\u043c) sono un complesso di bagni turchi di Skopje, capitale della Macedonia del Nord. Si trova all'ingresso del quartiere del vecchio bazar cittadino, a pochi passi dal ponte di pietra sul fiume Vardar.\nStoria e descrizione.\nFu commissionato da Daut Pasci\u00e0 in una data imprecisa compresa tra il 1467, anno in cui venne nominato beylerbey di Rumelia, e il 1497, ovvero quando venne rimosso dalla sua carica. Nel corso della sua storia sub\u00ec diversi incendi, come nel 1689, e distruzioni dovute ai terremoti. Particolarmente devastante fu il sisma del 1963 che danneggi\u00f2 gravemente l'intero edificio. Dal 1948 ospita la Galleria nazionale di Macedonia.\nL'hammam \u00e8 suddiviso in due parti uguali per dimensioni, una maschile ed una femminile. Mentre l'ingresso dello spazio maschile era sul lato ovest, lungo la strada che conduce al vecchio bazar, quello femminile era nascosto lungo il lato nord. Nel lato est si trovavano le cisterne e la fornace dedita al riscaldamento di tutti gli ambienti interni. Le sale sono sormontate da una serie di cupole di dimensioni diverse. All'interno delle sale sono presenti alcune decorazioni interne come \"muqarnas\" o bassorilievi floreali scolpiti."}
{"id": "6779513", "revid": "767487", "url": "https://it.wikipedia.org/wiki?curid=6779513", "title": "Bistecche a cena", "text": "Bistecche a cena (\"High Steaks\") \u00e8 un film del 1962 diretto da Gene Deitch. Il film \u00e8 il centodiciottesimo cortometraggio della serie \"Tom &amp; Jerry\" e il quarto dei tredici a essere stato prodotto nello studio Rembrandt Films situato a Praga, capitale della Cecoslovacchia (oggi Repubblica Ceca), e distribuito il 23 marzo 1962. Il titolo originale del corto \u00e8 un gioco di parole sulla frase \"High stakes\", che tradotta letteralmente in italiano significa \"La posta alta \u00e8 in gioco\".\nTrama.\nIn giardino, Clint Clobber sta cucinando delle bistecche alla griglia. Jerry ingolosito cerca di raggiungerlo, ma Tom lo blocca con una forchetta, per poi lanciarlo nel seminterrato. Jerry non si d\u00e0 per vinto e torna anche lui con una forchetta, con cui sfida Tom a scherma; al termine dello scontro Tom infilza nel sedere Clint, che si infuria con il gatto. Dopo altri scambi fra i due, al termine dei quali ci va di mezzo Clint, Jerry blocca la coda di Tom nella griglia e quest'ultimo si tuffa in una piscina, abbattendo nel mentre il tavolo su cui Clint sta mangiando. L'uomo salva il gatto dall'annegamento, dopodich\u00e9 lo picchia e lo lega a una sedia a sdraio dotata di rotelle. Mentre Clint continua a grigliare le bistecche, Jerry attacca la sedia a sdraio su cui Tom \u00e8 legato alla parte posteriore di un'automobile ferma al semaforo, che poco dopo riparte, dopodich\u00e9 si arrampica sul tavolo per mangiare una delle bistecche cotte da Clint."}
{"id": "6779522", "revid": "131145", "url": "https://it.wikipedia.org/wiki?curid=6779522", "title": "Parco della Grigna Settentrionale", "text": ""}
{"id": "6779528", "revid": "287204", "url": "https://it.wikipedia.org/wiki?curid=6779528", "title": "St. Louis Soccer Club", "text": "Il St. Louis Soccer Club \u00e8 stato un club calcistico statunitense con sede a Saint Louis, Missouri.\nStoria.\nIl club fu fondato da Dennis Long con il supporto del birrificio Anheuser-Busch agli inizi negli anni '70 come \"Busch Gardens Soccer Club\": il sodalizio era specializzato nella formazione di giovani calciatori, riuscendo anche ad aggiudicarsi numerosi tornei giovanili maschili e femminili. All'inizio degli anni '80 il club accorci\u00f2 il nome in \"Busch Soccer Club\". Nel 1988 la sezione \"Seniors\" vinse la U.S. Open Cup, battendo in finale i per 2-1 dopo i tempi supplementari. La formazione vincitrice del torneo, allenata da Joe Olwig, era composta da Jeff Robben in porta, Tom Unger, Mike Twellman, Tim Loughman, Joe Koenig e Joe Filla in difesa, Greg Makowski, Pat Olwig, John Johnson a centrocampo, John Hayes, Gary Amlong e Dan Walters in attacco. La rosa includeva Dan Muesenfecter, Bill McKeon, Tom Groark, Steve Ladi e Mike Goforth. L'anno seguente partecipa alla CONCACAF Champions' Cup, venendo eliminato al primo turno dai futuri campioni continentali del .\nNel 2004 il club assume il nome di \"St. Louis Soccer Club\" per meglio rappresentare la comunit\u00e0 cittadina di Saint Louis. Nel 2007 si fonde con il Scott Gallagher Soccer Club ed al Metro United Soccer Club per formare il \"St. Louis Scott Gallagher Soccer Club\"."}
{"id": "6779549", "revid": "767487", "url": "https://it.wikipedia.org/wiki?curid=6779549", "title": "Amici per la pelle (film 1962)", "text": "Amici per la pelle (\"Buddies Thicker Than Water\") \u00e8 un film del 1962 diretto da Gene Deitch. Il film \u00e8 il centoventiseiesimo cortometraggio della serie \"Tom &amp; Jerry\" e il dodicesimo dei tredici a essere stato prodotto nello studio Rembrandt Films situato a Praga, capitale della Cecoslovacchia (oggi Repubblica Ceca), ed \u00e8 stato distribuito il 2 novembre 1962. Il titolo originale del corto \u00e8 un gioco di parole sulla frase \"Il sangue \u00e8 pi\u00f9 denso dell'acqua\".\nTrama.\nIn una notte di neve a New York, Jerry \u00e8 comodamente addormentato all'interno di un attico. Tom nel frattempo sta congelando nel vicolo sottostante, dopo essere stato sfrattato dalla sua proprietaria. Scrive un biglietto per chiedere aiuto, lo infila in una bottiglia e lo getta nella finestra dell'attico. Jerry, svegliato dal rumore, esce sul balcone e trova il biglietto. Allarmato, si precipita fuori e salva un Tom congelato. Poi lo porta dentro e, dopo averlo scongelato, gli serve un pasto caldo.\nTom e Jerry dentro l'attico ascoltano la musica e bevono tutti i liquori della proprietaria. Tuttavia, la proprietaria di Tom ritorna e trova la coppia ubriaca. Jerry fugge nella sua tana, mentre la donna afferra Tom e si prepara a buttarlo di nuovo fuori. Tom afferra Jerry e lo mostra alla sua proprietaria, facendola prendere dal panico. Tom le assicura che si liberer\u00e0 del topo e poco dopo esce per gettare Jerry dal balcone nel vicolo. Mentre la donna coccola Tom nell'attico, Jerry in strada \u00e8 irritato dal tradimento del gatto e decide di vendicarsi.\nEntrato in casa, Jerry si applica la cipria sul suo corpo per assomigliare a un fantasma, dopodich\u00e9 mette su un disco di musica spettrale. Jerry insegue un Tom terrorizzato fuori, ma ben presto il gatto scopre l'inganno. Tom \u00e8 furioso e si prepara a punire Jerry, ma, trovandosi sul bordo innevato dell'edificio, cade di nuovo gi\u00f9 nel vicolo sottostante. Tom invia disperatamente un altro messaggio a Jerry, ma lui risponde gettando un paio di pattini da ghiaccio e una mazza da hockey su ghiaccio.\nEdizione italiana.\nFino agli anni '90 sulle reti Rai veniva trasmesso il doppiaggio storico che \u00e8 andato perduto. I doppiatori di questa versione sono stati Mirella Pace, che ha letto la traduzione del titolo dell'episodio, Emanuela Rossi, che ha prestato la voce a Jerry, mentre leggeva la lettera lanciata da Tom la cui battuta era: \"Aiuto! Sto congelando quaggi\u00f9, il tuo vecchio amico Tom! P.S.: Ho anche fame! Tom\". Inoltre, Emanuela ha anche letto la traduzione della scatola: \"Il buongustaio instantaneo\", che in originale era: \"Instant Gourmet\". A prestare la voce a Tom, infine, \u00e8 stato Franco Latini; in realt\u00e0 non aveva vere e proprie battute, ma si era limitato a esprimersi in modo miagolesco, come nella scena in cui la donna afferra il gatto per buttarlo fuori dal balcone: Latini ha miagolato fortemente per dire la parola: \"Noooooooo!!!!!\". Infine, nella scena finale dove Tom scopre l'inganno di Jerry, Latini fa miagolare il gatto furiosamente e lo fa urlare quando scivola dal palazzo mentre si accingeva a punire il topo."}
{"id": "6779550", "revid": "71433", "url": "https://it.wikipedia.org/wiki?curid=6779550", "title": "Marshall (film)", "text": ""}
{"id": "6779552", "revid": "129019", "url": "https://it.wikipedia.org/wiki?curid=6779552", "title": "Presidente degli U.S.A.", "text": ""}
{"id": "6779553", "revid": "767487", "url": "https://it.wikipedia.org/wiki?curid=6779553", "title": "Zamua", "text": "Zamua (o Mazamua) era un antico regno pre-iranico, corrispondente al precedente regno di Lullubi, che si estendeva dal lago Urmia alle propaggini superiori del fiume Diyala, corrispondendo grosso modo al moderno governatorato di Sulaymaniyya (chiamato ancora Zamua/Zamwa dai Curdi) nel Kurdistan iracheno. Era posto al centro della pianura di Shahrizor. Ameka ed Arashtua erano due regni zamuani meridionali. Un capo tribale (\"Nasiku\") che portava il nome accadico di \"N\u016br-Adad\" fu un condottiero zamuano che lanci\u00f2 un tentativo di resistenza fallito contro la dominazione assira. I suoi abitanti erano molto probabilmente imparentati con i Gutei che vivevano a est e a sud di Zamua, e con gli Hurriti che vivevano a nordovest del regno. \nZamua Interna.\nLe regioni settentrionali di Zamua (verso il lago Urmia) erano conosciute come \"Zamua Interna\". \"Ida\" era lo stato pi\u00f9 importante nella Zamua Interna, con \"Nikdera\" che era uno dei suoi pi\u00f9 importanti sovrani."}
{"id": "6779555", "revid": "94743048", "url": "https://it.wikipedia.org/wiki?curid=6779555", "title": "Molin Nuovo (Chiesina Uzzanese)", "text": ""}
{"id": "6779556", "revid": "339392", "url": "https://it.wikipedia.org/wiki?curid=6779556", "title": "Benj Pasek", "text": ""}
{"id": "6779557", "revid": "339392", "url": "https://it.wikipedia.org/wiki?curid=6779557", "title": "Justin Paul", "text": ""}
{"id": "6779558", "revid": "120667483", "url": "https://it.wikipedia.org/wiki?curid=6779558", "title": "Mari\u00e1n Varga", "text": "Biografia.\nFrequent\u00f2 le scuole elementari artistiche e parallelamente prese lezioni private di composizione da J\u00e1n Cikker. Fu poi allievo del Conservatorio di Bratislava, dove studi\u00f2 pianoforte sotto la guida di Roman Berger e composizione sotto la guida di Andrej O\u010den\u00e1\u0161.\nDopo tre anni, nel 1967, abbandon\u00f2 il conservatorio e in breve tempo entr\u00f2 a far parte del gruppo Pr\u00fady, con cui incise nel 1969 il leggendario album \"Zvo\u0148te, zvonky\". Per contrasti con il gruppo abbandon\u00f2 anche i Pr\u00fady e form\u00f2 il primo gruppo di art rock slovacco, il Collegium Musicum.\nIl repertorio del gruppo consisteva prevalentemente di composizioni strumentali che includevano oltre alla reinterpretazioni di brani classici (Haydn, Bart\u00f3k, Stravinskij e altri) anche pezzi originali con elementi tipici della musica artistica postmoderna (ad esempio \"Euf\u00f3nia\" dell'album \"Konvergencie\").\nDopo lo scioglimento del Collegium Musicum (1979) Mari\u00e1n Varga decise di esibirsi come solista e fu uno dei primi musicisti a dedicarsi al concetto di improvvisazione assoluta, ossia alla composizione della musica in tempo reale.\nSi dedic\u00f2 anche alle canzoni, in collaborazione con Pavol Hammel, con cui pubblic\u00f2 cinque album e compose il primo musical rock slovacco \u2013 \"Cyrano z predmestia\" (\"Cyrano di periferia\").\nRiconoscimenti.\nNel giorno del suo ultimo compleanno, il 29 gennaio 2017, Mari\u00e1n Varga fu premiato con il Kri\u0161t\u00e1\u013eov\u00e9 kr\u00eddlo alla carriera."}
{"id": "6779561", "revid": "110157", "url": "https://it.wikipedia.org/wiki?curid=6779561", "title": "Parnassius phoebus", "text": "La farfalla febo (Parnassius phoebus Prunner, 1798) \u00e8 un lepidottero diurno appartenente alla famiglia Papilionidae, diffuso in Eurasia e Nordamerica.\n\u00c8 una delle tre specie appartenenti al genere \"Parnassius\" presenti in Italia.\nEtimologia.\nL'epiteto specifico di \"Parnassius phoebus\" \u00e8 un epiteto del dio Apollo, che deriva dal termine \u03c6\u03bf\u1fd6\u03b2\u03bf\u03c2 (\"phoibos\"), \"splendente\", \"luminoso\", \"puro\"; mentre il nome, \"Parnassius\", significa proprio \"di Apollo\" o \"delle muse\".\nDescrizione.\nAdulto.\nLa farfalla febo presenta un leggerissimo dimorfismo sessuale, in quanto le ali posteriori del maschio possiedono due macchie rosse bordate di nero e quelle anteriori con una sola macchia rossa e tre nere, mentre nella femmina i disegni sono pi\u00f9 sviluppati: le macchie rosse nelle ali anteriori sono spesso tre e centralmente hanno, a volte, del bianco; nelle ali anteriori le macchie nere sono quattro e, inoltre, sono cosparse di macchioline e sfumature di grigio, molto meno evidenti nel maschio; entrambi hanno un colore di fondo bianco e l'estremit\u00e0 delle ali spesso con assenza di scaglie; le caratteristiche delle ali, comunque, variano molto di sottospecie in sottospecie.\nLarva.\nLa larva \u00e8 nera a macchie che vanno dal giallo al rosso.\nSpecie simili.\nQuesta farfalla \u00e8 molto simile a \"Parnassius apollo\", dalla quale si distingue, oltre che per l'areale, che in Europa si limita alle Alpi per la farfalla febo, per il funicolo antennale, che in Parnassius phoebus \u00e8 anellato di bianco-nero/grigiastro, mentre nella farfalla apollo \u00e8 grigio chiaro-bianco, colori che, ad occhio nudo, possono risultare pressoch\u00e9 omogenei.\nNel 2014, \u00e8 stata condotta una ricerca dall'ICZN che ha provato che non esiste differenza molecolare tra \"P. phoebus\" e altre vecchie specie come \"P. smintheus\", delle Montagne Rocciose, \"P. cardinalis\", della bassa Svizzera o \"P. sacerdos\", tipica dell'Engadina; per cui queste ed altre vecchie specie sono state unite in un'unica specie, gi\u00e0 descritta in precedenza da Brunner, ma considerata per molto tempo non valida per poi diventare ufficiale; con questa ricerca sono stati risolti molti dibattiti e confusioni, e ora le vecchie specie sono diventate sottospecie.\nBiologia.\nSi tratta di una specie univoltina: la si pu\u00f2 incontrare da fine giugno a fine agosto, con variazioni a seconda della localit\u00e0.\nLa larva nelle Alpi si nutre di \"Saxifraga\", in particolare \"Saxifraga aizoides\" e in Nord America si nutre di piante del genere \"Sedum\" e altre \"Crassulaceae\"; In cattivit\u00e0, per\u00f2, la larva sembra rifiutare la \"Saxifraga aizoides\", bisognerebbe quindi verificare il fatto che le larve europee non si nutrano di \"Sedum\".\nIn ogni caso l'adulto tende a deporre le uova non sulla pianta alimentare della larva, ma in prossimit\u00e0 di essa, su tronchi, vegetazione viva o morta, pietre, muschi e addirittura per terra. La larva successivamente si impupa nel terriccio sottostante la sua pianta alimentare o nel muschio.\nDistribuzione e habitat.\nHa un areale eccezionalmente discontinuo, dovuto all'isolamento successivo all'ultima era glaciale: si trova dalle Alpi marittime all'alta Savoia, il Trentino-Alto Adige e tutto il Tirolo e la Svizzera, e poi dagli Urali al Kamchatka (Siberia, Yakutia, Magadan), gli Altai, il Tien Shan, la Mongolia e le Montagne Rocciose fino allo Utah e il New Mexico.\nLa si trova in canali, valli umide e corsi d'acqua, quindi luoghi caratteristici delle piante di cui si nutre la larva, dai 1600 ai 2800 m d'altitudine, anche se generalmente dai 1800 ai 2200 m.\nTassonomia.\nSegue la tassonomia delle sottospecie e delle variet\u00e0 di \"P. phoebus\""}
{"id": "6779565", "revid": "94743319", "url": "https://it.wikipedia.org/wiki?curid=6779565", "title": "Citt\u00e0 di contea", "text": ""}
{"id": "6779569", "revid": "1442080", "url": "https://it.wikipedia.org/wiki?curid=6779569", "title": "Coppa Libertadores 2017 (beach soccer)", "text": "La Coppa Libertadores di beach soccer 2017 \u00e8 stata la seconda edizione di questo torneo.\nIl torneo \u00e8 stato confermato a dicembre 2015 e originariamente doveva svolgersi a Santa Cruz, in Bolivia. Tuttavia, a causa delle \"interferenze dello stato\" nel lavoro della Federcalcio boliviana (FBF), CONMEBOL ha deciso di spostare il torneo a Lambar\u00e9, Paraguay, nell'ottobre 2017.\nOrganizzazione.\nI criteri per determinare la classifica di ciascun gruppo sono il numero di punti ottenuti in tutte le partite del gruppo.\nSe due o pi\u00f9 squadre hanno gli stessi punti, il loro posto nella classifica sar\u00e0 deciso in base a quanto segue:\nPunti.\nIl seguente sistema di punteggio verr\u00e0 utilizzato durante la fase a gironi:\nPartita vinta nei tempi regolamentari: 3 punti.\nPartita vinta ai supplementari: 2 punti.\nPartita vinta ai rigori: 1 punto.\nPartita persa: 0 punti.\nPartita vinta a tavolino: 3 punti, e il risultato finale di 3 a 0 in favore della squadra vincente.\nArbitri.\nSedici arbitri sono stati nominati dal CONMEBOL il 1 \u00b0 novembre, con le istruzioni per raggiungere Lambar\u00e9 prima del giorno 9.\nSquadre partecipanti.\nDodici squadre si sono qualificate per partecipare; ciascuno dei campioni nazionali dei dieci campionati nazionali membri di CONMEBOL, pi\u00f9 un club aggiuntivo del paese ospitante e il team campione della precedente edizione."}
{"id": "6779571", "revid": "486946", "url": "https://it.wikipedia.org/wiki?curid=6779571", "title": "Dialetto marsicano", "text": ""}
{"id": "6779574", "revid": "2032913", "url": "https://it.wikipedia.org/wiki?curid=6779574", "title": "Jessica Andersson", "text": "Biografia.\nNata nel quartiere di Sp\u00e5nga a Stoccolma, Jessica Andersson ha avviato la sua carriera cantando nella trasmissione televisiva di musica popolare svedese \"Svensk Schlager\" e lavorando come modella.\nNel 2002 ha preso parte a \"Fame Factory\", un talent show canoro dove ha incontrato Magnus B\u00e4cklund, con il quale former\u00e0 il duo Fame.\nNel 2003 i Fame hanno vinto il Melodifestivalen (un festival musicale che decreta annualmente il rappresentante svedese all'Eurovision Song Contest) con il brano \"Give Me Your Love\", ed hanno rappresentato la Svezia all'Eurovision Song Contest 2003 a Riga, arrivando quinti.\nL'anno successivo hanno preso parte nuovamente al Melodifestivalen, qualificandosi per la finale e arrivando sesti, con la canzone \"Vindarna v\u00e4nder oss\". Il duo ha pubblicato un solo album, anch'esso intitolato \"Give Me Your Love\", prima di sciogliersi definitivamente nel 2006.\nJessica Andersson ha avviato la propria carriera da solista partecipando al Melodifestivalen 2006 con \"Kalla n\u00e4tter\", tuttavia non si \u00e8 qualificata per la finale. Il brano \u00e8 stato accolto positivamente dal pubblico, raggiungendo la sesta posizione nella classifica settimanale dei singoli pi\u00f9 venduti in Svezia.\nNel 2007 ha nuovamente proposto una canzone per il Melodifestivalen, \"Kom\", che \u00e8 arrivata fino ai duelli per il ripescaggio per la finale, ma \u00e8 stata battuta da Sanna Nielsen.\nTra il 2007 e il 2008 Jessica ha fatto parte del cast del musical \"La piccola bottega degli orrori\" al teatro di Halmstad. A novembre 2009 ha pubblicato il suo album di debutto, \"Wake Up\", che \u00e8 arrivato decimo in classifica in Svezia.\nNel 2010 si \u00e8 presentata per la quinta volta al Melodifestivalen con \"I Did It for Love\", dove ha nuovamente raggiunto la fase dei ripescaggi, che ha superato procedendo verso la finale e arrivando ottava.\nNel 2011 ha partecipato a \"Let's Dance\", la versione svedese di \"Strictly Come Dancing\", ballando con il partner Kristjan Lootus e vincendo il talent. Nello stesso anno ha pubblicato la sua autobiografia, che ha venduto 120.000 copie a livello nazionale. Il suo secondo album, \"40.14.4\", \u00e8 uscito nel 2013 e ha raggiunto il sesto posto in Svezia.\nJessica Andersson ha fatto ritorno al Melodifestivalen 2015, con \"Can't Hurt Me Now,\" ed essendo arrivata seconda nella prima semifinale, si \u00e8 qualificata direttamente per la finale dove \u00e8 arrivata undicesima. Il singolo ha raggiunto l'ottantaseiesimo posto in classifica e ha preceduto il terzo album \"Perfect Now\", che ha raggiunto la terza posizione, la sua migliore ad oggi.\nTra il 2015 e il 2016 ha pubblicato una serie di singoli natalizi che sono risultati in un album collaborativo con Magnus Carlsson, \"Once Upon a Christmas Night\", pubblicato alla fine del 2016.\nNel 2018 Jessica Andersson ha partecipato al Melodifestivalen per la settima volta con la sua \"Party Voice\" qualificandosi direttamente per la finale, dove \u00e8 nuovamente arrivata 11\u00aa.\nNel 2021 ha partecipato nuovamente al Melodifestivalen con il brano \"Horizon\", fermandosi alla semifinale.\nVita privata.\nTra il 1994 e il 1996 \u00e8 stata sposata con il cantante Rickard Andersson, del quale ha mantenuto il cognome dopo la separazione.\nIl 29 ottobre 2002 nasce il suo primogenito, Liam in seguito ad una relazione con il musicista Jonas Erixon."}
{"id": "6779576", "revid": "71433", "url": "https://it.wikipedia.org/wiki?curid=6779576", "title": "Happy Few", "text": ""}
{"id": "6779577", "revid": "1544245", "url": "https://it.wikipedia.org/wiki?curid=6779577", "title": "Forever (Alekseev)", "text": "Forever \u00e8 un singolo del cantante ucraino Alekseev, pubblicato il 10 febbraio 2018 su etichetta discografica Zion Music.\nScritto da Kyrylo Pavlov ed Evhen Matju\u0161enko, il brano \u00e8 stato selezionato per l\"Eurofest 2018\", processo di selezione bielorusso per l'Eurovision Song Contest. Nella serata finale del programma \u00e8 stato proclamato vincitore del programma, avendo ottenuto il massimo dei punteggi da parte della giuria e del pubblico. Questo gli ha concesso il diritto di rappresentare la Bielorussia all'Eurovision Song Contest 2018, a Lisbona, in Portogallo.\nIl brano ha gareggiato nella prima semifinale dell'8 maggio 2018, competendo con altri 18 artisti per uno dei dieci posti nella finale del 12 maggio.\nNel marzo 2018 l'artista ucraino ha registrato la versione russa del pezzo, \"Navsegda (\u041d\u0430\u0432\u0441\u0435\u0433\u0434\u0430)\"."}
{"id": "6779579", "revid": "158913", "url": "https://it.wikipedia.org/wiki?curid=6779579", "title": "Konjiki no Gash Bell", "text": ""}
{"id": "6779600", "revid": "2149408", "url": "https://it.wikipedia.org/wiki?curid=6779600", "title": "Euroformula Open 2017", "text": "L'Euroformula Open 2017 \u00e8 stata la quarta edizione del campionato Euroformula Open. Ha avuto inizio il 29 Aprile sul Circuito di Estoril e si \u00e8 conclusa il 29 ottobre sul Circuito di Barcellona, dopo sedici gare suddivise in otto tappe. La serie ha utilizzato vetture di Formula 3 prodotte da Dallara e motorizzate unicamente da Toyota.\nCalendario.\nIl calendario provvisorio \u00e8 stato annunciato il 1\u00ba ottobre 2016. Tutte le tappe si sono svolte come supporto alla stagione del campionato International GT Open eccetto la tappa di Jerez che si \u00e8 svolta insieme ai campionati FIA Formula 2 e GP3."}
{"id": "6779611", "revid": "92723", "url": "https://it.wikipedia.org/wiki?curid=6779611", "title": "Fedor Bartko", "text": "Biografia.\n\u00c8 figlio di Ondrej Bartko, pastore protestante e sceneggiatore.\nFedor Bartko ha frequentato le scuole a \u010cimelice e in seguito l'Alta scuola di arti musicali di Bratislava, specializzandosi in drammaturgia e regia di film documentari e programmi televisivi.\nDal 1963 al 1968 ha lavorato come cameraman all'Azienda cinematografica statale cecoslovacca, negli studi per i cortometraggi di Bratislava, dal 1969 al 1989 in diversi istituti culturali di Bratislava, dal 1989 al 1991 al Ministero della cultura slovacco. Dopo il 1989 ha preso parte alle preparazione delle prime leggi sull'emittenza radiotelevisiva e alla messa in opera del sistema radio-televisivo separato ceco e slovacco.\nNegli anni 1970 e 1980 gli fu proibito di esercitare la sua professione, ma nella seconda met\u00e0 degli anni 1980 ha collaborato sporadicamente con la televisione cecoslovacca, negli studi di Bratislava. In questo periodo si \u00e8 occupato soprattutto di doppiaggio, negli studi di Zl\u00edn ha girato un film sui rom, a Praga ha girato un film sull'artista Rudolf Dzurko e successivamente ha girato alcuni documentari.\nNegli anni 1990 \u00e8 stato impegnato, perlopi\u00f9 come libero professionista, come sceneggiatore, cameraman e regista. Nella sua filmografia sono presenti pi\u00f9 di 500 titoli, fra programmi televisivi e film realizzati in larga misura negli studi della televisione slovacca di Bratislava e di Bansk\u00e1 Bystrica.\nNel 1991 \u00e8 stato nominato dal Parlamento slovacco al Consiglio della Repubblica federale cecoslovacca per l'emittenza radiotelevisiva e dall'Assemblea federale cecoslovacca \u00e8 stato nominato vicepresidente dello stesso Consiglio. Dal 1992 al 1994 \u00e8 stato contemporaneamente vicepresidente del Consiglio slovacco per l'emittenza radiotelevisiva."}
{"id": "6779613", "revid": "1573940", "url": "https://it.wikipedia.org/wiki?curid=6779613", "title": "Pomatostomus superciliosus", "text": "Il garrulo cigliabianche (Pomatostomus superciliosus ()) \u00e8 un uccello passeriforme della famiglia dei Pomatostomidae.\nEtimologia.\nIl nome scientifico della specie, \"superciliosus\", deriva dal latino e significa \"relativo alle sopracciglia\", in riferimento alla livrea di questi uccelli.\nDescrizione.\nDimensioni.\nMisura 17\u201322\u00a0cm di lunghezza, per 30-50 g di peso.\nAspetto.\nSi tratta di uccelli dall'aspetto paffuto e arrotondato, con grossa testa allungata che sembra incassata direttamente nel torso, becco falciforme lungo e lievemente ricurvo verso il basso, zampe forti e allungate, coda anch'essa piuttosto lunga e dall'estremit\u00e0 squadrata (che viene in genere portata eretta perpendicolarmente al corpo e lievemente spiegata a ventaglio) ed ali arrotondate. Nel complesso, i garruli cigliabianche appaiono molto simili al garrulo di Hall, rispetto al quale presentano dimensioni minori, colorazione pi\u00f9 scura e sopracciglio bianco pi\u00f9 sottile, nonch\u00e9 (e ci\u00f2 vale soprattutto per gli adulti) coda dalla punta squadrata anzich\u00e9 arrotondata.\nIl piumaggio \u00e8 di colore bruno su fronte, vertice, nuca, remiganti, codione, sottocoda e coda (nonch\u00e9 nella mascherina facciale fra i lati del becco e le tempie), mentre dorso ed ali presentano sfumature grigiastre: fianchi e ventre sono di colore bruno-grigiastro pi\u00f9 chiaro, mentre gola e petto sono di color bianco-\"beige\", lo stesso del bordo della coda. Come intuibile dal nome comune, sopra gli occhi \u00e8 presente un sopracciglio bianco che in questa specie \u00e8 molto esteso, partendo dalla fronte e giungendo fin quasi alla nuca, dove curva verso il basso fin quasi alla base del collo.\nLe femmine presentano area ventrale generalmente pi\u00f9 chiara rispetto ai maschi, tuttavia si tratta di differenze soggettive e non sempre immediatamente riconoscibili.\nIl becco e le zampe sono di colore nerastro, mentre gli occhi sono di color bruno scuro.\nBiologia.\nSi tratta di uccelli diurni, che vivono in gruppetti familiari di una decina d'individui, generalmente imparentati fra loro (una coppia riproduttrice e giovani di ambedue i sessi di pi\u00f9 covate precedenti). Questi uccelli passano la maggior parte della giornata al suolo o fra i rami bassi di cespugli ed alberi, cercando il cibo e tenendosi in contatto vocale continuo fra loro: sebbene siano in grado di volare per brevi distanze, essi s'involano piuttosto raramente. Sul far della sera, i gruppi si ritirano verso nidi costruiti appositamente per passarvi la notte.\nI richiami del garrulo cigliabianche sono piuttosto vari e cambiano a seconda della situazione: i pi\u00f9 comuni sono dei suoni ciacolanti di contatto, mentre su distanze pi\u00f9 ampie i vari membri di un gruppo comunicano mediante richiami bitonali simili a miagolii, non di rado con un esemplare che emette la prima nota ed n altro che gli risponde con la seconda. In caso di agitazione, questi uccelli emettono suoni aspri con frequenza direttamente proporzionale alla prossimit\u00e0 della fonte di turbamento (ad esempio un predatore o un gruppo rivale in sconfinamento).\nAlimentazione.\nIl garrulo cigliabianche \u00e8 un uccello insettivoro, la cui dieta si compone principalmente di insetti ed altri piccoli invertebrati, e, sebbene pi\u00f9 sporadicamente, anche di frutta, bacche e granaglie.\nIl cibo viene rinvenuto principalmente al suolo, frugando il terreno e smuovendo detriti, foglie secche e sassolini col lungo becco ricurvo, in maniera tale da portare le prede allo scoperto: soprattutto gli adulti tendono a seguire percorsi ben definiti all'interno del proprio territorio, mentre i giovani sono pi\u00f9 avventurosi.\nRiproduzione.\nQuesti uccelli sono in grado di riprodursi durante tutto l'arco dell'anno, preferendo per farlo il periodo umido fra luglio e novembre, durante il quale fra l'altro il numero di uova deposte \u00e8 maggiore.\nSi tratta di uccelli monogami, con le coppie che vengono assistite dagli altri membri del gruppo durante le varie fasi della riproduzione.\nIl nido \u00e8 a forma globosa, piuttosto grossolano e costruito da tutti i membri del gruppo con rametti intrecciati alla biforcazione di un tronco d'albero, mentre la camera di cova interna \u00e8 foderata di fibre vegetali, piumino e pelame (soprattutto nelle aree pi\u00f9 fresche): al suo interno la femmina depone 2-5 uova, che cova per circa 19 giorni, alternandosi con le altre femmine del gruppo. I maschi, nel frattempo, sorvegliano i dintorni e si occupano di reperire il cibo per s\u00e9 stessi e per le femmine.\nI \"pulli\" sono ciechi ed implumi alla schiusa: imbeccati e accuditi da tutti i membri del gruppo, essi sono in grado d'involarsi attorno ai venti giorni di vita, ma si allontanano definitivamente dal territorio natio solo mesi dopo.\nDistribuzione e habitat.\nIl garrulo cigliabianche \u00e8 endemico dell'Australia, della quale occupa gran parte del territorio a sud del Tropico del Capricorno, dal sud del Pilbara all'area a nord di Brisbane, mancando dalla fascia costiera sud-orientale e dalla Tasmania.\nSi tratta di uccelli piuttosto adattabili, che frequentano una certa variet\u00e0 di \"habitat\", dalla macchia secca a sclerofillo alle foreste aperte a predominanza di eucalipto, alle aree rocciose semiaride a spinifex: in generale, essi prediligono le aree con copertura cespugliosa o presenza di sottobosco dove cercare cibo e riparo.\nTassonomia.\nSe ne riconoscono quattro sottospecie:\nAlcuni autori riconoscerebbero inoltre una sottospecie \"gwendolenae\", rappresentata dalle popolazioni nominali dell'estremo nord-ovest dell'areale."}
{"id": "6779617", "revid": "767487", "url": "https://it.wikipedia.org/wiki?curid=6779617", "title": "Simav", "text": "Simav \u00e8 una citt\u00e0 turca, capoluogo dell'omonimo distretto nella provincia di K\u00fctahya, all'interno della regione dell'Egeo.\nIn questa localit\u00e0 scorre il fiume Simav."}
{"id": "6779618", "revid": "119984170", "url": "https://it.wikipedia.org/wiki?curid=6779618", "title": "My Little Pony - Equestria Girls - Forgotten Friendship", "text": "My Little Pony - Equestria Girls - Forgotten Friendship \u00e8 uno speciale televisivo animato in Flash basato sul franchise Hasbro \"My Little Pony - Equestria Girls\", e appartenente al ciclo dell'omonima serie animata, spin-off di \"My Little Pony - L'amicizia \u00e8 magica\". Sceneggiato da Nick Confalone e diretto da Ishi Rudell e Katrina Hadley, rappresenta il primo di una serie di mediometraggi televisivi andati in onda tra il 2018 e il 2019 sul canale televisivo Discovery Family.\n\"Forgotten Friendship\" \u00e8 stato trasmesso il 17 febbraio 2018, e seguito da \"Rollercoaster of Friendship\" a luglio dello stesso anno.\nLo speciale \u00e8 stato pubblicato in italiano sul canale YouTube di Hasbro il 10 marzo 2018, con il titolo \"Il rischio di essere dimenticati\".\nTrama.\nSunset Shimmer si ritrova in una situazione difficile quando scopre che le sue amiche hanno inspiegabilmente dimenticato la sua amicizia, e i loro ricordi si limitano alla sua versione prima del ballo autunnale, quando Sunset era ancora prepotente e crudele. Grazie all'aiuto di Princess Twilight Sparkle e della controparte umana di Trixie, Sunset riuscir\u00e0 a scoprire che Wallflower Blush, una solitaria studentessa della Canterlot High, ha adoperato un oggetto magico proveniente da Equestria da lei rinvenuto, la \"Pietra della memoria\" (\"Memory Stone\"), per cancellare dai compagni di scuola i ricordi positivi di Sunset Shimmer, allo scopo di vendicarsi del fatto di essere costantemente ignorata da tutti.\nDoppiatori.\nCast originale.\nNell'episodio vi sono anche altri doppiatori a coprire ruoli minori, tra cui James Kirk (Micro Chips) e Ingrid Nilson (Maud Pie).\nCanzoni.\nOltre alla colonna sonora di William Anderson, \"Forgotten Friendship\" comprende due canzoni:\nPubblicazione.\n\"Forgotten Friendship\" \u00e8 andato in onda in prima TV su Discovery Family il 17 febbraio 2018, in una versione tagliata della durata di 44 minuti. In seguito, tra il 9 marzo e il 6 aprile, lo speciale \u00e8 stato pubblicato sotto forma di cinque episodi della durata totale di 50 minuti sul canale YouTube di Hasbro.\nContemporaneamente, tra il 10 marzo e il 7 aprile 2018, sullo stesso canale sono stati pubblicati anche gli episodi in doppiaggio italiano, con il titolo \"Il rischio di essere dimenticati\" (o \"Sunset Shimmer's Saga\", \"la saga di Sunset Shimmer\", stando al titolo del video caricato su YouTube).\nHome video e streaming.\nIl 1\u00ba ottobre 2018, \"Forgotten Friendship\" e il sequel \"Rollercoaster of Friendship\" sono diventati disponibili negli Stati Uniti sul servizio di video streaming Netflix.\nUn DVD contenente i due speciali \u00e8 stato pubblicato nel Regno Unito il 1\u00ba novembre 2018.\nLibro.\nPrima della messa in onda dello speciale, un adattamento della storia sotto forma di libro intitolato \"A Friendship to Remember\", di Perdita Finn, \u00e8 stato pubblicato il 5 dicembre 2017."}
{"id": "6779623", "revid": "1573940", "url": "https://it.wikipedia.org/wiki?curid=6779623", "title": "Geophaps", "text": "Geophaps \u00e8 un genere di uccelli della sottofamiglia Raphinae (famiglia Columbidae), endemico dell'Australia.\nTassonomia.\nIl genere comprende le seguenti specie:"}
{"id": "6779625", "revid": "767487", "url": "https://it.wikipedia.org/wiki?curid=6779625", "title": "Terrore ad alta quota", "text": "Terrore ad alta quota (\"Collision Course\") \u00e8 un film del 2012 diretto da Fred Olen Ray.\nTrama.\nKate \u00e8 una donna che nella sua vita ha subito un terribile lutto. Suo marito, che amava profondamente, \u00e8 deceduto in un incidente aereo e lei ha impiegato molto tempo per superare questa tragedia. Una volta che ci \u00e8 riuscita per\u00f2 ha deciso di condividere la sua esperienza con gli altri e ha scritto un libro raccontando la sua storia. Il libro ha avuto successo e Kate ha appena terminato un lungo tour che l'ha portata in giro per il mondo a presentare il suo romanzo. Adesso per\u00f2 sta finalmente tornando a casa, dove ad aspettarla c'\u00e8 sua figlia. Sale dunque sull'aereo che dovrebbe condurla a destinazione quando qualcosa di imprevisto accade, una tempesta solare investe il velivolo uccidendo pilota e copilota. A bordo si scatena il panico perch\u00e9 tutti sono convinti di stare andando incontro a morte certa, e anche Kate per un attimo non sa come reagire, attanagliata dal tragico ripetersi degli eventi che hanno condotto alla morte di suo marito. Alla fine per\u00f2 decide di farsi coraggio, perch\u00e9 il suo desiderio \u00e8 quello di poter abbracciare di nuovo sua figlia. Collaborando con altre persone a bordo cerca cos\u00ec di far atterrare l'aereo salvando il resto dei passeggeri."}
{"id": "6779627", "revid": "634034", "url": "https://it.wikipedia.org/wiki?curid=6779627", "title": "Deliri", "text": ""}
{"id": "6779637", "revid": "287204", "url": "https://it.wikipedia.org/wiki?curid=6779637", "title": "\u02bf\u0100\u02bei\u1e0d bin \u02bfAbd All\u0101h al-Qarn\u012b", "text": ""}
{"id": "6779638", "revid": "452415", "url": "https://it.wikipedia.org/wiki?curid=6779638", "title": "Antonio Catenacci", "text": "Biografia.\nCelibe, di professione farmacista presso la \"farmacia Gramiccia\", era un personaggio abbastanza popolare e stimato nella Roma dell'epoca. \nIl 29 maggio del 1850 subisce un primo fermo di polizia per aver organizzato un lancio di fuochi d'artificio per commemorare l'anniversario della Repubblica Romana. \nIn quell'occasione Catenacci \u00e8 condannato a vent'anni di lavori forzati, pena commutata in appello nell'esilio perpetuo, proprio in virt\u00f9 della sua professione e popolarit\u00e0, nonch\u00e9 per le molteplici suppliche inoltrate dai suoi familiari al Santo Padre. \nIn esilio vive a Genova dove conosce altri patrioti, da dove parte in nave tra il 2-3 luglio 1853 per sbarcare il 10 luglio a Fiumicino insieme ad altri rivoluzionari mazziniani, provenienti da Genova; tra questi, molti esuli della Repubblica Romana del '49. \nIl 6 agosto Catenacci vien arrestato dalla polizia pontificia nel porto di Ripa grande sul Tevere e rinchiuso nel carcere di S. Michele. Sar\u00e0 uno dei primi e pi\u00f9 importanti delatori che sveleranno alle autorit\u00e0 pontificie il tentativo sovversivo mazziniano in atto nell'estate del 1853, che si concluder\u00e0 con il processo al suo principale organizzatore, l'avvocato Giuseppe Petroni. \nCatenacci, cardiopatico, muore in carcere per un aneurisma il 9 gennaio del 1854."}
{"id": "6779641", "revid": "587852", "url": "https://it.wikipedia.org/wiki?curid=6779641", "title": "Campionato mondiale Superbike 2018", "text": "Il campionato mondiale Superbike 2018 \u00e8 la trentunesima edizione del campionato mondiale Superbike.\nStagione.\nIl titolo piloti \u00e8 stato vinto, con quattro gare d'anticipo sulla fine del campionato, dal britannico Jonathan Rea, in sella ad una Kawasaki ZX-10R. Con questo titolo Rea eguaglia l'inglese Carl Fogarty a quota quattro titoli vinti, diventando per\u00f2 il primo pilota nella storia del mondiale Superbike a vincere il titolo per quattro stagioni consecutive. Il titolo costruttori, con un margine di 111 punti sulla pi\u00f9 vicina delle inseguitrici, va a Kawasaki Racing. La prima edizione del Trofeo indipendenti va allo spagnolo Xavi For\u00e9s in sella alla Ducati Panigale R del team italiano Barni Racing.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli. A partire da questa stagione, contestualmente alla classifica mondiale, vi sono alcuni piloti (indicati in tabella come piloti della \"classe IND\") che concorrono per il trofeo indipendenti (vi partecipano infatti i piloti dei team che non sono di diretta emanazione di una casa motociclistica).\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "6779642", "revid": "287204", "url": "https://it.wikipedia.org/wiki?curid=6779642", "title": "\u02bf\u0100\u02beisha al-Taym\u016br", "text": ""}
{"id": "6779643", "revid": "287204", "url": "https://it.wikipedia.org/wiki?curid=6779643", "title": "\u02bf\u0100\u02beisha del Marocco", "text": ""}
{"id": "6779646", "revid": "486946", "url": "https://it.wikipedia.org/wiki?curid=6779646", "title": "\u02bfAbb\u0101s I", "text": ""}
{"id": "6779649", "revid": "767487", "url": "https://it.wikipedia.org/wiki?curid=6779649", "title": "Le reiette", "text": "Le reiette (\"The Outcasts\") \u00e8 un film comico per ragazzi del 2017 diretto da Peter Hutchings ed interpretato da un cast corale formato da Ashley Rickards, Victoria Justice, Avan Jogia, Eden Sher, Peyton List, Claudia Lee, Katie Chang e Jazmyn Richardson.\nIl film \u00e8 stato distribuito in sale limitate e tramite video-on-demand il 14 aprile 2017 da Swen Releasing.\nIn Italia \u00e8 stato pubblicato su Netflix in 14 agosto 2017.\nTrama.\nDopo essere rimaste vittime di uno scherzo umiliante da parte della reginetta del liceo, Jodi e la migliore amica Mindy tramano la loro vendetta unendo tutte le forze dei nerd della scuola per rovesciare lo strapotere degli studenti pi\u00f9 popolari una volta per tutte. Ci\u00f2 che si desidera, per\u00f2, spesso porta a conseguenze impreviste, che rovinano quasi l\u2019amicizia tra le due ragazze e la nascente storia d\u2019amore di Jodi con Dave.\nProduzione.\nIl 13 maggio 2014, entrarono nel cast (originariamente intitolato The Outskirts), Eden Sher, Avan Jogia, Claudia Lee, Victoria Justice, Ashley Rickards, Peyton List, Katie Chang e William Peltz. L'8 agosto, Frank Whaley si \u00e8 unito al film per interpretare Herb, il padre di Jodi.\nVictoria Justice e Avan Jogia hanno recitato insieme nel film \"Spectacular!\" e nella serie televisiva \"Victorious\".\nRiprese.\nLe riprese sono iniziate il 2 luglio 2014 a New York. Nel mese di agosto, le riprese si sono svolte presso la John L. Miller Great Neck North High School e in altre localit\u00e0 intorno a Great Neck e Port Washington.\nPromozione.\nIl 29 luglio 2014, due immagini del film sono state rivelate da Entertainment Weekly. Il 14 maggio 2015 il poster ufficiale \u00e8 stato pubblicato attraverso i social network del cast.\nDistribuzione.\nNel marzo 2017, Swen Group ha acquisito i diritti di distribuzione del film. Il 14 aprile 2017, il film \u00e8 stato rilasciato in sale limitate e in on-demand. Il 14 agosto 2017 \u00e8 stato rilasciato su Netflix.\nAccoglienza.\nCritica.\nSu Rotten Tomatoes ha un indice di gradimento del 57% con un voto medio di 5,9 su 10, basato su 7 recensioni.\nKimber Myers del Los Angeles Times scrive \"\"Frequentemente divertente e generalmente innocuo, The Outcasts non porta nulla di nuovo alla commedia adolescenziale, ma questa \u00e8 la cosa bella del sottogenere per i suoi spettatori\".\nRichard Koeper del Chicago Sun-Times ha dato una recensione negativa scrivendo \"Prima che finisse, lo stavo gi\u00e0 dimenticando\"\"."}
{"id": "6779651", "revid": "72396", "url": "https://it.wikipedia.org/wiki?curid=6779651", "title": "Pirganj", "text": ""}
{"id": "6779655", "revid": "298229", "url": "https://it.wikipedia.org/wiki?curid=6779655", "title": "Campionati italiani assoluti di atletica leggera indoor 2018", "text": "I XLIX Campionati italiani assoluti di atletica leggera indoor si sono svolti al Palaindoor di Ancona, sede della manifestazione per l'undicesima volta, dal 16 al 19 febbraio 2018 e hanno visto l'assegnazione di 26 titoli (13 maschili e 13 femminili).\nDurante la manifestazione sono stati assegnati anche i titoli dei campionati italiani di societ\u00e0 indoor: lo scudetto \u00e8 stato assegnato, sia al maschile che al femminile, all'Atletica Studentesca Rieti Andrea Milardi, seguita, per quanto riguarda le donne, dalla Bracco Atletica e dell'Atletica Vicentina, mentre per gli uomini al secondo posto si \u00e8 piazzata l'Atletica Vicentina seguita dall'Atletica Riccardi Milano 1946.\nNella giornata di sabato 17 febbraio si \u00e8 svolta la consegna della medaglia di bronzo a Chiara Rosa per gli Europei indoor di G\u00f6teborg 2013, in seguito alla squalifica per doping della russa Evgenija Kolodko, decisa nel 2016."}
{"id": "6779657", "revid": "345405", "url": "https://it.wikipedia.org/wiki?curid=6779657", "title": "'Abb\u0101s Hilm\u012b II", "text": ""}
{"id": "6779658", "revid": "486946", "url": "https://it.wikipedia.org/wiki?curid=6779658", "title": "\u02bfAbb\u0101s \u1e24ilm\u012b I", "text": ""}
{"id": "6779659", "revid": "287204", "url": "https://it.wikipedia.org/wiki?curid=6779659", "title": "\u02bfAbb\u0101s ibn al-Ahnaf", "text": ""}
{"id": "6779660", "revid": "92723", "url": "https://it.wikipedia.org/wiki?curid=6779660", "title": "Giovanni Codinachs Tuneu", "text": "Biografia.\nGiovanni nacque a Santa Eug\u00e8nia de Berga, in provincia di Barcellona, perdette il padre all'et\u00e0 di otto mesi e sua madre, Eugenia Teneu dovette occuparsi da sola dei cinque figli. Tutti ricevettero l'istruzione primaria presso la scuola parrocchiale che funzion\u00f2 senza interruzione dall'inizio del secolo fino alla rivoluzione sotto l'egida dell'energico parroco padre Porsals. La famiglia di Giovanni era profondamente devota, e diede alla Chiesa sei sacerdoti e sei religiosi Clarettiani. All'et\u00e0 di otto anni, Giovanni assistette alla prima messa dello zio Jos\u00e9 Mar\u00eda; nell'omelia il novello sacerdote parl\u00f2 a lungo della bellezza della vocazione e Giovanni rimase profondamente colpito. Dopo la celebrazione, lo zio diede a Giovanni una medaglia che raffigurava l'allora beato padre Claret, suggerendogli di recitare una volta al giorno un Padre nostro perch\u00e9 il beato intercedesse nel discernimento della sua vocazione. Avrebbe voluto entrare in seminario gi\u00e0 a nove anni, ma i responsabili risposero che doveva aspettare un altro anno. I suoi fratelli, scherzando, gli dicevano che non sarebbe stato in grado di portare a termine gli studi. \"in questo caso\" - rispondeva Giovanni - \"servir\u00f2 come calzolaio\". A dieci anni entr\u00f2 nel postulantato di Cervera il 3 luglio del 1924, per poi proseguire gli studi a Barbastro e a Vic. Qui soffr\u00ec una dura prova: la meningite acuta, dalla quale guar\u00ec completamente, dopo non poche sofferenze.\nGiovanni non aveva un talento superiore, ma era molto metodico e questa caratteristica gli permise di portare a termine il suo piano di studi. Aspirava alla missione, era allegro, ma di carattere piuttosto nervoso. Si trovava a Barbastro per terminare i suoi studi quando venne sorpreso dalla guerra civile.\nInsieme a una sessantina di confratelli venne arrestato il 20 luglio del 1936, dalle milizie anarchiche sotto il comando del governo repubblicano che presero il potere in citt\u00e0 subito dopo il golpe militare; venne recluso nel salone della scuola dei padri Scolopi. Il 12 agosto 1936 firm\u00f2 la lettera di offerta alla Congregazione con queste parole:\nInsieme a 19 suoi confratelli venne fucilato la mattina del 13 agosto sul ciglio di una strada fuori citt\u00e0, fece parte del terzo gruppo di clarettiani di Barbastro che subirono il martirio. I loro corpi sono stati gettati in una fossa comune.\nDopo la guerra i resti dei martiri furono riesumati e si possono venerare oggi nella cripta della casa museo a Barbastro. Nel 2013 \u00e8 uscito un film sulla vicenda intitolato \"Un Dios prohibido\" per la regia di Pablo Moreno.\nCulto.\nLa beatificazione avvenne a Roma, ad opera di Giovanni Paolo II, il 25 ottobre 1992. La Chiesa cattolica lo ricorda il 13 agosto."}
{"id": "6779662", "revid": "767487", "url": "https://it.wikipedia.org/wiki?curid=6779662", "title": "Royal Shrovetide Football", "text": "La Royal Shrovetide Football \u00e8 una partita di calcio medievale (solo vagamente simile al Calcio storico fiorentino) che si tiene ogni anno ad Ashbourne una piccola cittadina del Derbyshire, in Inghilterra. La competizione si svolge ogni anno il marted\u00ec grasso e il mercoled\u00ec delle ceneri.\nLe due squadre si chiamano \"Up\u2019ards\" e \"Down\u2019ards\", ovvero squadre composte dagli abitanti di Ashbourne rispettivamente nati a nord o a sud del fiume Henmore.\nRegole.\nLa manifestazione ha semplici regole:\nIl giocatore che fa gol viene portato a spalla dai suoi compagni di squadra nel cortile del The Green Man Royal Hotel e al Boswell Bar, due luoghi molto conosciuti di Ashbourne."}
{"id": "6779664", "revid": "297059", "url": "https://it.wikipedia.org/wiki?curid=6779664", "title": "Ritratto di Jacopo Sansovino", "text": "Il dipinto dal titolo Ritratto di Jacopo Sansovino \u00e8 opera del pittore Jacopo Tintoretto (1518-1594). Si chiamava in realt\u00e0 Jacopo Robusti ed era detto anche \"il Furioso\", per il dinamismo con cui dipingeva e per la sensazione di luce e di grande movimento che dava alle sue opere.\nDescrizione.\nSul fondo di questo ritratto si legge: \"Jacopo Tatti Sansovino\". In origine questa tela era di propriet\u00e0 di Francesco de' Medici. La datazione probabile si riferisce all'anno in cui Tintoretto fu accolto nell'Accademia delle arti del disegno di Firenze. Architetto e scultore fiorentino, Jacopo Sansovino lavor\u00f2 molti anni a Venezia, lasciando la sua impronta di architetto nell'architettura cinquecentesca della citt\u00e0. Qui \u00e8 ritratto quattro anni circa prima della morte: su un fondo bruno scuro, non uniforme, risaltano la folta barba bianca e la mano che stringe il compasso e lo scalpello, a sintetizzare le arti in cui Tatti eccelse durante la sua carriera. Il dipinto, firmato \"Jacobus Tentorettus\", \u00e8 inserito in una ricca cornice dorata barocca, impreziosita da un motivo a nastro di foglie d'alloro.\nDa questa immagine fu tratta una incisione da Carlo Lasinio (1759 \u20131838). \nRepliche.\nIl \"Ritratto di Jacopo Sansovino\", olio su tela, 1566 circa, 49\u00d736 cm, conservato a Weimar, allo Staatliche Kunstsammlungen forse \u00e8 servito come modello autografo per il dipinto agli Uffizi. Una replica \u00e8 rappresentata dal \"Ritratto di Jacopo Sansovino\", 1566 circa, olio su tela, 48x40, conservato a Newport (Rhode Island), nella Collezione W. Coles Cuball e una volta conservato a Firenze, nella Collezione Volterra e per la prima volta descritto dal Fiocco. "}
{"id": "6779665", "revid": "287204", "url": "https://it.wikipedia.org/wiki?curid=6779665", "title": "Alfred Matthew &quot;Weird Al&quot; Yankovic", "text": ""}
{"id": "6779666", "revid": "287204", "url": "https://it.wikipedia.org/wiki?curid=6779666", "title": "\u02bfAbd All\u0101h al-W\u0101f\u012b", "text": ""}
{"id": "6779669", "revid": "287204", "url": "https://it.wikipedia.org/wiki?curid=6779669", "title": "\u02bfAbd All\u0101h al-Y\u0101f\u012b", "text": ""}
{"id": "6779686", "revid": "287204", "url": "https://it.wikipedia.org/wiki?curid=6779686", "title": "\u02bfAbd All\u0101h ibn Mu\u02bf\u0101wiya al-\u1e6c\u0101lib\u012b", "text": ""}
{"id": "6779689", "revid": "287204", "url": "https://it.wikipedia.org/wiki?curid=6779689", "title": "\u02bfAbd al-\u02bfAz\u012bz Fahm\u012b", "text": ""}
{"id": "6779690", "revid": "287204", "url": "https://it.wikipedia.org/wiki?curid=6779690", "title": "\u02bfAbd al-\u02bfAz\u012bz ibn Mu\u1e25ammad ibn Sa\u02bf\u016bd", "text": ""}
{"id": "6779691", "revid": "287204", "url": "https://it.wikipedia.org/wiki?curid=6779691", "title": "\u02bfAbd al-\u02bfAz\u012bz ibn \u02bfAbd All\u0101h ibn B\u0101z", "text": ""}
{"id": "6779693", "revid": "287204", "url": "https://it.wikipedia.org/wiki?curid=6779693", "title": "\u02bfAbd al-B\u0101si\u1e6d S\u012bd\u0101", "text": ""}
{"id": "6779695", "revid": "287204", "url": "https://it.wikipedia.org/wiki?curid=6779695", "title": "\u02bfAbd al-\u1e24am\u012bd Ibn B\u0101d\u012bs", "text": ""}
{"id": "6779696", "revid": "486946", "url": "https://it.wikipedia.org/wiki?curid=6779696", "title": "\u02bfAbd al-Il\u0101h al-Bash\u012br al-Nu\u02bfaym\u012b", "text": ""}
{"id": "6779698", "revid": "287204", "url": "https://it.wikipedia.org/wiki?curid=6779698", "title": "Torre dell'Orologio (Tirana)", "text": "La Torre dell'Orologio (in albanese: \"Kulla e Sahatit\") \u00e8 un edificio situato in piazza Scanderbeg. Fu costruito nel 1811 a Tirana, in Albania, da Et\u00ebhem Bey Mollaj, un poeta che fin\u00ec anche la Moschea Ethem Bey accanto alla torre dell'orologio. \u00c8 un monumento di cultura di prima categoria, approvato il 24 maggio 1948.\nLe scale hanno 90 gradini che vanno a spirale. \u00c8 alto 35 metri ed era l'edificio pi\u00f9 alto della citt\u00e0 dell\u2019epoca. Nel 2016, anno dell\u2019ultimo restauro, 9.833 turisti hanno visitato la torre.\nStoria.\nLa torre dell'orologio fu costruita dai turchi ottomani e in origine aveva una campana di Venezia, che segnava il tempo ogni ora. Nel 1928, il Comune di Tirana acquist\u00f2 un nuovo orologio in Germania, in sostituzione di quello esistente. L'orologio fu distrutto dai bombardamenti durante la Seconda Guerra Mondiale e fu sostituito nel 1946 con un orologio a numeri romani da una chiesa di Scutari. Nel 1970, l'orologio dei numeri romani fu sostituito da un orologio cinese. La torre fu sottoposta a lavori di ristrutturazione nel 1981 e anche nel 1999. L'accesso alla cima della torre \u00e8 stato reso disponibile gratuitamente dal 1996. Altri restauri sono stati fatti negli anni 2000 fino all\u2019ultimo del 2016.\nArchitettura.\nLa sua base \u00e8 quadrata e nella parte superiore dei locali ci sono il meccanismo e la campana dell'orologio. La torre dell'orologio ha solo un cancello per l'ingresso. La parte inferiore \u00e8 stata costruita con uno spesso muro di pietra che porta scale di ferro, prima in legno, che conducono alla parte superiore della torre. La sua illuminazione \u00e8 realizzata da finestre strette come torrette. Nella parte superiore del pavimento \u00e8 impostato il meccanismo dell'orologio. La modifica del meccanismo dell'orologio con suono nell'orologio di campo meccanizzato ha portato cambiamenti all'aspetto originale di questa torre dell'orologio. Questo intervento fu fatto nel 1928, ricostruendo i piani superiori come li vediamo oggi. \u00c8 stato restaurato l'ultima volta nel 2016 dal Comune."}
{"id": "6779705", "revid": "2056951", "url": "https://it.wikipedia.org/wiki?curid=6779705", "title": "Spinifex", "text": ""}
{"id": "6779711", "revid": "287204", "url": "https://it.wikipedia.org/wiki?curid=6779711", "title": "\u02bfAbd al-Il\u0101h bin \u02bfAbd al-\u02bfAz\u012bz \u0100l Sa\u02bf\u016bd", "text": ""}
{"id": "6779712", "revid": "93556", "url": "https://it.wikipedia.org/wiki?curid=6779712", "title": "Borgo Veneto", "text": "Borgo Veneto (\"Borgo\" in veneto) \u00e8 un comune italiano di abitanti della provincia di Padova in Veneto, istituito il 17 febbraio 2018 e nato dalla fusione dei comuni di Megliadino San Fidenzio, Saletto e Santa Margherita d'Adige.\nSecondo quanto stabilito dallo statuto comunale, il centro amministrativo di Borgo Veneto \u00e8 posto in localit\u00e0 Saletto, presso la sede municipale dell'ex comune omonimo.\nGeografia fisica.\nIl comune di Borgo Veneto dista circa 45\u00a0km da Padova, 35 da Rovigo, 50 da Vicenza e 60 da Verona, ed \u00e8 situato in un territorio pianeggiante di origine alluvionale.\nGeografia antropica.\nBorgo Veneto \u00e8 suddiviso nelle frazioni (definite \"localit\u00e0\" dallo statuto comunale) di:\nAltre localit\u00e0 e contrade minori di Borgo Veneto sono: Ponte Franco, Umberto I, Cabriani, Roaro.\nStoria.\nNel 2001 fu costituita l'Unione Megliadina, unione dei comuni di Megliadino San Fidenzio, Megliadino San Vitale, Saletto e Santa Margherita d'Adige.\nNel 2017 le quattro amministrazioni comunali, attraverso vari incontri con la cittadinanza, hanno sondato la possibilit\u00e0 di procedere al passo ulteriore della fusione. Tramite un questionario rivolto a tutta la cittadinanza, in ciascun comune la maggioranza assoluta dei nuclei familiari si \u00e8 espressa favorevolmente alla fusione. Nei questionari era data anche la possibilit\u00e0 di scegliere il nome del futuro comune fra Atesia, Borgo Veneto, Fiumana o Quattroville; il nome preferito \u00e8 risultato Quattroville (37% delle preferenze), seguito da Borgo Veneto (30,7%).\nVisto l'esito favorevole del sondaggio, i quattro comuni hanno chiesto alla Giunta regionale del Veneto di\nrendersi promotrice di un disegno di legge di costituzione del nuovo comune denominato \"Quattroville\".\nLa Giunta Regionale, con deliberazione n. 1649 del 17 ottobre 2017, ha indetto il referendum consultivo sul progetto di legge, che si \u00e8 tenuto il 17 dicembre 2017. Nel referendum, tre comuni si sono espressi a favore della fusione, mentre a Megliadino San Vitale i voti contrari (519) sono stati superiori ai voti favorevoli (318).\nValutati i risultati del referendum, il Consiglio regionale del Veneto ha dato il via libera al progetto\ndi legge prevedendo la fusione dei soli comuni di Megliadino San Fidenzio, Saletto e Santa Margherita D'Adige, col nuovo nome di \"Borgo Veneto\" proposto dalle amministrazioni comunali.\nInfrastrutture e trasporti.\nFerrovieBorgo Veneto, in localit\u00e0 Saletto, ha una propria stazione ferroviaria posta sulla linea Mantova-Monselice; essa \u00e8 servita da corse regionali svolte da Trenitalia e Sistemi Territoriali nell'ambito del contratto di servizio stipulato con la Regione Veneto.\nAutobusBorgo Veneto \u00e8 servito da numerose linee BUSITALIA - SITA nord.\nCollegamenti autostradaliIl comune \u00e8 raggiungibile attraverso l'autostrada A31 Valdastico, uscendo al casello posto in localit\u00e0 Santa Margherita d'Adige.\nEconomia.\nAgricoltura e zootecnia.\nQuello agricolo \u00e8 tuttora un comparto di primaria importanza per l'economia locale; oltre alle tipiche colture cerealicole, molto presente \u00e8 quella del tabacco, che caratterizza in particolare la porzione pi\u00f9 settentrionale del territorio a ridosso del fiume Frassine, in localit\u00e0 Pr\u00e0 di Botte.\nUn discreto numero di fattorie e di allevamenti avicoli completano il quadro, generando tra l'altro un indotto che si trasferisce anche nel commercio al dettaglio di prodotti alimentari.\nIndustria e artigianato.\nBorgo Veneto pu\u00f2 contare nel suo complesso su numerosi insediamenti produttivi di piccole dimensioni operanti in svariati settori, in particolare nella produzione del mobile in stile.\nCommercio e servizi.\nNel territorio comunale ha sede la Costantin spa, azienda di distribuzione carburanti presente prevalentemente nel Triveneto e i centri commerciale Megliadino e Donatello.\nNel pi\u00f9 antico e restaurato edificio della municipalit\u00e0, risalente al 1400 e ubicato in Piazza della Vittoria, \u00e8 stata allestita una fornita biblioteca, completa di aula studio.\nSociet\u00e0.\nIstituzioni, enti e associazioni.\nAQS Borgo VenetoSociet\u00e0 calcistica fondata nel 2015, nata dalla fusione delle societ\u00e0 calcistiche Atheste Padovana e dal Quadrifoglio, con la prima squadra militante nel Campionato FIGC Veneto di Prima Categoria.\nAssociazione Musici e Sbandieratori\nOgni localit\u00e0 del comune presenta un proprio gruppo di sbandieratori, indipendente dal comitato del Palio di Montagnana, pur continuando a partecipare agli eventi ad esso collegato.\nAmministrazione.\nFonte: Ministero dell'interno"}
{"id": "6779713", "revid": "72396", "url": "https://it.wikipedia.org/wiki?curid=6779713", "title": "Arteaga", "text": ""}
{"id": "6779715", "revid": "287204", "url": "https://it.wikipedia.org/wiki?curid=6779715", "title": "\u02bfAbd al-Il\u0101h bin \u02bfAbd al-\u02bfAz\u012bz Al Sa\u02bf\u016bd", "text": ""}
{"id": "6779716", "revid": "1543377", "url": "https://it.wikipedia.org/wiki?curid=6779716", "title": "Volley N\u00e4fels 2016-2017", "text": "Questa voce raccoglie le informazioni riguardanti il Volley N\u00e4fels nella stagione 2016-2017.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "6779721", "revid": "1005847", "url": "https://it.wikipedia.org/wiki?curid=6779721", "title": "Distretto di Croia", "text": ""}
{"id": "6779725", "revid": "1573940", "url": "https://it.wikipedia.org/wiki?curid=6779725", "title": "Pomatostomus ruficeps", "text": "Il garrulo capocastano (Pomatostomus ruficeps ()) \u00e8 un uccello passeriforme della famiglia dei Pomatostomidae.\nEtimologia.\nIl nome scientifico della specie, \"ruficeps\", deriva dal latino e significa \"dalla testa rossiccia\", in riferimento alla livrea di questi uccelli: il loro nome comune altro non \u00e8 che la traduzione di quello scientifico.\nDescrizione.\nDimensioni.\nMisura 19\u201323\u00a0cm di lunghezza, per 50-60 g di peso.\nAspetto.\nSi tratta di uccelli dall'aspetto paffuto e arrotondato, con grossa testa allungata che sembra incassata direttamente nel torso, becco falciforme lungo e lievemente ricurvo verso il basso, zampe forti e allungate, coda anch'essa piuttosto lunga e dall'estremit\u00e0 arrotondata (che viene in genere portata eretta perpendicolarmente al corpo e lievemente spiegata a ventaglio) ed ali arrotondate. Nel complesso, questi uccelli sono molto simili agli altri garruli australiani, rispetto ai quali possiedono meno bianco su gola e petto ed aspetto nel complesso pi\u00f9 slanciato.\nIl piumaggio (come intuibile dal Nome comune e dal nome scientifico) \u00e8 di color bruno-ruggine su fronte, vertice e parte superiore della nuca: i lati del collo e la sua parte posteriore, il dorso, la parte inferiore e laterale del petto, il ventre e i fianchi sono di colore bruno scuro, mentre le ali e la coda sono di color bruno nocciola, con quest'ultima e le copritrici orlate di bianco-\"beige\". Gola e parte superiore e centrale del petto (con aspetto a cuneo che si protende verso il ventre) sono di colore bianco, cos\u00ec come bianco \u00e8 il sopracciglio, mentre sulla faccia \u00e8 presente una mascherina di colore bruno-nerastro che dai lati del becco raggiunge l'occhio e da l\u00ec attraverso guance e tempia si congiunge al bruno della nuca.\nBecco e zampe sono di colore nerastro, mentre gli occhi sono di color bruno scuro.\nBiologia.\nSi tratta di uccelli dalle abitudini di vita essenzialmente diurne, che all'infuori della stagione riproduttiva vivono in gruppi a base familiare (una coppia riproduttrice coi figli, soprattutto maschi, di pi\u00f9 covate precedenti) che possono contare dai 3 ai 23 componenti. I membri di un gruppo passano molto tempo assieme, tolettandosi a vicenda e ritirandosi verso sera in nidi comuni costruiti fra gli alberi.\nI vari membri di un gruppo si tengono in costante contatto vocale fra loro, mediante richiami simili ai versi di un gabbiano o dell'aquila minore australiana: rispetto agli altri garruli australiani, tuttavia, il garrulo capocastano \u00e8 pi\u00f9 timido e meno vocale, e se disturbato si nasconde velocemente fra la vegetazione, eventualmente alzandosi in volo all'ultimo momento per planare a distanza di sicurezza.\nAlimentazione.\nSi tratta di uccelli insettivori, che passano la maggior parte della giornata alla ricerca di cibo soprattutto al suolo, dove col forte becco sono in grado di sondare il legno marcio, i buschi del terreno e le intercapedini sotto sassi, foglie secche e detriti, al fine di portare allo scoperto le prede, costituite da piccoli insetti (specialmente coleotteri, bruchi, termiti e formiche) ed altri piccoli invertebrati. A differenza degli altri garruli australiani, il garrulo capocastano non plana sulle proprie prede per ghermirle.\nRiproduzione.\nLa stagione riproduttiva va da giugno a dicembre, con la maggior parte delle deposizioni durante il mese di settembre: si tratta di uccelli monogami, le cui coppie vengono aiutate dagli altri membri del gruppo durante le varie fasi della riproduzione.\nIl nido \u00e8 voluminoso (50\u00a0cm di diametro, fino a 100 d'altezza) e grossolano, a forma globosa, e viene costruito da tutti i membri del gruppo alla biforcazione di un tronco, fra i 4 e i 10 m d'altezza, intrecciando rametti sottili: spesso i nidi degli anni precedenti vengono rimaneggiati e riutilizzati per pi\u00f9 stagioni di fila.\nAll'interno della camera di cova, spesso foderata di fibre vegetali, la femmina depone 2-6 uova (anche se quest'ultimo valore, inusuamente alto, farebbe pensare a pi\u00f9 femmine che depongono in un singolo nido) di colore bianco-grigiastro con pezzature pi\u00f9 scure, che essa provvede a covare alternandosi con le altre femmine del gruppo (mentre i maschi si occupano di reperire il cibo e di tenere a bada i dintorni) per circa venti giorni, al termine dei quali schiudono \"pulli\" ciechi ed implumi.\nI nidiacei vengono imbeccati da tutti i membri del gruppo: in tal modo essi divengono in grado d'involarsi attorno ai 21-25 giorni di vita, sebbene rimangano col proprio gruppo natio ancora per mesi prima di allontanarsene in maniera definitiva e disperdersi.\nLa presenza di aiutanti durante l'evento riproduttivo \u00e8 di cruciale importanza in questa specie: \u00e8 stato osservato che le covate sono tanto pi\u00f9 numerose quanto maggiori sono le dimensioni del gruppo (nell'ordine di un pulcino in pi\u00f9 ogni tre membri del gruppo), e che le coppie si riproducono con difficolt\u00e0, quando non del tutto, se separate dal resto del gruppo.\nDistribuzione e habitat.\nIl garrulo capocastano \u00e8 endemico dell'Australia, della quale abita la porzione orientale del bacino del Lago Eyre e la parte centrale e occidentale del bacino Murray-Darling, dal Queensland sud-occidentale all'Australia Meridionale nord-orientale al Nuovo Galles del Sud occidentale e alle propaggini nord-occidentali del Victoria.\nL\"'habitat\" di questi uccelli \u00e8 rappresentato dal \"mallee\" e dalle aree di boscaglia semiarida ed arida a predominanza di mulga, prediligendo le aree sabbiose e quelle prossime ai letti prosciugati dei fiumi."}
{"id": "6779734", "revid": "22475", "url": "https://it.wikipedia.org/wiki?curid=6779734", "title": "Nippon Telenet", "text": ""}
{"id": "6779741", "revid": "287204", "url": "https://it.wikipedia.org/wiki?curid=6779741", "title": "Coppa Italia 2002-2003 (calcio femminile)", "text": "L'edizione 2002-2003 \u00e8 stata la trentunesima della storia della Coppa Italia di calcio femminile. Il trofeo \u00e8 stato vinto per la quarta volta dall'Enterprise Lazio, che ha sconfitto in finale la Torres.\nSquadre partecipanti.\nAl torneo hanno partecipato le 14 squadre di Serie A, le 12 squadre di Serie A2 e le 48 squadre di Serie B.\nSerie B.\nGirone A\nGirone B\nGirone C\nGirone D\nPrima fase.\nLe gare del primo turno sono state giocate il 15, il 22 e il 29 (solo nei triangolari) settembre 2002. Le squadre sono state suddivise in 11 raggruppamenti, 2 triangolari e un accoppiamento unico secondo il criterio di vicinoriet\u00e0. Le vincenti dei due triangolari e dell'accoppiamento unico accedono direttamente alla terza fase. Vi hanno partecipato le squadre partecipanti alla Serie A2 e alla Serie B.\nSeconda fase.\nAlla seconda fase sono state ammesse le vincitrici dei gironi della prima fase, eccetto le vincitrici dei gironi 4, 12 e 13, ammesse direttamente alla terza fase. Le gare di andata si sono disputate il 27 ottobre 2002, mentre le gare di ritorno si sono disputate il 3 novembre 2002.\nTerza fase.\nAl terzo turno hanno partecipato le 11 squadre vincitrici della seconda fase, le 2 vincitrici dei gironi 4, 12 e 13, le 14 squadre partecipanti alla Serie A. Le gare si sono giocate in gara unica il 21 dicembre 2002 in casa della squadra di Serie A2 o Serie B.\nOttavi di finale.\nLe gare di andata si sono disputate il 15 febbraio 2003, mentre le gare di ritorno si sono disputate il 27 febbraio, il 4 e il 22 marzo 2003.\nQuarti di finale.\nAi quarti di finale hanno partecipato le 7 squadre vincitrici degli ottavi di finale e il Como 2000 dopo il sorteggio con il Lucca 7, essendo le due squadre risultate a pari merito come migliori perdenti degli ottavi di finale. Le gare di andata si sono disputate il 9 aprile 2003, mentre le gare di ritorno si sono disputate il 1\u00ba maggio 2003.\nSemifinali.\nLe gare di andata si sono disputate il 24 maggio 2003, mentre le gare di ritorno si sono disputate il 31 maggio 2003."}
{"id": "6779746", "revid": "287204", "url": "https://it.wikipedia.org/wiki?curid=6779746", "title": "'Abd al-Mu'min ibn 'Ali al-Kumi", "text": ""}
{"id": "6779747", "revid": "287204", "url": "https://it.wikipedia.org/wiki?curid=6779747", "title": "\u02bfAbd al-Ra\u1e25m\u0101n \u1e24asan \u02bfAzz\u0101m", "text": ""}
{"id": "6779749", "revid": "287204", "url": "https://it.wikipedia.org/wiki?curid=6779749", "title": "\u02bfAbd al-Ra\u1e25m\u0101n ibn \u02bfAmr al-Awz\u0101\u02bf\u012b", "text": ""}
{"id": "6779750", "revid": "486946", "url": "https://it.wikipedia.org/wiki?curid=6779750", "title": "\u02bfAbd al-Ra\u1e25m\u0101n ibn \u02bfAbd al-\u02bfAz\u012bz Al Sa\u02bf\u016bd", "text": ""}
{"id": "6779751", "revid": "287204", "url": "https://it.wikipedia.org/wiki?curid=6779751", "title": "\u02bfAb\u012bd ibn al-Abra\u1e63", "text": ""}
{"id": "6779752", "revid": "287204", "url": "https://it.wikipedia.org/wiki?curid=6779752", "title": "\u02bfAd\u012b ibn \u02bfAbd All\u0101h ibn Sa\u02bfd ibn \u1e24\u0101tim al-\u1e6c\u0101\u02be\u012b", "text": ""}
{"id": "6779753", "revid": "287204", "url": "https://it.wikipedia.org/wiki?curid=6779753", "title": "\u02bfAl\u0101\u02be Mub\u0101rak", "text": ""}
{"id": "6779756", "revid": "686936", "url": "https://it.wikipedia.org/wiki?curid=6779756", "title": "Washington Redskins 2018", "text": "La stagione dei Washington Redskins \u00e8 stata la 86\u00aa della franchigia nella National Football League e la quinta con Jay Gruden come capo-allenatore. Fu la prima stagione dal 2011 in cui il quarterback Kirk Cousins non faceva parte del roster, essendosi trasferito ai Minnesota Vikings come free agent dopo che la squadra aveva firmato Alex Smith. Questi stava guidando la squadra al primo posto della division fino a un grave infortunio contro Houston. I Redskins persero sette delle ultime otto gare e conclusero con un record di 7-9, scivolando al terzo posto della NFC East.\nCalendario.\nStagione regolare.\nIl calendario della stagione \u00e8 stato annunciato il 19 aprile 2018."}
{"id": "6779758", "revid": "287204", "url": "https://it.wikipedia.org/wiki?curid=6779758", "title": "\u02bfAl\u012b \u02bfAbd All\u0101h \u1e62\u0101le\u1e25", "text": ""}
{"id": "6779759", "revid": "287204", "url": "https://it.wikipedia.org/wiki?curid=6779759", "title": "\u02bfAl\u012b Jawdat al-Ayy\u016bb\u012b", "text": ""}
{"id": "6779760", "revid": "287204", "url": "https://it.wikipedia.org/wiki?curid=6779760", "title": "\u02bfAl\u0101\u02be al-D\u012bn \u02bfAli ibn Muhammed", "text": ""}
{"id": "6779761", "revid": "92723", "url": "https://it.wikipedia.org/wiki?curid=6779761", "title": "TT185", "text": "TT185 (Theban Tomb 185) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT185 era la tomba di:\nBiografia.\nNessuna notizia.\nLa tomba.\nDella TT185, crollata, non restano che gli stipiti d'accesso su cui \u00e8 identificabile il defunto, dotato di scettro Kherep, con alcuni collaboratori.."}
{"id": "6779762", "revid": "287204", "url": "https://it.wikipedia.org/wiki?curid=6779762", "title": "\u02bf\u0100li\u0101\u02be Bah\u0101\u02be al-D\u012bn T\u016bq\u0101n al-\u1e24usayn", "text": ""}
{"id": "6779763", "revid": "547034", "url": "https://it.wikipedia.org/wiki?curid=6779763", "title": "Sinfonia n. 51 (Haydn)", "text": "La Sinfonia n. 51 in si bemolle maggiore, Hoboken I / 51, \u00e8 una sinfonia del compositore austriaco Joseph Haydn, composta nel 1773 o 1774, anche se la data esatta rimane ambigua.\n\u00c8 orchestrata per due oboi, fagotto, due corni (in si bemolle acuto e in mi bemolle) e archi."}
{"id": "6779764", "revid": "287204", "url": "https://it.wikipedia.org/wiki?curid=6779764", "title": "\u02bfAmr ibn D\u012bn\u0101r", "text": ""}
{"id": "6779765", "revid": "287204", "url": "https://it.wikipedia.org/wiki?curid=6779765", "title": "\u02bfA\u1e6d\u0101 Malik Juwayn\u012b", "text": ""}
{"id": "6779766", "revid": "287204", "url": "https://it.wikipedia.org/wiki?curid=6779766", "title": "\u02bfAw\u0101na ibn al-\u1e24akam al-Kalb\u012b", "text": ""}
{"id": "6779767", "revid": "287204", "url": "https://it.wikipedia.org/wiki?curid=6779767", "title": "\u02bfIffat al-Thunay\u0101n", "text": ""}
{"id": "6779768", "revid": "287204", "url": "https://it.wikipedia.org/wiki?curid=6779768", "title": "Abu 'l-Qasim Hasan 'Onsori Balkhi", "text": ""}
{"id": "6779769", "revid": "287204", "url": "https://it.wikipedia.org/wiki?curid=6779769", "title": "\u02bfUday \u1e62add\u0101m Hussein", "text": ""}
{"id": "6779770", "revid": "287204", "url": "https://it.wikipedia.org/wiki?curid=6779770", "title": "\u02bfUqba ibn Ab\u012b Mu\u02bfay\u1e6d", "text": ""}
{"id": "6779771", "revid": "287204", "url": "https://it.wikipedia.org/wiki?curid=6779771", "title": "\u02bfUtba ibn \u02bfAbd al-\u02bfUzz\u0101 ibn \u02bfAbd al-Mu\u1e6d\u1e6dalib", "text": ""}
{"id": "6779772", "revid": "287204", "url": "https://it.wikipedia.org/wiki?curid=6779772", "title": "\u02bfUtba ibn Ghazw\u0101n", "text": ""}
{"id": "6779774", "revid": "287204", "url": "https://it.wikipedia.org/wiki?curid=6779774", "title": "Working Designs", "text": "Working Designs \u00e8 stata un'azienda produttrice di videogiochi. Fondata nel 1986 a Redding, in California da Todd Mark e Sylvia Schmitt, la societ\u00e0 \u00e8 nota per aver distribuito in America settentrionale numerosi titoli giapponesi per TurboGrafx-16, Sega Saturn e PlayStation, tra cui la celebre serie \"Lunar\".\nNel dicembre 2005 l'azienda \u00e8 stata ufficialmente dichiarata chiusa dal suo presidente, Victor Ireland. Ireland ha in seguito fondato la Gaijinworks."}
{"id": "6779779", "revid": "46291", "url": "https://it.wikipedia.org/wiki?curid=6779779", "title": "Spinifex (botanica)", "text": "Spinifex \u00e8 un genere di piante della famiglia delle Poacee (o Graminacee).\nTassonomia.\nComprende le seguenti specie:"}
{"id": "6779782", "revid": "287204", "url": "https://it.wikipedia.org/wiki?curid=6779782", "title": "\u02bfUtba ibn Rab\u012b\u02bfa", "text": ""}
{"id": "6779784", "revid": "92920", "url": "https://it.wikipedia.org/wiki?curid=6779784", "title": "Mundialito per club di beach soccer", "text": "Il Mundialito per club di beach soccer \u00e8 una competizione internazionale di calcio da spiaggia, che si svolge tra i migliori club maschili di tutto il mondo ogni due anni (annuale fino al 2013). Il torneo \u00e8 simile alla Coppa del mondo per club FIFA, ma le squadre partecipanti non sono campioni regionali, ma vi hanno accesso su invito.\nOrganizzato dal Beach Soccer Worldwide (BSWW), la competizione \u00e8 stato fondato da BSWW con l'agenzia sportiva brasiliana Koch Tavares nel 2011 e ad oggi \u00e8 sempre stato ospitato in Brasile; il torneo non deve essere confuso con l'esistente Mundialito BSWW, che si svolge in Portogallo per le squadre nazionali.\nLa squadra russa del BSC Lokomotiv Moskva \u00e8 la squadra di maggior successo con due titoli. Le squadre brasiliane hanno dominato per quanto riguarda i piazzamenti con almeno due club tra i primi quattro di ogni edizione.\nSquadre e giocatori.\nNelle prime due edizioni (2011 e 2012), le squadre sono state appositamente assemblate per rappresentare squadre di calcio di associazioni note di tutto il mondo, incarnate puramente per competere in questo evento. Giocatori di molte nazionalit\u00e0 furono invitati a giocare; sono stati quindi assegnati a uno dei club appositamente per lo scopo dell'evento utilizzando un sistema del BSWW.\nDal 2013, il sistema \u00e8 stato ritirato. I club e le loro squadre che competono, o esistono gi\u00e0 in anticipo (cio\u00e8 competono in una lega di club nazionali nel loro paese), o rimangono appositamente assemblate per questa competizione."}
{"id": "6779787", "revid": "287204", "url": "https://it.wikipedia.org/wiki?curid=6779787", "title": "Ronnie Aaron Killings", "text": ""}
{"id": "6779788", "revid": "287204", "url": "https://it.wikipedia.org/wiki?curid=6779788", "title": "Robert Holmes Thomson", "text": ""}
{"id": "6779789", "revid": "287204", "url": "https://it.wikipedia.org/wiki?curid=6779789", "title": "Robert William McQuarters II", "text": ""}
{"id": "6779790", "revid": "287204", "url": "https://it.wikipedia.org/wiki?curid=6779790", "title": "Rasipuram Krishnaswami Ayyar Narayanaswami", "text": ""}
{"id": "6779791", "revid": "124123", "url": "https://it.wikipedia.org/wiki?curid=6779791", "title": "Rosita Moreno", "text": "Biografia.\nFiglia dell'attore spagnolo Francisco Moreno, che lavor\u00f2 anche a Hollywood, si dedic\u00f2 fin da piccola a spettacoli di rivista e a zarzuelas, cominciando dal 1930 a Hollywood la carriera cinematografica. Lavor\u00f2 con il padre in \"Amor audaz\" e in altri film con Cary Grant, Richard Arlen, Clara Bow, col messicano Jos\u00e9 Mojica, con il brasiliano Ra\u00fal Roulien e con l\u2019attore e cantante argentino Carlos Gardel in due film del 1935, \"El d\u00eda que me quieras\" e \"Tango Bar\".\nFu anche in Argentina per partecipare ai film \"El canillita y la dama\" (1939), con Luis Sandrini, e a \"La hora de las sorpresas\" (1941), diretto da Daniel Tinayre. La sua carriera ebbe il culmine nella prima met\u00e0 degli anni trenta, per terminare nel 1945 con \"L'ombra dell'altro\", dopo aver interpretato trenta film."}
{"id": "6779792", "revid": "287204", "url": "https://it.wikipedia.org/wiki?curid=6779792", "title": "Robert Lee Burnside", "text": ""}
{"id": "6779793", "revid": "287204", "url": "https://it.wikipedia.org/wiki?curid=6779793", "title": "Ronald Stuart Thomas", "text": ""}
{"id": "6779794", "revid": "339392", "url": "https://it.wikipedia.org/wiki?curid=6779794", "title": "Timothy Hunt", "text": ""}
{"id": "6779795", "revid": "287204", "url": "https://it.wikipedia.org/wiki?curid=6779795", "title": "Fadil El Ghoul", "text": ""}
{"id": "6779796", "revid": "287204", "url": "https://it.wikipedia.org/wiki?curid=6779796", "title": "Eric Dwayne Collins", "text": ""}
{"id": "6779797", "revid": "287204", "url": "https://it.wikipedia.org/wiki?curid=6779797", "title": "Ramble John Krohn", "text": ""}
{"id": "6779799", "revid": "287204", "url": "https://it.wikipedia.org/wiki?curid=6779799", "title": "Nam-joon Kim", "text": ""}
{"id": "6779831", "revid": "767487", "url": "https://it.wikipedia.org/wiki?curid=6779831", "title": "Universal Edition", "text": "Universal Edition (UE) \u00e8 una casa editrice di musica classica. Fondata nel 1901 a Vienna, originariamente chiamata Universal Edition Actiengesellschaft, creata per fornire opere classiche e opere educative per il mercato austriaco. L'azienda si espanse per diventare presto una delle case editrici pi\u00f9 importanti della musica moderna.\nStoria.\nNel 1904, l'UE acquis\u00ec le opere della casa editrice Aibl, lo stesso per le opere di Richard Strauss e Max Reger, ma con l'arrivo di Emil Hertzka come CEO nel 1907 (che rimase tale fino alla sua morte nel 1932), cerc\u00f2 di acquisire opere di musica contemporanea. Con Hertzka, l'UE firm\u00f2 contratti con un buon numero di importanti compositori, tra cui B\u00e9la Bart\u00f3k e Frederick Delius nel 1908; Gustav Mahler e Arnold Schoenberg nel 1909 (La Sinfonia n. 8 \u00e8 stata la prima opera musicale che l'UE pubblic\u00f2 con il suo marchio); Anton Webern e Alexander von Zemlinsky nel 1910; Karol Szymanowski nel 1912, di Leo\u0161 Jan\u00e1\u010dek e nel 1917. Grazie alla collaborazione con Schoenberg, pubblic\u00f2 anche diverse opere di Alban Berg.\nL'indirizzo della ditta per le avanguardie continu\u00f2 dopo la seconda guerra mondiale, quando UE pubblic\u00f2 opere di noti compositori, tra cui Luciano Berio, Pierre Boulez, Morton Feldman, Mauricio Kagel, Gy\u00f6rgy Kurt\u00e1g, Gy\u00f6rgy Ligeti e Karlheinz Stockhausen.\nL'UE pubblic\u00f2 diverse edizioni storiche significative, tra cui l'opera completa di Claudio Monteverdi. In collaborazione con Schott, pubblic\u00f2 la serie di \"Wiener Urtext Edition\" dal 1972. Originariamente composto da Johann Sebastian Bach e Brahms, la serie presto fu ampliata per includere altre opere, come ad esempio Ludus Tonalis di Paul Hindemith.\nAttualmente \u00e8 diretto da Johann Juranek, Astrid Koblanck e Stefan Ragg e conta circa 32.000 titoli pubblicati. Ha le sue filiali a Vienna, Londra e New York."}
{"id": "6779832", "revid": "92723", "url": "https://it.wikipedia.org/wiki?curid=6779832", "title": "TT186", "text": "TT186 (Theban Tomb 186) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT186 era la tomba di:\nBiografia.\nUnico dato ricavabile, il nome della moglie, Imy, Profetessa di Hathor.\nLa tomba.\n\u00c8 una della tombe pi\u00f9 antiche della necropoli giacch\u00e9, come l'adiacente TT405, risale al Primo Periodo Intermedio. Dalla TT186, molto danneggiata, si accede alla TT405 di Khenti, a sua volta Nomarca. Sulle pareti (1/nero in planimetria), resti di un pesce arpionato e, ben leggibile, il nome di una donna: Intefes. Sui pilastri (A) il defunto con due piccoli figli (?) e la moglie; (B) testi sacri. Su altre pareti (2) una barca in ambiente palustre e scene di caccia all'ippopotamo; poco oltre (3) il defunto, con un cane sotto la sedia, con la famiglia ed alcuni assistenti e su tre registri sovrapposti: scene di banchetto in presenza di danzatori, danzatrici e suonatrici di arpa e nacchere, portatori di offerte e uomini che riempiono un granaio. Seguono (4) il defunto e i familiari che sovrintendono a lavori: raccolta del bestiame, pulitura del pesce, cattura di tori, asini e capre."}
{"id": "6779835", "revid": "1326403", "url": "https://it.wikipedia.org/wiki?curid=6779835", "title": "Cadeia do Aljube", "text": "Cadeia do Aljube \u00e8 un'antica prigione di Lisbona, in Portogallo, che ora funge da museo.\nSituata vicino alla S\u00e9 Cattedrale nella parrocchia di Santa Maria Maior, la prigione ospitava i condannati per il foro ecclesiastico fino al 1820, poi le donne accusate di reati comuni fino alla fine degli anni 1920. Dal 1928 fino alla sua chiusura nel 1965, vi furono detenuti politici della Ditadura Nacional e dell'Estado Novo. Famosi ex detenuti includono Telo Mascarenhas e M\u00e1rio Soares. Dopo \u00e8 stato convertito per contenere criminali comuni e uffici del Ministero della Giustizia.\nIl \"Museo di Aljube - Resistenza e Libert\u00e0\" \u00e8 un museo inaugurato il 25 aprile 2015."}
{"id": "6779836", "revid": "599013", "url": "https://it.wikipedia.org/wiki?curid=6779836", "title": "Alteplase", "text": "L'alteplase \u00e8 un farmaco biologico ad attivit\u00e0 fibrinolitica appartenente alla categoria degli R-tPA. trova indicazione nella terapia del infarto miocardico acuto e nell'ischemia.\nStoria.\nL'alteplase \u00e8 stata sviluppata congiuntammente dalle aziende Genentech e Boehringer Ingelheim, i quali brevettarono il principio attivo nel 1985. L'uso nella terapia dell'infarto \u00e8 stato approvato dall'agenzia statunitense FDA, per il territorio degli Stati Uniti, nel 1987 e per la terapia dell'ischemia nel 1996. In Italia, il farmaco fu approvato dall'AIFA nel 1988. La Boehringer Ingelheim sottopose all'EMA il farmaco per l'uso nell'ischemia nel 2000; l'approvazione giunse nel 2002.\nPropriet\u00e0 chimico-fisiche.\nL'alteplase condivide le caratteristiche strutturali, chimiche e fisiche dell'attivatore tissutale del plasminogeno endogeno. \u00c8, dunque, una glicoproteina composta da 527 aminoacidi e dal peso molecolare di 70 kD. La molecola \u00e8 composta da 5 domini funzionali, in ordine dalla regione amino-terminale a quella carbossi-terminale:\nLa Serin proteasi \u00e8 l'unit\u00e0 funzionale della proteina, la quale cliva il legame arginina 560-valina 561, trasformando il plasminogeno nella sua forma attiva plasmina. I siti Kringle e dito di fibronectina contengono siti di legame per diversi substrati. Il dominio EGF \u00e8 responsabile del legame epatico e, quindi, del metabolismo della molecola\nSintesi.\nL'alteplase \u00e8 una forma biotecnologica, prodotta per via ricombinante, della serin proteasi endogena attivatore tissutale del plasminogeno (\"p-TA\"). Questa glicoproteina purificata \u00e8 sintetizzata tramite l'espressione del DNA complementare del t-PA naturale umano inserito nelle linee cellulari ovariche del cricetulo cinese\nFarmacologia.\nL'alteplase \u00e8 un attivatore tissutale umano ricombinante del plasminogeno: appartiene , dunque, alla categoria farmacoterapeutica degli agenti antitrombotici, sottocategoria dei farmaci trombolitici.\nFarmacodinamica.\nL'alteplase agisce come il suo omologo endogeno, l'attivatore tissutale del plasminogeno, promuovendo direttamente l'attivazione del plasminogeno in plasmina, la quale \u00e8 in grado di disciogliere i coaguli rigidi di fibrina insolubile, sia fisiologici che patologici, in frammenti. Dopo 4 ore dalla somministrazione di 1000 mg di alteplase, si rileva una riduzione del 40% dei livelli di fibrinogeno circolante, del 65% di alfa2-antiplasmina e dell'80% di plasminogeno; i livelli risalgono all'80% dopo circa 24 ore. L'eventualit\u00e0 di una riduzione marcata e prolungata \u00e8 di raro riscontro.\nCommercio.\nIl Farmaco, sebbene il brevetto sia scaduto nel 2005 non presenta una formulazione equivalente. in commercio vi sono le formulazioni:\nIl farmaco, nel 2014, costava circa 64.300 $ al grammo."}
{"id": "6779837", "revid": "767487", "url": "https://it.wikipedia.org/wiki?curid=6779837", "title": "Belle &amp; Sebastien - Amici per sempre", "text": "Belle &amp; Sebastien - Amici per sempre (\"Belle et S\u00e9bastien 3: Le Dernier Chapitre\") \u00e8 un film del 2018 diretto da Clovis Cornillac. \u00c8 l'ultimo di una serie di tre film, tratti dai romanzi di C\u00e9cile Aubry, dopo \"Belle &amp; Sebastien\", diretto da Nicolas Vanier nel 2013, e \"Belle &amp; Sebastien - L'avventura continua\", diretto nel 2015 da Christian Duguay. Tutti e tre i film hanno per protagonista l'attore bambino F\u00e9lix Bossuet, nel ruolo di un piccolo orfano (S\u00e9bastien) che stringe amicizia con un cane da montagna dei Pirenei.\nTrama.\nSono trascorsi 2 anni da quando Sebastien ha ritrovato suo padre, nel frattempo il ragazzo \u00e8 cresciuto, ha 12 anni e Belle ha avuto tre splendidi cuccioli di cui Sebastien si prende cura con tanta buona volont\u00e0. La situazione si complica quando uno sconosciuto si presenta sostenendo di essere il proprietario di Belle, che quindi vuole riprendere, ma Sebastien far\u00e0 di tutto per non separarsi dalla sua migliore amica a quattro zampe e dai suoi tre cuccioli.\nDistribuzione e accoglienza.\nLa pellicola \u00e8 uscita nelle sale cinematografiche francesi il 14 febbraio 2018, mentre in quelle italiane il 22 febbraio 2018.\nIl film ha incassato 17,3 milioni di dollari a livello mondiale."}
{"id": "6779839", "revid": "154893", "url": "https://it.wikipedia.org/wiki?curid=6779839", "title": "!Xun", "text": ""}
{"id": "6779842", "revid": "380453", "url": "https://it.wikipedia.org/wiki?curid=6779842", "title": "Turnverein Sch\u00f6nenwerd 2016-2017", "text": "Questa voce raccoglie le informazioni riguardanti il Turnverein Sch\u00f6nenwerd nella stagione 2016-2017.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria"}
{"id": "6779843", "revid": "124123", "url": "https://it.wikipedia.org/wiki?curid=6779843", "title": "Emil Hertzka", "text": "Biografia.\nNel 1901 entra a far parte della casa editrice musicale di Vienna, Universal Edition, appena fondata in quel periodo. Nel 1907 divenne direttore e rimase in quella posizione fino alla sua morte. Fu grazie agli sforzi di Hertzka che l'UE si concentr\u00f2 sempre pi\u00f9 sulla pubblicazione della musica contemporanea. Al momento della sua morte a Vienna nel 1932, il catalogo dell'UE comprendeva quasi 10.000 opere, tra cui opere di Gustav Mahler, Arnold Sch\u00f6nberg, Alban Berg, Anton Webern, Alexander Zemlinskij, Franz Schreker, Alfredo Casella, Leo\u0161 Jan\u00e1\u010dek, Karol Szymanowski, B\u00e9la Bart\u00f3k, Zolt\u00e1n Kod\u00e1ly, Kurt Weill, Hanns Eisler, Ernst Krenek, Darius Milhaud e Gian Francesco Malipiero.\nTra il 1932 e il 1938, la Fondazione di Emil Hertzka ha offerto un premio annuale alla composizione. Questo fu assegnato per la prima volta nel 1933, quando fu condiviso tra cinque compositori, vale a dire Roberto Gerhard, Norbert von Hannenheim, Julius Schloss, Ludwing Zenk e Leopold Spinner. Il premio fu vinto nel 1934 da Joseph Matthias Hauer nel 1934; nel 1936 da Viktor Ullmann, nel 1937 da Hans Erich Apostel e nel 1938 da Karl Amadeus Hartmann nel 1938. Nel 1934 Luigi Dallapiccola e Paul Dessau ricevettero un \"Riconoscimento speciale\"."}
{"id": "6779849", "revid": "547992", "url": "https://it.wikipedia.org/wiki?curid=6779849", "title": "Lana Rhoades", "text": "Carriera pornografica.\nGira le prime scene nell'aprile del 2016 quando, dopo essersi trasferita da Chicago a Los Angeles, acquista velocemente un'ampia porzione di pubblico. Nell'agosto del 2016, stando a quanto riportato dalla stessa attrice, aveva gi\u00e0 preso parte a circa 50 produzioni. Dopo una pausa di tre mesi per far ritorno a Chicago \u00e8 tornata da novembre a girare scene. Lana Rhoades ha gi\u00e0 lavorato con famose case di produzione del mondo del porno tra le quali figurano Evil Angel, Jules Jordan Video, Tushy, Elegant Angel e HardX. Ad agosto 2016 \u00e8 comparsa nell'edizione americana della rivista \"Penthouse \"come \"Pet of the Month\".\nNel gennaio 2017 \u00e8 stata premiata agli XBIZ Awards nella categoria \"Best New Starlet\" e agli AVN Awards con il premio del pubblico \"Hottest Newcomer\". A marzo \u00e8 uscito il suo progetto dal titolo \"Lana\", disponibile sia in formato DVD che in streaming e download digitale. La trama \u00e8 liberamente ispirata alla serie americana \"The Girlfriend Experience\" uscita nel 2016. Sempre a marzo si \u00e8 di nuovo trasferita a Los Angeles. Alla fine di settembre \u00e8 uscito il DVD del suo secondo progetto \"Lana Rhoades Unleashed\".\nAlla cerimonia di premiazione degli AVN Awards tenutasi a gennaio 2018 durante l'Adult Entertainment Expo a Las Vegas ha vinto il premio nella categoria \"Best Anal Sex Scene\" per \"Anal Savages #3\" (Jules Jordan Video, 2017) girato con Markus Dupree.\nHa firmato un contratto da aprile ad agosto 2016 per l'agenzia \"Spieglergirls\", successivamente \u00e8 stata ingaggiata come rappresentante di \"LA Direct Models\" da gennaio a ottobre 2017. Alla fine dello stesso anno ha annunciato il suo ritiro dal porno, dedicandosi all'attivit\u00e0 web nei suoi profili Snapchat e OnlyFans; ha successivamente rivelato che tale decisione era nata da un crescente disgusto, e in seguito depressione, causata dal fatto di sentirsi obbligata dal proprio agente a girare certi tipi di scene \"hard\".\nRiconoscimenti.\nAVN Awards\nSpank Bang Awards\nXBIZ Awards\nXRCO Awards"}
{"id": "6779851", "revid": "228587", "url": "https://it.wikipedia.org/wiki?curid=6779851", "title": "La tavola", "text": ""}
{"id": "6779852", "revid": "868829", "url": "https://it.wikipedia.org/wiki?curid=6779852", "title": "Joseph Aibl (casa editrice)", "text": "Joseph Aibl era una casa editrice musicale classica con sede a Monaco e Lipsia. \nFu fondato nel 1825 nella citt\u00e0 bavarese da Joseph Aibl (27 febbraio 1802, Monaco di Baviera - 28 febbraio 1834). \nFu acquistato dall'uomo d'affari Eduard Spitzweg (1811 - 1884) quando la famiglia Aibl scomparve. \nPoi fu diretto dai suoi figli, Eugen e Otto tra il 1884 e il 1904. Infine, fu acquistato nel 1904 dalla Universal Edition.\nPubblic\u00f2 le opere di Richard Strauss, Max Reger e Franz von Supp\u00e9. In particolare, Strauss riusc\u00ec a pubblicare il suo lavoro su Aibl dopo essere stato rifiutato dalla casa editrice Breitkopf &amp; H\u00e4rtel, probabilmente grazie alla sua amicizia con Eugen Spitzweg (1840-1914, nipote del pittore Carl Spitzweg).\nReger pubblic\u00f2 tra gli altri i 2 romanzi per violino e orchestra e dedic\u00f2 i pezzi a Eugen Spitzweg.\nIl direttore d'orchestra e compositore Hans von B\u00fclow, amico di Eugen Spitzweg, pubblic\u00f2 ad Aibl alcune delle sue edizioni di opere di importanti compositori, come Johann Sebastian Bach, Ludwig van Beethoven, Frederic Chopin, e altri."}
{"id": "6779869", "revid": "287204", "url": "https://it.wikipedia.org/wiki?curid=6779869", "title": "&quot;Babbacombe&quot; Lee", "text": ""}
{"id": "6779871", "revid": "124123", "url": "https://it.wikipedia.org/wiki?curid=6779871", "title": "Arrigo Menicocci", "text": "Carriera.\nNato ad Ariccia, in provincia di Roma, nel 1933, a 23 anni partecip\u00f2 ai Giochi olimpici di , nel canottaggio, nella gara dell'otto maschile, dove con la squadra italiana pass\u00f2 il recupero grazie ad un 2\u00ba posto, dopo essere arrivato 3\u00b0 in batteria, ma venne eliminato in semifinale, disputata il 26 novembre e terminata in quarta posizione, dietro a Canada, Svezia e Cecoslovacchia. Soltanto cinque giorni dopo, il 1\u00ba dicembre, mor\u00ec nella citt\u00e0 australiana, in un incidente automobilistico, nel quale perse la vita anche l'australiano William McKay, in auto con lui. A lui \u00e8 intitolato lo stadio comunale del suo paese natale."}
{"id": "6779872", "revid": "92723", "url": "https://it.wikipedia.org/wiki?curid=6779872", "title": "TT187", "text": "TT187 (Theban Tomb 187) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT187 era la tomba di:\nBiografia.\nAshakhet, titolare della TT174, Prete alla presenza di Mut, fu suo padre; Tazabu fu sua madre e Mutemonet sua moglie.\nLa tomba.\nLa tomba si apre al fondo di un ampio cortile che d\u00e0 ulteriormente accesso ad altre tombe: TT363, TT362 e TT49, tutte risalenti alla XIX dinastia. Secondo l'usanza tipica dell'area, anche TT187 venne usata come abitazione per secoli con i danni conseguenti; all'atto della rilevazione a cura di Gardiner e Weigall questa era, tuttavia, disabitata. Dal cortile si accede, tramite un corridoio (1/verde in planimetria), sulle cui pareti \u00e8 rappresentato il defunto con due figli (di cui non viene riportato il nome) dinanzi a Osiride e Ra-Horakhti; il defunto, la moglie e una figlia (?) in adorazione verosimilmente (il rilievo \u00e8 particolarmente danneggiato) di Ra, a una sala trasversale secondo lo schema tipico, a \"T\" rovesciata, delle sepolture del periodo. Su una parete (le altre sono danneggiate) (2) scene di servitori e tavole imbandite; in una sala perpendicolare alla precedente (3), una nicchia con pilastri Djed personificati su ogni lato."}
{"id": "6779874", "revid": "300067", "url": "https://it.wikipedia.org/wiki?curid=6779874", "title": "A. J. Pacher", "text": ""}
{"id": "6779881", "revid": "1924342", "url": "https://it.wikipedia.org/wiki?curid=6779881", "title": "People's Choice Awards 2003", "text": "La 29\u00aa edizione dei People's Choice Awards, presentata da Tony Danza, si \u00e8 svolta allo Shrine Auditorium (Los Angeles) il 12 gennaio 2003 ed \u00e8 stata trasmessa dalla CBS.\nIn seguito sono elencate le categorie. Il relativo vincitore \u00e8 stato indicato in grassetto."}
{"id": "6779888", "revid": "88740", "url": "https://it.wikipedia.org/wiki?curid=6779888", "title": "Stabilimento carcerario di Lisbona", "text": "Lo stabilimento carcerario di Lisbona (in portoghese: \"Estabelecimento Prisional de Lisboa\") \u00e8 una prigione situata nel comune di Lisbona. La sua forza lavoro \u00e8 di 887 detenuti ed \u00e8 sotto la tutela della Corte d'appello di Lisbona."}
{"id": "6779890", "revid": "287204", "url": "https://it.wikipedia.org/wiki?curid=6779890", "title": "A camorra song'io", "text": ""}
{"id": "6779891", "revid": "1444396", "url": "https://it.wikipedia.org/wiki?curid=6779891", "title": "Barbarano Mossano", "text": "Barbarano Mossano (\"Barbar\u00e0n Mos\u00e0n\" // in veneto) \u00e8 un comune italiano di abitanti della provincia di Vicenza in Veneto, istituito con Legge Regionale il 17 febbraio 2018 e nato dalla fusione dei comuni di Barbarano Vicentino e Mossano.\nLa sede municipale sar\u00e0 stabilita nello statuto del nuovo comune; fino ad allora quella provvisoria sar\u00e0 l'ex sede di Barbarano Vicentino.\nGeografia antropica.\nFrazioni del comune di Barbarano Mossano sono:\nAltre localit\u00e0 o contrade sono: Colonia De Giovanni, Crosara, Fossarosa, Mezzana, Monticello, Olmi, Pal\u00f9, Prietta, San Pancrazio, Zona Industriale di Barbarano.\nInfrastrutture e trasporti.\nIl trasporto pubblico \u00e8 garantito da autocorse svolte dalla Societ\u00e0 Vicentina Trasporti (SVT).\nFra il 1887 e il 1979 le localit\u00e0 di pianura furono servite dalle fermate Ponte di Mossano e Ponte di Barbarano della tranvia Vicenza-Noventa-Montagnana, gestita dalle FTV.\nFra il 1911 e il 1924 l'abitato di Barbarano fu servito da un'apposita diramazione della tranvia Vicenza-Noventa-Montagnana che vi si distaccava in prossimit\u00e0 della fermata denominata Ponte di Barbarano. Il Regio Decreto per tutta la tratta Vicenza - Montagnana \u00e8 datato 24 febbraio 1910, compresa la diramazione da Ponte di Barbarano a Barbarano.\nNel 1924, con decreto ministeriale, fu chiusa tale tratta, lunga 3,6\u00a0km, in quanto la sua presenza avrebbe costretto i progettisti della ferrovia Treviso-Ostiglia, allora in costruzione, a realizzare un secondo cavalcavia ferroviario dopo quello gi\u00e0 previsto sopra la linea principale nei pressi di Ponte di Mossano. L'abitato di Barbarano venne in seguito servito dalla stazione FS di Barbarano-Villaga della ormai dismessa ferrovia Treviso-Ostiglia.\nAmministrazione.\nGemellaggi.\nIl comune di Barbarano Vicentino aderiva dal 1997 all'Associazione Citt\u00e0 del Vino e dal 2007 all'Associazione Citt\u00e0 dell'Olio.\nIl Comune di Mossano era gemellato con \nAltre informazioni amministrative.\nLa circoscrizione territoriale ha subito le seguenti modifiche: nel 1939 il comune di Mossano venne soppresso e i suoi territori aggregati a quello di Barbarano Vicentino (fino al 1926 denominato soltanto Barbarano); nel 1947 per\u00f2 il comune di Mossano venne ricostituito (Censimento 1936: pop. res. 2401)."}
{"id": "6779893", "revid": "767487", "url": "https://it.wikipedia.org/wiki?curid=6779893", "title": "Sconnessi", "text": "Sconnessi \u00e8 un film del 2018 diretto da Christian Marazziti.\nTrama.\nEttore, noto scrittore, guru dell'analogico e nemico pubblico di internet, in occasione del suo compleanno porta tutta la famiglia nel suo chalet in montagna, e cerca di creare finalmente un legame tra i suoi due figli, Claudio, giocatore di poker on line, e Giulio, liceale nerd e introverso, con la sua seconda moglie, la bella, giovane e un po' naif Margherita, incinta al nono mese. Al gruppo si uniscono anche Achille, fratellastro di Margherita appena cacciato di casa dalla moglie, e Tea, giovane fidanzata vegana di Claudio e devota fan di Ettore. Arrivati allo chalet, trovano Olga, l'affidabilissima tata ucraina, con la figlia Stella, adolescente dipendente dai social network. A sorpresa arriva anche Palmiro, il fratello bipolare di Margherita e Achille, fuggito dalla casa di riposo. Quando il gruppo rimane improvvisamente senza connessione internet, tutti entrano nel panico e le conseguenze saranno rocambolesche. I segreti e le convinzioni dei protagonisti verranno presto ribaltate, la \"sconnessione\" li metter\u00e0 di fronte a tutte le loro insicurezze e dovranno resettare e ripartire. Ma un imprevisto non da poco sveler\u00e0 un clamoroso retroscena: durante una tormenta di neve, a Margherita si rompono le acque ed Ettore lascia la compagna nelle mani di Olga e Stella. Arrivato in camera sua per chiamare aiuto, si scopre che era stato lui a manomettere la linea telefonica con un apparecchio elettronico utilizzato per i video poker: scoperto da Claudio, l'uomo si giustifica dicendo che ha fatto questo perch\u00e9 voleva sperimentare una sua teoria alla quale stava lavorando ma cos\u00ec facendo non ha fatto altro che aumentare le ire del ragazzo, che lo ritiene colpevole di aver lasciato la madre. Mentre trasportano Achille in soggiorno infortunatosi ad una caviglia, Giulio e Claudio si parlano e qui il ragazzo scopre la verit\u00e0 dal fratello, cio\u00e8 che alla fine non \u00e8 stato il padre a lasciarla ma il contrario, lasciando un profondo sgomento. Sentendosi quasi in colpa, Claudio si offre per andare a cercare aiuto, nonostante la tormenta di neve e proprio mentre lui si trova in mezzo alle montagne infreddolito e stremato, perdendo di fatto l'orientamento, Margherita partorisce una bambina per terra, con l'aiuto di Olga e Stella. Dopo il parto, arriva Claudio che, alla vista della sorella in braccio a Margherita, si redime con il padre e si mette accanto al fuoco per scaldarsi, avendo rischiato l'ipotermia. Il mattino seguente, Margherita si accorge che la bambina respira affannosamente e il dubbio viene svelato: il gasolio che serve per alimentare il camino \u00e8 quasi finito, di conseguenza le fiamme si stanno spegnendo. Ettore, allora, decide di bruciare i libri della sua biblioteca sotto lo sguardo attonito degli altri perch\u00e9 in questi casi \u00e8 pi\u00f9 importante la vita di un essere umano che uno stupido esperimento: quando tutto sembra ormai perduto, arrivano i soccorsi grazie a Olga, che inavvertitamente aveva lasciata accesa una vecchia radio, la quale aveva lanciato un segnale di emergenza.\nProduzione.\nLe riprese si sono svolte in Trentino, nel territorio del comune di Primiero San Martino di Castrozza, fra Palazzo delle Miniere e la valle del Vanoi.\nDistribuzione.\nLa pellicola \u00e8 uscita nelle sale cinematografiche il 22 febbraio 2018, distribuita dalla \"Vision Distribution\".\nAccoglienza.\nIl film ha incassato a livello nazionale 1.2 milioni di euro."}
{"id": "6779898", "revid": "594829", "url": "https://it.wikipedia.org/wiki?curid=6779898", "title": "Mira qui\u00e9n baila", "text": "Mira qui\u00e9n baila (Pronuncia spagnola: [mi\u027ea kjem bajla]; inglese: Look Who's Dancing), noto anche come MQB, \u00e8 un reality show trasmesso su Univision y Las Estrellas negli Stati Uniti, versione in lingua spagnola del format britannico \"Strictly Come Dancing\". Lo spettacolo coinvolge celebrit\u00e0 (inclusi cantanti, attori e altri) in coppia con ballerini professionisti. Ogni coppia esegue balli e compete per le critiche dei giudici e il voto del pubblico. Ogni celebrit\u00e0 compete per un totale di $ 50.000 destinati per un'associazione benefica di sua scelta. La quinta stagione \u00e8 stata annunciata il 12 maggio 2017 e ha debuttato il 17 settembre 2017."}
{"id": "6779901", "revid": "767487", "url": "https://it.wikipedia.org/wiki?curid=6779901", "title": "Control Machete", "text": "Control Machete fu un gruppo del hip-hop messicano originario di Monterrey. Era composto da tre musicisti: dallo scratcher e tastierista Antonio \"DJ Toy Selectah\" Hern\u00e1ndez, dal vocalista Patricio Chapa Elizalde, conosciuto anche come Pato Machete, e dal vocalista Ferm\u00edn IV, Ferm\u00edn Caballero. Il gruppo combin\u00f2 la cultura e la musica del nord del Messico con l'hip hop.\nStoria.\nInizi e successo immediato.\nGrazie alla produzione di Jason Roberts e al contributo dei Cypress Hill, il gruppo registr\u00f2 il primo disco, \"Mucho Barato,\" considerato un brano precursore dell\"'Hip Hop messicano\", poich\u00e9 li condusse fuori dal genere underground ad un livello pi\u00f9 popolare. Da allora l'Hip Hop di questa nazione non rimase solo un genere d'ascolto per amatori, bens\u00ec si rivel\u00f2 un vero e proprio stile con influssi della musica messicana.\nIl singolo, \"\u00bfComprendes Mendes?\", confer\u00ec loro immediata popolarit\u00e0, poich\u00e9 fu il brano di punta dei tour, nonch\u00e9 la canzone generalmente pi\u00f9 suonata nei live.\nDopo il successo di \"Mucho Barato\", i Control Machete produssero un album pi\u00f9 elaborato rispetto al precedente, \"Artilleria pesada presenta\".\"..\". Quest'album incluse importanti successi, come, \"S\u00e9 Signore\", brano utilizzato come colonna sonora per uno spot televisivo della Levi's per il Super Bowl, il che confer\u00ec al gruppo successo internazionale ed un posto importante nel panorama musicale messicano.\nPopolarit\u00e0 sostenuta e proiezione internazionale.\nLa band riusc\u00ec, in solo sei mesi, a vendere circa 500\u00a0000 copie dell'album, \"Molto Economico.\" La loro capacit\u00e0 di evocazione, fu ed \u00e8 tale che nel 1997 i concerti, organizzati nell'ambito del tour Molochete, vennero frequentati da folle mai con meno di 10\u00a0000 persone, per un totale, tra Europa e Sud America di 458.000 persone. Il loro impatto a livello internazionale fu cos\u00ec dirompente, per cui vennero contattati anche da David Bowie con il quale organizzarono un concerto nell'Aut\u00f3dromo dei Fratelli Rodr\u00edguez di Citt\u00e0 del Messico, davanti pi\u00f9 di 40\u00a0000 spettatori.\nTra il 1997 ed il 1998, la band accett\u00f2 l'impegnativa sfida come gruppo di apertura al Pop Mart Tour, della band irlandese degli U2. Tra il 1998 e il 2001 vennero invitati a partecipare alla compilazione di varie raccolte\u02d0 per l'album, \"Un Tributo (a Jos\u00e9 Jos\u00e9\") , per l'etichetta BMG, dove interpretarono il brano, \"Amnesia.\" Sempre nel 1998, parteciparono a, \"Outlandos D'Americas\", per l'etichetta EMI, un album di tributo ai The Police\",\" mentre nel 2001 parteciparono anche all'album di tributo alla band argentina, \"Soda Stereo\", dove interpretarono la canzone, \"Camaleonte.\"\nNel 2001 parteciparono ad un secondo tour Nazionale accanto a Molotov, per ricordare il primo Molochete del 1997. Nel 2001 il rapper messicano Fermin IV, ha lasciato il gruppo per continuare la come solista di musica cristiana, giungendo persino ad essere nominato \"Pastore della Congregazione \"Seme di Senape\"\" in Citt\u00e0 di Messico. Il rapper divenne un punto di riferimento per quei ragazzi appartenenti alle violenti gang giovanili desiderosi di uscire dal mondo della violenza.\nI Control Machete parteciparono, nel marzo 2004 ad un concerto al Palacio de los Deportes, di Citt\u00e0 del Messico, come gruppo di apertura del rapper statunitense 50 cent.\nPausa indefinita.\nNel 2005, i Control Machete si presero una pausa \"indefinita\". Per il 2006 si parl\u00f2 di un possibile ritorno dei tre componenti alla registrazione di un nuovo album. Nell'edizione del 2006 del Vive Latino, presentarono alcuni successi della band accompagnata da \"Luis Fara\" e \"Bosco Benavente\" dell' Amo Club al Palcoscenico Verde. In precedenza il Dj Toy organizz\u00f2 un progetto alternativo chiamato \"Sonidero Nazionale.\" Inoltre, nel videogioco \"Scarface: The World is Yours\" della societ\u00e0 Radicale Entertainment del 2006, il gruppo canta il brano, \"Bene Bene\" e \"Di,\" come colonna sonora latina del gioco. Nel 2007 il gruppo di musica elettronica, \"Non Siamo Maschi Ma Siamo Molti\" attraverso dispositivi elettronici, quali sempler, realizza la versione cumbia dell'album, \"Comprendi Mendes.\"\nNel 2008 \"Anatra\" registra il suo primo album solista, \"Contrabanda\", con il quale realizza una serie di presentazioni tra festival e locali, presentandosi come \"Anatra Machete.\" Nel 2012 lancia il suo secondo album intitolato \"33\" in riferimento al suo 33\u00ba compleanno, organizzando una festa con lo stesso numero di invitati. Tra i collaboratori troviamo\u02d0 Eugenia Leon nel brano \"Argento o Piombo\", \"Gil Ciliegio di Kinky\" in \"Goccia a Goccia\" ed altri. Ultimamente il gruppo si \u00e8 iscritto in Instagram. Ad una serie di domande poste dai fan sul social networg, il gruppo lasci\u00f2 trapelare che a seguito di un incontro a tre emerse il desiderio di registrare un nuovo disco.\nApparizioni in Videogiochi.\nNel famoso gioco di \"Crackdown\", per Xbox 360, appaiono due canzoni del gruppo: \"S\u00ec Se\u00f1or\" e \"\u00bfComprended Mendes?\"\nAnche nel videogioco della Xbox \"\" sono apparso canzoni dell'album \"Mucho Barato\", come \"\u00bfComprendes Mendes?\", \"Cheve\", e altre canzoni popolari del gruppo.\nNel videogioco Scarface: The World Is Yours appare il gruppo con le canzoni Bien, Bien e \"De\"."}
{"id": "6779904", "revid": "287204", "url": "https://it.wikipedia.org/wiki?curid=6779904", "title": "'A sciantosa", "text": ""}
{"id": "6779905", "revid": "300067", "url": "https://it.wikipedia.org/wiki?curid=6779905", "title": "Stephen Zack", "text": ""}
{"id": "6779906", "revid": "962319", "url": "https://it.wikipedia.org/wiki?curid=6779906", "title": "Pattinaggio di velocit\u00e0 ai XXIII Giochi olimpici invernali - 5000 m femminile", "text": "La gara dei 5000 metri femminile di pattinaggio di velocit\u00e0 dei XXIII Giochi olimpici invernali di Pyeongchang si \u00e8 svolta il 16 febbraio 2018 sulla pista dell'ovale di Gangneung a partire dalle ore 20:00 (UTC+9).\nLa pattinatrice olandese Esmee Visser ha conquistato la medaglia d'oro, mentre l'argento e il bronzo sono andati rispettivamente alla ceca Martina S\u00e1bl\u00edkov\u00e1 e alla russa Natal'ja Voronina.\nRecord.\nPrima della manifestazione il record del mondo e il record olimpico erano i seguenti:\nNel corso della competizione non sono stati migliorati."}
{"id": "6779907", "revid": "1001457", "url": "https://it.wikipedia.org/wiki?curid=6779907", "title": "Corinth (contea di Milam)", "text": "Corinth \u00e8 una comunit\u00e0 non incorporata degli Stati Uniti d'America della contea di Milam nello Stato del Texas.\nGeografia fisica.\nCorinth si trova sulla Farm Road 1915 a circa dieci miglia a ovest di Cameron nella parte occidentale della contea di Milam."}
{"id": "6779935", "revid": "944090", "url": "https://it.wikipedia.org/wiki?curid=6779935", "title": "Museo archeologico nazionale di Tirana", "text": "Il Museo archeologico nazionale (in albanese: \"Muzeu Arkeologjik Komb\u00ebtar\") \u00e8 il museo archeologico di Tirana, fu aperto il 1 novembre 1948. Si tratta del primo museo aperto in Albania nel secondo dopoguerra.\nSi trova nella parte est di piazza Madre Teresa, vicino all'Universit\u00e0.\nQuesto museo \u00e8 stato inaugurato nel 1948 e oggi presenta la ricerca di scoperte archeologiche nel territorio dell'Albania. \u00c8 affiliato all'istituto di archeologia dell'Accademia delle scienze dell'Albania. Il museo ospita mostre di epoca preistorica e classica fino al medioevo e al periodo moderno. Pi\u00f9 di 2000 oggetti sono esposti e vanno da gioielli antichi, a statue romane, a molti vasi di terracotta che sono stati trovati durante le numerose escursioni archeologiche in cui il museo \u00e8 coinvolto. \u00c8 anche responsabile della conduzione di molte spedizioni archeologiche nel paese ed \u00e8 l'istituzione madre di diversi altri musei del paese tra cui il Museo archeologico di Durazzo.\nIl museo include inoltre una biblioteca di circa 7200 volumi.\nI 2000 oggetti esposti nel museo appartengono alle seguenti et\u00e0: l'et\u00e0 della pietra dal 100.000 al 2000 a.C., l'et\u00e0 del bronzo e l'et\u00e0 del ferro dal 2000 all'800 a.C., gli inizi della civilt\u00e0 illirica dal 1000 a.C., l'Antichit\u00e0 illirica dal 1000 a.C. al 100 d.C., la civilt\u00e0 romana e bizantina in Albania dal 100 al 600 d.C. e l'Albania nel Medioevo e il dominio ottomano in Albania dal 600 fino all'indipendenza nel 1912."}
{"id": "6779936", "revid": "287204", "url": "https://it.wikipedia.org/wiki?curid=6779936", "title": "'Abb\u0101s\u0101b\u0101d", "text": ""}
{"id": "6779937", "revid": "228587", "url": "https://it.wikipedia.org/wiki?curid=6779937", "title": "EOS.IO", "text": "EOS.IO \u00e8 un token di criptovaluta e blockchain che opera con una piattaforma di smart contract per il dispiegamento di applicazioni decentralizzate e DAO.\nLa blockchain di EOS ha lo scopo di diventare un sistema operativo decentralizzato che supporta applicazioni di scala industriale decentralizzate con l'intento di rimuovere completamente le commissioni di transazione comuni a molte criptovalute. Secondo gli ideatori, la piattaforma \u00e8 gi\u00e0 capace gestire milioni di transazioni al secondo, anche se questo aspetto non \u00e8 stato ancora verificato.\nStoria.\nLa piattaforma EOS.IO, sviluppata dall'azienda block.one, \u00e8 stata lanciata ufficialmente sulla mainnet il 1\u00ba Giugno 2018 con la versione Dawn 1.0.\nBlock.one \u00e8 una impresa registrata alle Isole Cayman, che ha incominciato a offrire token EOS al pubblico a giugno 2017 raccogliendo oltre 700 milioni di dollari statunitensi.\nIl 6 dicembre 2017, Everipedia, ha annunciato di voler usare la tecnologia blockchain di EOS e di lavorare sul token airdrop chiamato IQ per incoraggiare la generazione di informazioni.\nDawn 1.0 di EOSIO \u00e8 stato lanciato sulla mainnet EOSIO il 1\u00b0 giugno 2018 e attualmente funziona con la versione 2.1.0.\nNel settembre 2019, block.one ha accettato di saldare le spese della Securities and Exchange Commission degli Stati Uniti relative all'ICO non registrato di $ 4 miliardi per una sanzione di $ 24 milioni. L'accordo non ha richiesto un'offerta di restituzione, la registrazione di token o alcuna squalifica."}
{"id": "6779938", "revid": "767487", "url": "https://it.wikipedia.org/wiki?curid=6779938", "title": "Kinto Sol", "text": "Kinto Sol, gruppo Messicano di hip-hop con base nella citt\u00e0 di Milwaukee, Wisconsin. \u00c8 composto da tre fratelli: il \"DJ Payback Garc\u00eda\", alias \"Javier Garc\u00eda\", \"El Chivo\", alias \"Eduardo Garc\u00eda\" e \"Skribe\", alias \"Manuel Garc\u00eda\", questo ultimo, leader del gruppo. Originari di Ir\u00e1muco, citt\u00e0 dello stato del Guanajuato, Messico. Attualmente icona dei cholos.\nIl gruppo \"Kinto Sol\" ha pubblicato il suo primo album in inglese, il secondo con il titolo, \"Del Norte al Sur\", mentre terzo venne intitolato, \"Hecho en Mexico\" per il loro amore per il Messico seguito dall'album, \"Los Hijos Del Ma\u00edz,\" album di maggior successo, che ebbe il pregio di sensibilizzare il pubblico cantando di razzismo, malinchismo, e orgoglio per le loro antiche origini azteche. L'ultimo album \u00e8 stato, \"Carcel De Sue\u00f1os\", dove non appare \"Antorcha\". Le loro canzoni li hanno condotti alla fama alla pari di altri gruppi hip-hop come, Control Machete, Cartel de Santa e Akwid."}
{"id": "6779941", "revid": "287204", "url": "https://it.wikipedia.org/wiki?curid=6779941", "title": "Al-W\u0101f\u012b", "text": ""}
{"id": "6779942", "revid": "287204", "url": "https://it.wikipedia.org/wiki?curid=6779942", "title": "\u02bfAbd All\u0101h ibn Jud\u02bf\u0101n", "text": ""}
{"id": "6779944", "revid": "2231467", "url": "https://it.wikipedia.org/wiki?curid=6779944", "title": "Virtua Cop", "text": " \u00e8 un videogioco arcade del 1994 sviluppato da Sega-AM2. Primo videogioco della serie omonima, il gioco \u00e8 stato convertito per Sega Saturn e Microsoft Windows, quest'ultimo distribuito con il titolo Virtua Squad. Nel 2004 \u00e8 stata realizzata una versione di \"Virtua Cop\" per N-Gage, mai pubblicata.\nTrama.\nUn detective di un dipartimento di polizia scopre un traffico illegale di armi collegato ad una potente associazione criminale: \"E.V.I.L. Inc\". Il detective riesce a raccogliere una gran quantit\u00e0 di prove, ma viene scoperto e assassinato prima di poterle utilizzare. Tuttavia, alcune delle evidenze riescono comunque a giungere al quartier generale della polizia: viene quindi istituita una task force speciale composta dai poliziotti Michael Hardy e James Cools, che dovranno affrontare e debellare l'organizzazione criminale guidata da Joe Fang e i suoi scagnozzi \"Kong\", \"King\" e \"Boss\".\nModalit\u00e0 di gioco.\nI giocatori assumono il ruolo di ufficiali di polizia: Michael Hardy e il suo collega James Cools. Con una prospettiva in prima persona, i giocatori devono usare una light gun (o un joypad nella versione Sega Saturn) per sparare ai criminali e avanzare nel gioco. Subendo danni o sparando ai civili si causa la perdita di una vita del giocatore; possono essere raccolte armi speciali sparando a dei power-up o ottenendo una vita extra. Le armi speciali vengono perse solo se il giocatore subisce danni, ma non se spara a civili. I giocatori possono ottenere punteggi extra disarmando un nemico senza ucciderlo, sparando alle mani o sparando al centro del cerchio dell'obiettivo."}
{"id": "6779946", "revid": "22475", "url": "https://it.wikipedia.org/wiki?curid=6779946", "title": "Virtua Squad", "text": ""}
{"id": "6779951", "revid": "1651376", "url": "https://it.wikipedia.org/wiki?curid=6779951", "title": "Onorificenze maltesi", "text": "Elenco degli ordini cavallereschi e delle medaglie concessi dalla Repubblica di Malta.\nIl Gran Maestro \u00e8 il presidente della Repubblica di Malta.\nOrdine di precedenza.\nOrdini cavallereschi\nMedaglie commemorative nazionali\nMedaglie per servizio distinto\nMedaglie per lungo ed efficiente servizio"}
{"id": "6779952", "revid": "962319", "url": "https://it.wikipedia.org/wiki?curid=6779952", "title": "Pattinaggio di velocit\u00e0 ai XXIII Giochi olimpici invernali - 1000 m femminile", "text": "La gara dei 1000 metri femminile di pattinaggio di velocit\u00e0 dei XXIII Giochi olimpici invernali di Pyeongchang si \u00e8 svolta il 14 febbraio 2018 sulla pista dell'ovale di Gangneung a partire dalle ore 19:00 (UTC+9).\nLa pattinatrice olandese Jorien ter Mors ha conquistato la medaglia d'oro, mentre l'argento e il bronzo sono andati rispettivamente alle giapponesi Nao Kodaira e Miho Takagi.\nRecord.\nPrima della manifestazione il record del mondo e il record olimpico erano i seguenti:\nDurante la competizione \u00e8 stato battuto il seguente record:"}
{"id": "6779954", "revid": "1782831", "url": "https://it.wikipedia.org/wiki?curid=6779954", "title": "HWA Racelab", "text": "La HWA Racelab \u00e8 la squadra automobilistica tedesca dell'azienda HWA AG (acronimo di \"Hans Werner Aufrecht\"), specializzata nella produzione di veicoli e componenti da corsa, con sede ad Affalterbach. Fondata da Hans Werner Aufrecht, fondatore della AMG, dopo aver venduto la sua precedente azienda alla Mercedes-Benz, \u00e8 sempre stata strettamente legata al costruttore di Stoccarda fin dalla sua nascita. Ha preparato e gestito per conto della Mercedes-Benz le vetture per DTM, campionato nel quale \u00e8 peraltro la scuderia pi\u00f9 vincente di sempre. Attualmente partecipa ai campionati di Formula 2 e Formula 3.\nStoria.\nDeutsche Tourenwagen Masters.\nNel 1999 Hans Werner Aufrecht, fondatore e proprietario della AMG, fonda contestualmente una nuova societ\u00e0, la HWA AG, con sede anch'essa ad Affalterbach. Come parte dell'accordo, la casa di Mercedes-Benz trasferisce alcune competenze alla neonata societ\u00e0. Nello specifico la HWA ha ricevuto il compito di gestire il programma ufficiale Mercedes nel DTM, campionato rilanciato nel 2000 dopo 5 anni di assenza; per fare ci\u00f2 il costruttore ha chiuso il suo programma nella 24 Ore di Le Mans.\nPer la stagione inaugurale la scuderia ha preparato otto Mercedes CLK, quattro delle quali schierate direttamente, mentre le altre quattro sono state cedute al Team Rosberg e alla Persson Motorsport, anch'essi team ufficiali Mercedes ma non impegnati nello sviluppo delle vetture. Alla guida delle sue vetture la HWA ha ingaggiato Bernd Schneider, spostato nel DTM dalla Mercedes dopo aver chiuso il programma nella 24 Ore di Le Mans, Thomas J\u00e4ger, Klaus Ludwig e Marcel F\u00e4ssler. I rivali del team in questa stagione sono le varie Opel ufficiali e le Audi semiufficiali. L'annata rivela ricca di successi: i piloti HWA si classificano infatti ai primi quattro posti della classifica finale, permettendo alla scuderia (divisa in due team per motivi regolamentari) di occupare il primo e il terzo posto nella classifica scuderie.\nPer la stagione 2001, la scuderia ha preparato sei vetture con nuovi aggiornamenti, due delle quali sono state cedute alla Manthey Racing, mentre il Team Rosberg e la Persson Motorsport hanno mantenuto le vetture dell'anno precedente. Tra i piloti J\u00e4ger \u00e8 stato retrocesso alla Persson Motorsport, mentre Ludwig si \u00e8 ritirato dalle competizioni; al loro posto sono stati ingaggiati Peter Dumbreck, promosso dalla Persson Motorsport, e Uwe Alzen, strappato alla Opel. Anche questa stagione \u00e8 dominata dalla HWA: Schneider ha vinto il suo secondo titolo consecutivo e ancora una volta i piloti HWA si sono classificati ai primi quattro posti, mentre i due team HWA si sono classificati ai primi due posti della classifica scuderie.\nPer la stagione 2002 la scuderia ha ceduto le sue quattro vetture del 2001 al Team Rosberg e alla Persson Motorsport e ha preparato quattro nuove vetture, basate sulla nuova generazione della CLK. Dumbreck \u00e8 stato retrocesso alla Persson Motorsport e al suo posto \u00e8 stato ingaggiato Jean Alesi, in uscita dalla Formula 1. Nonostante ci\u00f2 la stagione non si rivela vincente come le precedenti: il titolo piloti viene infatti vinto da Laurent A\u00efello su Audi, mentre il migliore dei piloti HWA \u00e8 Schneider, che si classifica secondo. Nonostante ci\u00f2 uno dei due team HWA vince la classifica scuderie, mentre l'altro si classifica terzo.\nNel 2003, come nella stagione precedente, la scuderia ha costruito quattro nuove vetture e ha ceduto quelle del 2002 al Team Rosberg e alla Persson Motorsport, mentre la Manthey Racing si \u00e8 ritirata dal DTM dopo due stagioni. Alzen non ha rinnovato il suo contratto con la Mercedes ed \u00e8 stato sostituito da Christijan Albers, promosso dal Team Rosberg. L'annata si rivela nuovamente positiva, con Schneider che vince il suo terzo titolo piloti in quattro anni e i quattro piloti HWA si sono classificati tutti nei primi cinque posti. I due team HWA si sono classificati al primo e secondo posto nella classifica scuderie; \u00e8 stato inoltre creato un nuovo titolo riservato ai costruttori, vinto proprio dalla Mercedes.\nNel 2004 \u00e8 stato introdotto un cambiamento regolamentare, secondo il quale le nuove vetture DTM sarebbero state basate su berline a quattro porte e non pi\u00f9 su coup\u00e9; per questo motivo la vettura 2004 \u00e8 stata costruita sulla nuova Classe C, mentre e vetture del 2003 sono state cedute come negli anni precedenti a Team Rosberg e Persson Motorsport. Inoltre l'Audi, che negli anni precedenti non era stata impegnata ufficialmente, ha debuttato come costruttore affiancandosi a Mercedes e Opel. F\u00e4ssler \u00e8 passato alla Opel e al suo posto \u00e8 stato ingaggiato Gary Paffett, promosso dal Team Rosberg. Proprio l'inglese \u00e8 stato il migliore dei piloti HWA con il secondo posto generale, mentre i due team HWA si classificano secondo e terzo. La stagione si rivela per\u00f2 nel complesso deludente; \u00e8 infatti il primo anno dal debutto in cui la scuderia non riesce ad aggiudicarsi nemmeno un titolo. Nemmeno tra i costruttori la Mercedes \u00e8 riuscita ad avere la meglio, classificandosi seconda dietro ad Audi.\nIn vista della stagione 2005 il Team Rosberg si \u00e8 ritirato dal DTM ed \u00e8 stato sostituito dalla M\u00fccke Motorsport, che come la Persson Motorsport, ha ottenuto le vetture della stagione precedente. Sul fronte piloti Albers non ha rinnovato il suo contratto con la Mercedes per firmare con la Minardi in Formula 1 e al suo posto \u00e8 stata ingaggiata l'ex leggenda della Formula 1 Mika H\u00e4kkinen. La stagione ha visto entrambi i titoli in mano HWA con Paffett che si \u00e8 aggiudicato il titolo piloti, i team HWA rispettivamente primo e quarto e la Mercedes campione costruttori.\nNel 2006 la Opel si \u00e8 ritirata dal campionato, lasciando solo Mercedes e Audi e causando la cancellazione del titolo costruttori. Come negli anni precedenti, le vetture del 2005 sono state cedute agli altri team. Paffett \u00e8 stato promosso dalla Mercedes ed \u00e8 diventato collaudatore della McLaren (team ufficiale Mercedes) in Formula 1, mentre Alesi \u00e8 stato retrocesso alla Persson Motorsport; al loro posto sono stati ingaggiati Jamie Green e Bruno Spengler, entrambi promossi dalla Persson Motorsport. La stagione ha visto il quarto titolo della stella del team, Bernd Schneider, con i due team HWA primo e secondo in classifica piloti.\nNel 2007 sono state cedute le vecchie auto agli altri team come negli anni precedenti, mentre i piloti sono stati confermati in blocco. La stagione non si \u00e8 per\u00f2 rivelata ricca di successi; tra i piloti HWA il migliore \u00e8 stato Spengler, mentre nella classifica scuderie i due team HWA si sono classificati al secondo e terzo posto. \u00c8 stata la seconda stagione dal debutto della scuderia nel DTM nel quale non ha ottenuto alcun titolo.\nNel 2008 H\u00e4kkinen si \u00e8 ritirato dalle corse e al suo posto \u00e8 stato ingaggiato Paul di Resta, promosso dalla Persson Motorsport. Proprio il britannico \u00e8 stato il migliore dei piloti HWA con un secondo posto finale; nonostante ci\u00f2 uno dei due team HWA si \u00e8 aggiudicato il titolo scuderie, mentre il secondo si \u00e8 classificato quarto.\nNel 2009 la leggenda del team Schneider, dopo nove stagioni e quattro titoli piloti conquistati, ha annunciato il suo ritiro dalle corse. Inoltre Green \u00e8 stato retrocesso alla Persson Motorsport. Al loro posto sono stati ingaggiati l'ex pilota di Formula 1 Ralf Schumacher, promosso dalla M\u00fccke Motorsport, e Paffett, promosso dalla Persson Motorsport. Anche in questa stagione la scuderia non \u00e8 riuscita ad aggiudicarsi il titolo piloti, con Paffett e di Resta che si sono classificati rispettivamente secondo e terzo. In classifica scuderie, tuttavia, uno dei due team HWA \u00e8 riuscito ad aggiudicarsi il titolo, mentre il secondo si \u00e8 classificato quarto.\nNel 2010 i quattro piloti dell'anno precedente sono stati tutti confermati. L'annata si rivela la migliore degli ultimi anni: di Resta, Paffett e Spengler si sono classificati primo, secondo e terzo. Anche in classifica scuderie i due team HWA ottengono fantastici risultati, classificandosi al primo e secondo posto.\nPer il 2011 Di Resta ha lasciato il team per firmare con la Force India, in Formula 1, e al suo posto \u00e8 stato ingaggiato Jamie Green, promosso dalla Persson Motorsport. La stagione non si \u00e8 per\u00f2 rivelata all'altezza della precedente, in quanto la scuderia non \u00e8 riuscita ad aggiudicarsi nessun titolo, ottenendo come migliori piazzamenti un terzo posto in classifica piloti (ad opera di Spengler) e un secondo posto in classifica scuderie.\nIl 2012 ha portato ad uno stravolgimento del regolamento tecnico; le nuove vetture DTM hanno infatti adottato la carrozzeria coup\u00e9 e non pi\u00f9 quella d berlina tre volumi. Ogni team, inoltre, ha dovuto adottare vetture dell'anno in corso. Per questo motivo la HWA ha costruito otto nuove Mercedes Classe C Coup\u00e9 con le nuove specifiche; quattro di queste sono state portate in pista direttamente dal team, mentre le altre sono state equamente divise tra la M\u00fccke Motorsport e la Persson Motorsport. Il nuovo regolamento ha inoltre portato al ritorno della BMW nel campionato e la conseguente istituzione di un terzo titolo riservato ai costruttori. Proprio il costruttore di Monaco di Baviera ha soffiato Spengler alla Mercedes. Per sostituire il canadese \u00e8 stato ingaggiato Christian Vietoris, promosso dalla Persson Motorsport. Per il secondo anno consecutivo, tuttavia, il team non \u00e8 riuscito ad aggiudicarsi nessun titolo, ottenendo un secondo e un terzo posto in classifica piloti con Paffett e Green e un secondo e un terzo posto in classifica scuderie.\nIl 2013 ha visto una riduzione delle Mercedes in griglia da otto a sei a causa della chiusura della Persson Motorsport. Inoltre Green \u00e8 stato ingaggiato dall'Audi e Schumacher si \u00e8 ritirato dalle corse. Al loro posto sono stati ingaggiati Roberto Merhi e Robert Wickens, promossi rispettivamente dalla Persson Motorsport e dalla M\u00fccke Motorsport. La stagione si \u00e8 rivelata ancora una volta povera di successi; nessuno dei piloti HWA si \u00e8 infatti classificato tra i primi tre mentre il migliore dei due team HWA si \u00e8 posizionato terzo nella classifica scuderie. Dopo la vittoria di altri due titoli nel 2015 e nel 2018, la Mercedes annuncia il suo ritiro dalla serie.\nFormula E.\nNonostante l'annuncio, nel 2018, del ritiro della Mercedes dal DTM, la HWA ha non ha concluso il suo rapporto con il costruttore di Stoccarda, seguendolo nel suo nuovo programma nella Formula E, nella quale ricopre un ruolo simile a quello nel DTM. Per prepararsi al debutto ufficiale di Mercedes, previsto per la stagione 2019-2020, il 30 novembre 2017 la HWA annuncia l'accordo con la Venturi Grand Prix, reparto corse della casa automobilistica Venturi, alla quale fornisce personale tecnico e sportivo (tra cui i due piloti del team monegasco, Edoardo Mortara e Maro Engel). Il 9 maggio la HWA ha annunciato l'ingresso ufficiale in Formula E a partire dalla stagione 2018-2019. Nella stagione di esordio le sue monoposto sono equipaggiate con motori Venturi, per poi passare dalla stagione successiva ai motori Mercedes con l'ingresso ufficiale del costruttore tedesco.\nPer il debutto nella categoria i piloti annunciati sono Gary Paffett e Stoffel Vandoorne. Il belga ottiene un podio quale miglior risultato e il team si piazza nono in campionato. Dalla stagione successiva la squadra lascia il posto al team ufficiale, denominato Mercedes EQ Formula E Team.\nCampionato FIA di Formula 3.\nNella stagione 2019 fa il suo ingresso nel Campionato FIA di Formula 3, categoria a supporto dei GP di Formula 1. Per la prima stagione ingaggia Keyvan Andres, Bent Viscaal e Jake Hughes. La squadra si piazza quinta nella prime due stagioni, conquistando tre vittorie con Hughes.\nL'undici ottobre del 2021 viene annunciata l'uscita del team dalla competizione, vengono sostituiti dal tema olandese Van Amersfoort Racing.\nCampionato FIA di Formula 2.\nDal 2020 partecipa anche al campionato di Formula 2 in sostituzione della Arden, con la quale aveva iniziato una collaborazione gi\u00e0 nel 2019. I piloti della squadra sono Art\u00ebm Markelov e Giuliano Alesi, che prima della fine della stagione passa alla MP Motorsport. La squadra si piazza decima senza ottenere risultati di rilievo.\nNel 2021 il team sceglie una coppia tutta italiana, con Alessio Deledda e Matteo Nannini; il secondo partecipa anche al Campionato FIA di Formula 3 con lo stesso team, possibilit\u00e0 data dal fatto che per la prima volta i campionati di F2 e F3 non si svolgono nello stesso weekend. Appena prima del secondo appuntamento della stagione di F2, al circuito cittadino di Monaco, viene annunciato il ritiro dal campionato di Matteo Nannini per mancanza di budget, al suo posto subentrer\u00e0 Jack Aitken. Per il round di Monza il team HWA Racelab sostituisce Jack Aitken con Jake Hughes.\nIl 14 ottobre dello stesso anno HWA annuncia che lascer\u00e0 la serie a fine della stagione in corso."}
{"id": "6779955", "revid": "486946", "url": "https://it.wikipedia.org/wiki?curid=6779955", "title": "HWA Team", "text": ""}
{"id": "6779957", "revid": "148107", "url": "https://it.wikipedia.org/wiki?curid=6779957", "title": "Problema del taglio della torta", "text": "Il problema del taglio della torta \u00e8 un problema di divisione corretta che coinvolge risorse eterogenee, come una torta con diversi ornamenti e che si assume \npossa essere \"divisibile\" - \u00e8 possibile tagliare arbitrariamente piccole fette di essa senza distruggerne il valore. La risorsa deve essere divisa tra diversi partner che hanno diverse preferenze in parti differenti della torta (esempio: alcuni preferiscono la fetta con la guarnizione in cioccolato, altri la parte con le ciliegie, alcuni voglio la fetta pi\u00f9 grande possibile). La divisione dovrebbe essere corretta in maniera soggettiva, in modo che ogni persona riceva la parte che pensa sia giusto riceva.\nLa torta, ovviamente, \u00e8 una metafora, il problema si applica alla divisione di risorse come appezzamenti di terreno, spazi pubblicitari o tempi di trasmissione.\nIl problema \u00e8 stato introdotto da Hugo Steinhaus dopo la seconda guerra mondiale ed \u00e8 ancora oggi oggetto di ricerca in matematica, informatica, economia e scienze politiche"}
{"id": "6779965", "revid": "406204", "url": "https://it.wikipedia.org/wiki?curid=6779965", "title": "Michail Nikolaevi\u010d Rumjancev", "text": ""}
{"id": "6779975", "revid": "300067", "url": "https://it.wikipedia.org/wiki?curid=6779975", "title": "Earl Watson (cestista 1990)", "text": ""}
{"id": "6779976", "revid": "92723", "url": "https://it.wikipedia.org/wiki?curid=6779976", "title": "TT188", "text": "TT188 (Theban Tomb 188) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT188 era la tomba di:\nBiografia.\nNessun dato rilevabile.\nLa tomba.\nL'ingresso a TT188 si apre in un cortile da cui si accede anche alla TT374; \u00e8 una delle prime tombe scavate durante il regno di Amenhotep IV/Akhenaton. Considerando la damnatio memoriae cui venne condannato il re, si giustificherebbero i pesanti danni riportati dai rilievi parietali e, in alcuno casi, la scalpellatura del nome del titolare Parennefer legato, per suo stesso incarico, alla figura del re eretico.\nSu una stele (1 in planimetria) i resti di scena con Amenhotep IV/Akhenaton e una regina dinanzi al sole raggiato (Aton). Un corridoio, sulle cui pareti (2) il defunto, sotto il disco solare di Aton, adora Ra-Horakhti e il defunto e la moglie che adorano la stessa divinit\u00e0, d\u00e0 accesso ad una sala trasversale originariamente dotata di otto pilastri. Sulle pareti: il defunto (3) dinanzi ad Amenhotep IV (Akhenaton che si affaccia da un balcone e, su tre registri sovrapposti, la registrazione di prodotti, tra cui il grano ammassato in un granaio, a cura di scribi; seguono scene del defunto che ispeziona l'imbottigliamento del vino in giare e il sigillo delle stesse. Poco oltre (5) resti di scene di vendemmia, con la raccolta e la pigiatura delle uve in presenza di Thermutis e il defunto che riporta l'esito ad Amenhotep IV/Akhenaton sotto un padiglione, seguono (6-7) uomini che raccolgono frutti e il defunto e la moglie seduti. Su altra parete (8) resti di scene del defunto seduto che riceve doni da servitori e che assiste ad un concerto di suonatrici di flauto doppio e tamburelli; poco oltre (9), su due registri, Amenhotep IV/Akhenaton e una regina (?) sotto un padiglione e il defunto, e altri due accompagnatori, prostrati dinanzi ai reali per ricevere una ricompensa. Su altra parete, molto danneggiata, il defunto (10), decorato da un largo collare, segue Amenhotep IV/Akhenaton dinanzi a Ra-Horakhti e alle Anime di Pe e Nekhen e resti di una scena con adorazione di babbuini. Poco oltre (11) su due registri i resti di scene del defunto con mazzi di fiori, portatori di offerte e pastori con bestiame; su altra parete (12) resti di otto rappresentazioni del defunto (?) che offre fiori ad (?) Amenhotep IV/Akhenaton e a una regina sotto un padiglione. Sul fondo (13) l'accesso a una parte non ancora esplorata della tomba.\nLe raffigurazioni di Amenhotep IV/Akhenaton, e pi\u00f9 in generale dell'intera TT188, sono considerate tra le prime della cosiddetta arte amarniana."}
{"id": "6779978", "revid": "1305772", "url": "https://it.wikipedia.org/wiki?curid=6779978", "title": "L\u00e9a Julian", "text": "Biografia.\nHa 15 anni quando Elite Model Management la scopre durante un casting di Elite Model Look organizzato a Lab\u00e8ge. Finisce tra i 12 finalisti del concorso nazionale (nel quale ha vinto la sua amica Estelle Chen in Francia) e firma un contratto il giorno dopo. Nel 2016 ottiene il suo diploma di maturit\u00e0 francese.\nDopo alcuni progetti, fa la sua prima grande sfilata a 16 anni per la collezione autunnale haute couture di Valentino 2015 a Roma e fa il suo primo importante servizio fotografico lo stesso anno per ELLE Vietnam, fotografata da Benjamin Kanarek nella sua serie \"Rebel Couture\".\nCarriera.\nPosa gli anni seguenti per Intermission Magazine, Vogue Italia, Vogue Japan, la collezione primavera / estate 2018 di Off-White o anche Document Journal fotografata da Terry Richardson e fa la copertina di SLIMI Magazine. Gli suoi primieri show per Ulyana Sergeenko, JW Anderson o Chanel le hanno permesso di costruire una base solida permettendole di divenire l'una delle modelle pi\u00f9 visibili gli anni seguenti.\nTra giugno 2016 e maggio 2017, partecipa a 67 spettacoli e fa parte dei modelli che hanno sfilato di pi\u00f9 durante il periodo della settimana della moda. \u00c8 la terza modella che sfila di pi\u00f9 nella fashion week primavera / estate 2018 secondo Vogue.fr, e il New York Times l'ha classificata tra le nove modelle da seguire nel 2017/2018. Apre lo show di Carolina Herrera a febbraio 2017 e chiude la collezione primavera / estate 2018 di Christian Wijnants. Lea ha partecipato alle quattro fashion week pi\u00f9 importanti a Parigi, Milano, New York e Londra dove in settembre 2017 ha sfilato per Mary Katrantzou e la sua collezione primavera / estate 2018. Ha sfilato per molti marchi come Victoria Beckham, Alexander Wang, Prada, Chlo\u00e9, Dior, Givenchy, Fendi o addirittura Versace. Del resto, il sito Web \"Models.com\" l'ha mesa nella classifica delle 16 modelle che hanno avuto il maggior successo durante la settimana della moda autunno / inverno 2017. Cammina per quasi 70 marchi in oltre 120 passerelle diventando la modella che ha sfilato di pi\u00f9 quell'anno, settimana della moda e alta moda prese insieme. PopSugar l'ha menzionata a la quinta posizione tra 18 modelle da seguire nel 2018.\nInizia il 2018 con la campagna di Coach per la collezione di primavera, ma anche Marc Jacobs e Zara."}
{"id": "6779979", "revid": "962319", "url": "https://it.wikipedia.org/wiki?curid=6779979", "title": "Pattinaggio di velocit\u00e0 ai XXIII Giochi olimpici invernali - 500 m femminile", "text": "La gara dei 500 metri femminile di pattinaggio di velocit\u00e0 dei XXIII Giochi olimpici invernali di Pyeongchang si \u00e8 svolta il 18 febbraio 2018 sulla pista dell'ovale di Gangneung a partire dalle ore 20:56 (UTC+9).\nLa pattinatrice giapponese Nao Kodaira ha conquistato la medaglia d'oro, mentre l'argento e il bronzo sono andati rispettivamente alla sudcoreana Lee Sang-hwa e alla ceca Karol\u00edna Erbanov\u00e1.\nRecord.\nPrima della manifestazione il record del mondo e il record olimpico erano i seguenti:\nDurante la competizione \u00e8 stato battuto il seguente record:"}
{"id": "6779981", "revid": "287204", "url": "https://it.wikipedia.org/wiki?curid=6779981", "title": "Ebdilbasit Seyda", "text": ""}
{"id": "6779982", "revid": "1684799", "url": "https://it.wikipedia.org/wiki?curid=6779982", "title": "Autoritratto (Sassoferrato)", "text": "Il pittore marchigiano Giovanni Battista Salvi (1609 \u20131685), detto dalla sua citt\u00e0 di origine \"il Sassoferrato\", dipinse il suo autoritratto in epoca non conosciuta: conservato agli Uffizi, \u00e8 l'unico autoritratto a noi noto di questo artista.\nDescrizione.\nIl dipinto porta a tergo questa iscrizione: \"Gio: Batta Salvi Da Sasso Ferrato\". Arriv\u00f2 alla Galleria degli Uffizi il 28 ottobre 1682, su invio di Cosimo III de' Medici che l'aveva da poco tempo ricevuto in dono dal cardinale Flavio Chigi (1631-1693). Nell'inventario dell'epoca furono segnate queste dimensioni: 45x30, ma nel successivo inventario degli Uffizi, del 1704, l'altezza risultava ridotta.\nSul fondo terso, color azzurro Madonna che \u00e8 tipico della tavolozza del Sassoferrato, risalta il largo colletto squadrato della camicia, bianco, accuratamente stirato e con minute pieghe. Lo sguardo dell'artista \u00e8 intenso, sottolineato da una piccola ruga increspata, in mezzo alla fronte. Nessuna concessione ad attrezzi del mestiere o ad altri particolari che possano informare sulla identit\u00e0 della persona ritratta. Capolavoro di sintesi, quasi sospeso nel tempo, questo autoritratto parla solo con gli occhi.\nVittorio Sgarbi ha cos\u00ec scritto, riguardo a questo autoritratto:"}
{"id": "6779988", "revid": "124123", "url": "https://it.wikipedia.org/wiki?curid=6779988", "title": "Karol\u00edna Erbanov\u00e1", "text": ""}
{"id": "6779995", "revid": "287204", "url": "https://it.wikipedia.org/wiki?curid=6779995", "title": "Im\u0101m al-\u1e24aramayn", "text": ""}
{"id": "6779996", "revid": "287204", "url": "https://it.wikipedia.org/wiki?curid=6779996", "title": "Al-Juwayn\u012b", "text": ""}
{"id": "6780010", "revid": "406204", "url": "https://it.wikipedia.org/wiki?curid=6780010", "title": "Che cos'\u00e8 la metafisica?", "text": ""}
{"id": "6780014", "revid": "962319", "url": "https://it.wikipedia.org/wiki?curid=6780014", "title": "Pattinaggio di velocit\u00e0 ai XXIII Giochi olimpici invernali - 500 m maschile", "text": "La gara dei 500 m maschile di pattinaggio di velocit\u00e0 dei XXIII Giochi olimpici invernali di Pyeongchang si svolger\u00e0 il 19 febbraio 2018 sulla pista dell'ovale di Gangneung a partire dalle ore 20:53 (UTC+9).\nIl pattinatore norvegese H\u00e5vard Holmefjord Lorentzen ha conquistato la medaglia d'oro, mentre l'argento e il bronzo sono andati rispettivamente al coreano Cha Min-kyu e al cinese Gao Tingyu.\nRecord.\nPrima della manifestazione il record del mondo e il record olimpico erano i seguenti:\nDurante la competizione \u00e8 stato battuto il seguente record:"}
{"id": "6780015", "revid": "599013", "url": "https://it.wikipedia.org/wiki?curid=6780015", "title": "Michail Lysov", "text": "Caratteristiche tecniche.\n\u00c8 un terzino sinistro che pu\u00f2 giocare anche da ala nella medesima fascia.\nCarriera.\nCresciuto nelle giovanili del , ha esordito il 18 luglio 2017 in un match vinto 1-0 contro l'.\nNel luglio 2021, a soli 23 anni, \u00e8 costretto al ritiro a causa di problemi al cuore.\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6780016", "revid": "1851848", "url": "https://it.wikipedia.org/wiki?curid=6780016", "title": "John-Henry Krueger", "text": "Biografia.\nIl padre \u00e8 allenatore di pattinaggio artistico. Suo fratello pi\u00f9 grande, Cole Krueger, ha gareggiato a livello internazionale per gli Stati Uniti d'America nello short track, ma come lui \u00e8 passato a rappresentare l'Ungheria.\nHa iniziato a pattinare nel 2000 nel Pittsburgh Speedskating Club in Pennsylvania. Ha rappresentato gli ai Giochi olimpici invernali di vincendo la medaglia d'argento nei 1000 metri. In occasione delle olimpiadi ha annunciato di voler gareggiare per l'Ungheria, affermando che il comitato olimpico statunitense non gli avrebbe dato adeguato sostegno economico.\nHa ottenuto la cittadinanza ungherese nel 2018 e ha iniziato a concorrere per la nazionale magiara nel 2020.\nPer l'Ungheria ha vinto l'argento agli europei di Danzica 2021 nei 1500 metri, terminando alle spalle di Sem\u00ebn Elistratov.\nAi mondiali di Dordrecht 2021 ha guadagnato la medaglia d'argento nella staffetta 5000 metri con Csaba Burj\u00e1n, Shaoang Liu, Shaolin S\u00e1ndor Liu e Alex Varny\u00fa.\nAi Giochi olimpici di , dove ha vinto la medaglia di bronzo nella staffetta 2000 m mista, assieme a Zs\u00f3fia K\u00f3nya, Petra J\u00e1szap\u00e1ti, Shaolin S\u00e1ndor Liu e Shaoang Liu."}
{"id": "6780017", "revid": "729019", "url": "https://it.wikipedia.org/wiki?curid=6780017", "title": "Pattinaggio di velocit\u00e0 ai XXIII Giochi olimpici invernali - 1000 m maschile", "text": "La gara dei 1000 m maschile di pattinaggio di velocit\u00e0 dei XXIII Giochi olimpici invernali di Pyeongchang si \u00e8 svolta il 23 febbraio 2018 sulla pista dell'ovale di Gangneung a partire dalle ore 19:00 (UTC+9).\nIl pattinatore olandese Kjeld Nuis ha conquistato la medaglia d'oro, mentre l'argento e il bronzo sono andati rispettivamente al norvegese H\u00e5vard Holmefjord Lorentzen e al sudcoreano Kim Tae-yun.\nRecord.\nPrima della manifestazione il record del mondo e il record olimpico erano i seguenti:\nNel corso della competizione non sono stati migliorati."}
{"id": "6780019", "revid": "599013", "url": "https://it.wikipedia.org/wiki?curid=6780019", "title": "Dmitrij Barinov", "text": "Caratteristiche tecniche.\n\u00c8 un mediano.\nCarriera.\nClub.\nCresciuto nelle giovanili della , ha esordito in prima squadra il 16 maggio 2015 in un match vinto 3-0 contro il . Il 19 agosto 2017 realizza il suo primo gol con i \"Loko\", in occasione della partita vinta in rimonta per 4-3 in casa dello .\nNazionale.\nDopo aver giocato in tutte le reppresentative giovanili della , esordisce in nazionale maggiore l'8 giugno 2019, subentrando a Roman Zobnin nel corso della partita di qualificazioni al campionato europeo di calcio 2020 vinta per 9-0 contro .\nStatistiche.\nPresenze e reti nei club.\n\"Statistiche aggiornate al 9 ottobre 2021\"."}
{"id": "6780020", "revid": "1548821", "url": "https://it.wikipedia.org/wiki?curid=6780020", "title": "Qaz\u0430qstan Prem'er Ligasy 2017", "text": ""}
{"id": "6780021", "revid": "1548821", "url": "https://it.wikipedia.org/wiki?curid=6780021", "title": "Qaz\u0430qstan Prem'er Ligasy 2012", "text": ""}
{"id": "6780022", "revid": "1548821", "url": "https://it.wikipedia.org/wiki?curid=6780022", "title": "Qaz\u0430qstan Prem'er Ligasy", "text": ""}
{"id": "6780024", "revid": "228587", "url": "https://it.wikipedia.org/wiki?curid=6780024", "title": "Mundialito per club di beach soccer 2011", "text": "Il Mundialito per club di beach soccer 2011 \u00e8 la 1\u00aa edizione di questo torneo.\nSquadre partecipanti.\n\u00c8 stato determinato che dieci squadre, divise in due gruppi da cinque ciascuno, prenderanno parte al torneo:\nSi \u00e8 originariamente ipotizzato che il neo riformato New York Cosmos degli Stati Uniti avrebbe preso parte al torneo ed \u00e8 stato successivamente sostituito dallo Shakhtar Donetsk, Ucraina. Si \u00e8 anche ipotizzato che l\u2019Olympique de Marseille avrebbe preso parte al torneo, ma il posto finale \u00e8 stato conteso tra loro ed il Milano Beach Soccer. Al sorteggio \u00e8 stato anche annunciato che una quarta squadra brasiliana, ancora non determinata, completer\u00e0 il roster del club a 10, che \u00e8 stato successivamente rivelato come Santos.\nDraft.\nIl 21 febbraio 2011, in due citt\u00e0 simultaneamente (Barcellona, Spagna e San Paolo, Brasile), si \u00e8 svolta il Draft ufficiale, con ciascuna squadra che ha selezionato nove giocatori.\nSecondo la procedura, il rappresentante della squadra di ogni club deve partecipare ad una riunione in uno dei due luoghi sopra menzionati, e sar\u00e0 lui il responsabile della scelta dei giocatori per la sua squadra. Tutti i giocatori di Beach Soccer possono essere potenzialmente selezionati, e, proprio come succede nei grandi eventi per campionati come NBA, NHL o Major League Baseball, per impostare un bilanciamento, per un torneo competitivo, il draft per l'elezione dei giocatori seguir\u00e0 alcune linee guida.\nIl \"Draft\" ha seguito i seguenti criteri: tre giocatori nazionali (scelti in precedenza), tre giocatori continentali, un giocatore UEFA / CONMEBOL (Sud America ed Europa), un giocatore di AFC / CAF / CONCACAF / OFC (Asia / Africa / Nord America e Caraibi / Oceania) e \"nazionale\".\nFase a gironi.\nIl sorteggio per dividere le dieci squadre nei due gruppi seguenti \u00e8 stato condotto il 3 marzo 2011. La fase a gironi \u00e8 iniziata il 19 marzo 2011."}
{"id": "6780026", "revid": "1548821", "url": "https://it.wikipedia.org/wiki?curid=6780026", "title": "Qaz\u0430qstan Prem'er Ligasy 2009", "text": ""}
{"id": "6780027", "revid": "1548821", "url": "https://it.wikipedia.org/wiki?curid=6780027", "title": "Qaz\u0430qstan Prem'er Ligasy 2014", "text": ""}
{"id": "6780028", "revid": "1548821", "url": "https://it.wikipedia.org/wiki?curid=6780028", "title": "Qaz\u0430qstan Prem'er Ligasy 2016", "text": ""}
{"id": "6780030", "revid": "1548821", "url": "https://it.wikipedia.org/wiki?curid=6780030", "title": "Qaz\u0430qstan Prem'er Ligasy 2013", "text": ""}
{"id": "6780031", "revid": "767487", "url": "https://it.wikipedia.org/wiki?curid=6780031", "title": "Chucho Navarro", "text": "Primi anni.\nI suoi genitori erano Juan Jos\u00e9 Navarro, direttore e esecutore di ottavino della banda militare della citt\u00e0 e Silvestra Moreno. Rimase orfano di padre quando aveva tre anni nel 1916. Pi\u00f9 tardi si trasfer\u00ec ad Aguascalientes, dove trascorse la sua infanzia e l'adolescenza.\nGi\u00e0 all'et\u00e0 di quattro anni cantava nella locanda di sua madre con sua sorella Antonia, di dieci anni pi\u00f9 grande, che accompagnava cantando come contralto, perch\u00e9 la tessitura del bambino era molto alta ed era l'attrazione della locanda (dato che era cos\u00ec piccolo sua sorella lo tirava per un orecchio per farlo obbedire) gli insegn\u00f2 anche a suonare la chitarra e insieme cantavano molte canzoni del secolo scorso.\nSua madre mor\u00ec nel 1930 quando lui aveva 17 anni e part\u00ec per Citt\u00e0 del Messico per vedere suo nonno, il generale Juan Jos\u00e9 Navarro Ibarguengoitya e aiutato dalla sua chitarra, continu\u00f2 i suoi studi fino a quando non si iscrisse alla Facolt\u00e0 di Medicina. In quel periodo incontr\u00f2 il chitarrista Alfredo Bojalil Gil (pi\u00f9 tardi noto come Alfredo Gil) nella stazione radio XEW dove collaborarono, cantando o suonando la chitarra, con l'orchestra o con qualche interprete che aveva bisogno del loro aiuto, tra i quali, ad esempio, il portoricano Rafael Hern\u00e1ndez, To\u00f1a la Negra, Pedro Vargas e Agust\u00edn Lara.\nLos Panchos.\nA met\u00e0 del 1937 Chucho interruppe la sua tesi di laurea presso la Facolt\u00e0 di Medicina e cre\u00f2 un gruppo di voci e chitarre che suonavano musica folcloristica messicana con Alfredo Gil e il fratello maggiore, Felipe Bojalil Gil, che fu chiamato \"El Charro Gil Y Sus Caporales\". Nel 1938 partirono per New York dove rimasero per 10 anni. Dopo sei anni, Felipe Gil, conosciuto come il \"Charro Gil\", incontr\u00f2 la cantante Eva Garza con la quale si spos\u00f2 e separandosi dal gruppo all'inizio del 1944.\nAlfredo Gil e Chucho Navarro, determinati a continuare insieme come artisti, iniziarono la ricerca di una prima voce per il loro nuovo gruppo. Il prescelto fu il cantante e chitarrista portoricano Hernando Avil\u00e9s, che originariamente cantava tanghi con orchestra, a Manhattan. Cos\u00ec il 14 maggio 1944 Chucho Navarro, Alfredo Gil e Hernando Aviles, avviarono un proprio gruppo chiamato Los Panchos che debuttarono nel Teatro spagnolo di New York, nell'Hotel Pierre ed alla Carnegie Hall.\nL'idea del nome \"Los Panchos\" nacque dal riconoscimento del nome \"Pancho\" come simbolo dell'identit\u00e0 messicana per via della popolarit\u00e0 del guerrigliero Pancho Villa.\nQuando gli artisti tornarono da New York in Messico nel 1948, erano gi\u00e0 riconosciuti nei luoghi pi\u00f9 reconditi della Repubblica e quando visitarono il Messico, erano gi\u00e0 un'istituzione riconosciuta per il concetto \"creato\" da loro di cantare boleri a tre voci, inoltre avevano introdotto lo strumento chiamato \"requinto\" che era stato inventato e brevettato da Alfredo Gil.\nLe prime presentazioni del Trio, furono fatte a \"El Patio\", che divent\u00f2 cos\u00ec la discoteca pi\u00f9 apprezzata di quel tempo. Poi stabilirono una tradizione nella \"Blanquita\", nel \"Teatro Folis\", nel \"Teatro de la Ciudad\" e in molti locali notturni.\nFu anche uno dei primi musicisti famosi a celebrare le sue \"Nozze d'argento\" (25 anni) al \"Teatro de Bellas Artes\". Non pot\u00e9 celebrare le \"Nozze d'oro\", poich\u00e9 mor\u00ec il 24 dicembre 1993 all'et\u00e0 di 80 anni, a Citt\u00e0 del Messico, essendo l'unico membro fondatore del trio che rimase attivo nel gruppo fino alla sua morte.\nCome compositore.\nA suo nome furono registrate quasi mille canzoni, raggruppate per genere come segue:\nIl successo sulle scene pi\u00f9 importanti del mondo.\nIn Europa: nella penisola Ib\u00e9rica,\nNelle Asturie, a Barcellona, nelle sette isole Canarie, ecc.. In Giappone viaggiarono pi\u00f9 volte, arrivarono per la prima volta all'inizio degli anni '50, con Ra\u00fal Shaw Moreno prima voce e in seguito registrarono sette Long Plays, con Johnny Albino. In quel paese cos\u00ec lontano il successo fu cos\u00ec grande che emersero molti trii per imitazione: Los Panchos de Tokio, Los Panchos de Osaka, Los Panchos de Nagoya, Fuji, ecc.\nDiscograf\u00eda.\nLos Panchos hanno registrato in spagnolo, loro lingua originale, ma hanno anche azzardato registrazioni in giapponese, greco, inglese, russo e arabo. Dopo il pensionamento di Alfredo Gil per affaticamento, Chucho Navarro registrer\u00e0 altri due album con il trio: \"Los Panchos Hoy\" e \"Los Panchos A su Manera\", dove furono comprese in spagnolo canzoni italiane e francesi per il \"Mondiale di calcio, Barcelona 92\" e come aiuto alla pratica della lingua.\nLos Panchos furono premiati in paesi lontani come l'Egitto, la Grecia, il Giappone, la Cina, la Tailandia e l'ex Unione Sovietica, proprio in un momento in cui non era cos\u00ec facile raggiungere luoghi come questi. La discografia di \"Los Panchos\" comprende pi\u00f9 di 300 LP, con circa 3500 canzoni. Questa discografia non \u00e8 stata catalogata fino ad ora.\nFrasi di Chucho Navarro.\n\"Una missione compiuta\":\n\"Ho visto nascere migliaia di cose nella mia vita, il secolo, la rinascita, la conquista dello spazio e mille teorie che portano l'uomo verso una vita migliore, ma di tutto il poco che sono stato, ringrazio la vita, missione compiuta, missione compiuta.\" Messico, 1976.\n\"Mi sento felice perch\u00e9 dopo quasi mezzo secolo, Los Panchos continuano ad interessare ed emozionare i giovani. \u00c8 meraviglioso vedere come la i locali si riempiano di giovani che vanno dai 15 ai 30 anni. Ci\u00f2 significa che sono interessati alla canzone romantica, che sono toccati dai testi delle nostre canzoni che parlano solo di amore\".- Messico, 1993.\n\"Quando morir\u00f2, lo far\u00f2 con la soddisfazione di aver creato uno stile cos\u00ec peculiare, che finora nessun altro trio \u00e8 stato in grado di superarlo, nemmeno essendoci stati cos\u00ec tanti imitatori. Essere diversi era la mia pi\u00f9 grande preoccupazione da quando abbiamo iniziato la nostra carriera\".- Messico, 1986.\n\"La pi\u00f9 grande soddisfazione che potrei portarmi nell'altro mondo sarebbe la convinzione che Los Panchos continuano ad essere ascoltati i in tutto il mondo. Spero che mio figlio si prenda cura di loro.\" - Madrid Spagna, 1990.\n\"Ho una profonda convinzione che Dio mi ha aiutato in ogni momento della mia vita. Quei giorni in cui abbiamo viaggiato in tutto il mondo e abbiamo sempre avuto successo e riconoscimento, \u00e8 solo quello che ci ha dato Dio\". -. Messico, dicembre 1993."}
{"id": "6780033", "revid": "1548821", "url": "https://it.wikipedia.org/wiki?curid=6780033", "title": "Qaz\u0430qstan Prem'er Ligasy 2011", "text": ""}
{"id": "6780034", "revid": "1548821", "url": "https://it.wikipedia.org/wiki?curid=6780034", "title": "Qaz\u0430qstan Prem'er Ligasy 2015", "text": ""}
{"id": "6780035", "revid": "1548821", "url": "https://it.wikipedia.org/wiki?curid=6780035", "title": "Qaz\u0430qstan Prem'er Ligasy 2010", "text": ""}
{"id": "6780037", "revid": "1505583", "url": "https://it.wikipedia.org/wiki?curid=6780037", "title": "Realness", "text": "Realness \u00e8 l'ottavo album del cantante e drag queen RuPaul. \u00c8 stato rilasciato il 2 marzo 2015 ed \u00e8 il suo primo album dove appare l'etichetta del \"Parental Advisory\". L'album \u00e8 stato rilasciato in coincidenza con l'uscita della settima edizione di America's Next Drag Queen, il programma dove RuPaul \u00e8 pi\u00f9 conosciuto. L'album ha apparenze come Michelle Visage, Rebecca Romijn e Dave Aud\u00e9, ed altri.\nL'album \u00e8 arrivato al sesto posto nella classifica degli album di Billboard, \"Billboard\" \"Dance/Electronic Albums\", ed \u00e8 arrivato trentottesimo nella classifica \"Independent Albums\". L'album vede il ricongiungimento con il produttore Eric Kupper, produttore del suo album di debutto \"Supermodel of the World\"."}
{"id": "6780038", "revid": "287204", "url": "https://it.wikipedia.org/wiki?curid=6780038", "title": "Sistema nervoso dei gasteropodi", "text": "Il sistema nervoso dei gasteropodi \u00e8 l'insieme delle strutture anatomiche coinvolte nella trasmissione di segnali bioelettrici che presiedono allo sviluppo delle funzioni percettive, motorie, relazionali e vegetative dell'animale. Nei gasteropodi \u00e8 di tipo gangliare e consiste in una serie di dislocazioni delle cellule nervose in centri autonomi (gangli) accoppiati, collegati da importanti cordoni nervosi e da una serie di nervi ramificati pi\u00f9 piccoli.\nAnatomia.\nCervello.\nIl cervello rudimentale di un gasteropode consiste di tre coppie di gangli, tutti situati vicino all'esofago e che formano un anello nervoso attorno ad esso. In alcune forme primitive, questi gangli sono relativamente discreti, ma nella maggior parte delle specie sono diventati cos\u00ec strettamente legati insieme da formare efficacemente lobi separati di una singola struttura.\nGangli cerebrali.\nI gangli cerebrali si trovano sopra l'esofago e forniscono nervi agli occhi, ai tentacoli e ad altri organi sensoriali nella testa.\nGangli pedali.\nSotto l'esofago, nella parte anteriore del piede, giacciono i gangli pedali. Come suggerisce il loro nome, questi forniscono nervi ai muscoli del piede.\nGangli pleurali.\nLa terza coppia di gangli all'interno del cervello giace leggermente dietro e sotto i gangli cerebrali. Questi sono i gangli pleurali e forniscono nervi alla cavit\u00e0 del mantello. I fasci di nervi collegano insieme i gangli cerebrali, pedali e pleurici, oltre a correre sopra e sotto l'esofago per connettere tra loro i gangli cerebrali e pedali destro e sinistro.\nGangli buccali.\nNella maggior parte dei gasteropodi, un breve paio di cordoni nervosi passa dai gangli cerebrali ad un paio di gangli buccali situati sopra la parte posteriore della bocca. Questi forniscono nervi alla radula e ad altre parti della bocca.\nChiastoneuria.\nI principali cordoni nervosi del sistema nervoso centrale attraversano la lunghezza del corpo dai gangli pleurici. Nel gasteropode ancestrale, presumibilmente questi cordoni scendevano da entrambi i lati dell'animale, ma a causa della torsione della massa viscerale che si trova in molte forme moderne, ora si incrociano l'uno sull'altro, condizione plesiomorfica detta chiastoneuria (o streptoneuria). Tuttavia, un certo numero di specie ha subito la de-torsione, ripristinando la loro originale simmetria bilaterale (eutineuria).\nGangli parietali e viscerali.\nUn paio di gangli parietali si trovano lungo la lunghezza dei cordoni nervosi principali, fornendo nervi alla branchia e all'organo olfattivo associato. A causa della torsione dei cordoni nervosi, un ganglio parietale \u00e8 tipicamente pi\u00f9 alto nel corpo rispetto all'altro. Infine, i cordoni nervosi terminano in un paio di gangli viscerali collegati, che forniscono nervi agli altri organi della massa viscerale."}
{"id": "6780042", "revid": "1354930", "url": "https://it.wikipedia.org/wiki?curid=6780042", "title": "Trofeo Laigueglia 1966", "text": "Il Trofeo Laigueglia 1966, terza edizione della corsa, si svolse il 20 febbraio 1966, su un percorso di 159\u00a0km. La vittoria fu appannaggio dell'italiano Antonio Bailetti, che complet\u00f2 il percorso in 4h17'00\", precedendo i connazionali Flaviano Vicentini e Graziano Battistini. \nI corridori che presero il via da Laigueglia furono 88, mentre coloro che portarono a termine il percorso sul medesimo traguardo furono 65. "}
{"id": "6780051", "revid": "1851848", "url": "https://it.wikipedia.org/wiki?curid=6780051", "title": "Seo Yi-ra", "text": "Carriera.\nHa vinto la medaglia di bronzo ai Giochi olimpici invernali di nel concorso dei 1.000 metri"}
{"id": "6780054", "revid": "37401", "url": "https://it.wikipedia.org/wiki?curid=6780054", "title": "Voce lessicale", "text": ""}
{"id": "6780057", "revid": "37401", "url": "https://it.wikipedia.org/wiki?curid=6780057", "title": "Entrata (linguistica)", "text": ""}
{"id": "6780058", "revid": "298229", "url": "https://it.wikipedia.org/wiki?curid=6780058", "title": "Campionati del mondo di atletica leggera 2009 - Staffetta 4\u00d7400 metri maschile", "text": "La staffetta 4\u00d7400 metri femminile dei campionati del mondo di atletica leggera 2009 si \u00e8 svolta il 22 e il 23 agosto. Hanno partecipato 13 squadre.\nL'oro \u00e8 stato vinto dalla squadra statunitense formata da Angelo Taylor, Jeremy Wariner, Kerron Clement e LaShawn Merritt (pi\u00f9 Lionel Larry e Bershawn Jackson che hanno gareggiata solo in batteria), con il tempo di 2'57\"86, prima mondiale stagionale. Argento e bronzo sono stati vinti, rispettivamente, dalla Gran Bretagna e dall'Australia.\nLo standard per partecipare era di 3'03\"30.\nBatterie.\nSi qualificano alla finale le prime tre squadre classificate di ogni batteria pi\u00f9 le due migliori escluse."}
{"id": "6780060", "revid": "110157", "url": "https://it.wikipedia.org/wiki?curid=6780060", "title": "Kapan An", "text": "Il Kapan An (in macedone: \u041a\u0430\u043f\u0430\u043d \u0430\u043d) \u00e8 un caravanserraglio ottomano di Skopje, capitale della Macedonia del Nord. Si trova nel cuore del quartiere del vecchio bazar. Il nome \"kapan\" viene dalla parola turca \"kabban\", ovvero sia il dispositivo impiegato per pesare la merce venduta.\nStoria e descrizione.\nLa data esatta della sua costruzione non \u00e8 nota, sebbene risulti gi\u00e0 esistente nel 1467, si conosce tuttavia il suo committente: il dignitario ottomano Isa-Beg Isakovi\u0107. La sua funzione non era solo quella di locanda per i mercanti e le loro carovane, ma anche quello di magazzino per le merci. Nel lato est dell'edificio sorgeva una stalla. Nel corso della sua lunga storia il caravanserraglio ha subito numerosi danneggiamenti dovuti ad incendi e terremoti, in particolare quello del 1963. Oggigiorno ospita ristoranti e negozi d'artigianato.\nIl caravanserraglio si presenta come una struttura a due piani, caratterizzata da un cortile centrale sul quale si affacciano le stanze, venti al piano terra e ventiquattro su quello superiore. I materiali impiegati nella costruzione sono pietre e mattoni, mentre le colonne che sorreggono la balconata interna del cortile sono il legno."}
{"id": "6780062", "revid": "767487", "url": "https://it.wikipedia.org/wiki?curid=6780062", "title": "Nikita Medvedev", "text": "Carriera.\nCresciuto nelle giovanili dello , ha esordito il 29 settembre 2013 in un match pareggiato 0-0 contro l'.\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6780072", "revid": "119848479", "url": "https://it.wikipedia.org/wiki?curid=6780072", "title": "Formato Audio RAW", "text": "RAW formato Audio o RAW Audio \u00e8 un formato di file audio per immagazzinare audio non compresso in formato RAW. Comparabile con WAV o AIFF come dimensione, il file RAW Audio non include nessuna informazione sull'header (frequenza di campionamento, Profondit\u00e0 di bit o numero di canali). I Dati possono essere scritti in PCM, IEEE 754 o ASCII.\nEstensioni.\nI file Raw possono avere un'ampia gamma di estensioni file, i pi\u00f9 comuni essendo .raw, .pcm, or .sam. Possono anche non avere estensioni.\nRiprodurre.\nNon essendoci header, i player audio richiedono informazioni dall'utente che normalmente sarebbero memorizzate nell'header, come codificatore , frequenza di campionamento, numero di bit usati per ogni campione, e numero di canali."}
{"id": "6780082", "revid": "287204", "url": "https://it.wikipedia.org/wiki?curid=6780082", "title": "\u02bfAmr\u0101n", "text": ""}
{"id": "6780083", "revid": "287204", "url": "https://it.wikipedia.org/wiki?curid=6780083", "title": "\u02bfAn\u0101t\u0101", "text": ""}
{"id": "6780084", "revid": "287204", "url": "https://it.wikipedia.org/wiki?curid=6780084", "title": "\u02bfArq\u0101", "text": ""}
{"id": "6780085", "revid": "287204", "url": "https://it.wikipedia.org/wiki?curid=6780085", "title": "\u02bfAsal\u016byeh", "text": ""}
{"id": "6780086", "revid": "287204", "url": "https://it.wikipedia.org/wiki?curid=6780086", "title": "\u02bf\u0100\u1e63im ibn \u02bfAmr al-Tam\u012bm\u012b", "text": ""}
{"id": "6780087", "revid": "287204", "url": "https://it.wikipedia.org/wiki?curid=6780087", "title": "\u02bfAl\u0101\u02be al-D\u012bn \u02bfA\u1e6d\u0101\u02be All\u0101h", "text": ""}
{"id": "6780088", "revid": "228587", "url": "https://it.wikipedia.org/wiki?curid=6780088", "title": "Carl Franz Anton Ritter von Schreibers", "text": "Biografia.\nHa conseguito il dottorato in medicina all'universit\u00e0 di Vienna nel 1798, ma ha anche studiato botanica , mineralogia e zoologia. Per un breve periodo di tempo assistette suo zio, Joseph Ludwig von Schreibers, e fare pratica medica a Vienna. Da giovane, ha anche visitato diversi musei di tutta l'Europa. Nel 1802 fu assistente di storia naturale e scienze agrarie all'Universit\u00e0 di Vienna . Nel 1806 fu nominato direttore delle collezioni di storia naturale viennese, che divenne il lavoro della sua vita.\nSchreibers \u00e8 stato coinvolto in tutti gli aspetti delle scienze naturali e ha intrapreso una revisione organizzativa totale delle collezioni di storia naturale del museo. Durante la sua carriera di direttore, la dimensione della biblioteca del museo \u00e8 cresciuta da pochi libri scientifici a una raccolta di oltre 30.000 volumi. Qui, ha conservati i risultati del suo lavoro di ricerca personale, nonch\u00e9 una raccolta di meteoriti - il principale interesse dello studio di Schreibers. Il 31 ottobre 1848 alcune parti delle collezioni del museo furono distrutte da un incendio durante il bombardamento dei rivoluzionari viennesi da parte dell'esercito imperiale austriaco. Schreiber devastato per la perdita si ritir\u00f2 poco dopo. Fortunatamente la sua collezione di meteoriti si \u00e8 stata salvata dalla distruzione.\nGli schreiber sono commemorati con nomi scientifici di due specie di lucertole del Nuovo Mondo: la \"Cercosaura schreibersii\" e \"Leiocephalus schreibersii\". Nei foraminiferi (zool. protozoi con guscio dotato di fori) si ricorda un foraminifero della famiglia miliolide chiamato \"Adelosina schreibersi\"."}
{"id": "6780090", "revid": "287204", "url": "https://it.wikipedia.org/wiki?curid=6780090", "title": "Ain al-Zaytun", "text": ""}
{"id": "6780091", "revid": "287204", "url": "https://it.wikipedia.org/wiki?curid=6780091", "title": "Ain el-Zeitun", "text": ""}
{"id": "6780092", "revid": "287204", "url": "https://it.wikipedia.org/wiki?curid=6780092", "title": "Ein Zaytun", "text": ""}
{"id": "6780093", "revid": "287204", "url": "https://it.wikipedia.org/wiki?curid=6780093", "title": "Ein ez-Zeitun", "text": ""}
{"id": "6780094", "revid": "287204", "url": "https://it.wikipedia.org/wiki?curid=6780094", "title": "\u02bfAyn al-zayt\u016bn", "text": ""}
{"id": "6780095", "revid": "287204", "url": "https://it.wikipedia.org/wiki?curid=6780095", "title": "\u02bfilm al-rij\u0101l", "text": ""}
{"id": "6780096", "revid": "298229", "url": "https://it.wikipedia.org/wiki?curid=6780096", "title": "Campionati del mondo di atletica leggera 2009 - 5000 metri piani maschili", "text": "La gara dei 5000 metri piani maschili dei Campionati del mondo di atletica leggera 2009 si \u00e8 svolta tra il 20 e il 23 agosto.\nSituazione pre-gara.\nRecord.\nPrima di questa competizione, il record del mondo (RM) e il record dei campionati (RC) erano i seguenti:\nCampioni in carica.\nI campioni in carica a livello olimpico e mondiale erano:\nLa stagione.\nPrima di questa gara, gli atleti con le migliori tre prestazioni dell'anno erano:\nRisultati.\nBatterie.\nGioved\u00ec 20 agosto 2009\nSi qualificavano alla finale i primi 5 di ogni batteria (Q) pi\u00f9 i migliori 5 tempi di recupero (q). I 39 atleti iscritti furono divisi in 2 batterie.\nFinale.\nDomenica 23 agosto 2009"}
{"id": "6780097", "revid": "486946", "url": "https://it.wikipedia.org/wiki?curid=6780097", "title": "\u2019ndr\u00e0nghita", "text": ""}
{"id": "6780098", "revid": "486946", "url": "https://it.wikipedia.org/wiki?curid=6780098", "title": "'ndr\u00e0ngheta", "text": ""}
{"id": "6780099", "revid": "287204", "url": "https://it.wikipedia.org/wiki?curid=6780099", "title": "Famiglia Macr\u00ec", "text": ""}
{"id": "6780100", "revid": "287204", "url": "https://it.wikipedia.org/wiki?curid=6780100", "title": "Famiglia Commisso", "text": ""}
{"id": "6780101", "revid": "287204", "url": "https://it.wikipedia.org/wiki?curid=6780101", "title": "Famiglia De Stefano", "text": ""}
{"id": "6780102", "revid": "287204", "url": "https://it.wikipedia.org/wiki?curid=6780102", "title": "Famiglia De Stefano-Tegano", "text": ""}
{"id": "6780103", "revid": "287204", "url": "https://it.wikipedia.org/wiki?curid=6780103", "title": "Famiglia Tripodo", "text": ""}
{"id": "6780104", "revid": "287204", "url": "https://it.wikipedia.org/wiki?curid=6780104", "title": "Fiar\u00e9", "text": ""}
{"id": "6780105", "revid": "287204", "url": "https://it.wikipedia.org/wiki?curid=6780105", "title": "Gallace-Novella", "text": ""}
{"id": "6780106", "revid": "287204", "url": "https://it.wikipedia.org/wiki?curid=6780106", "title": "Gallelli", "text": ""}
{"id": "6780107", "revid": "119595865", "url": "https://it.wikipedia.org/wiki?curid=6780107", "title": "Don Barnes", "text": "Biografia.\nMembro fondatore della formazione southern rock 38 Special, \u00e8 stato la voce principale in molti dei pi\u00f9 grandi successi del gruppo, tra cui \"Rockin 'in the Night\", \"Hold On Loosely\", \"Back Where You Belong\" e \"Back to Paradise\". Nel 1988 ha lasciato la band, venendo quindi sostituito da Max Carl.\nNel 1989 ha pubblicato il suo unico album da solista, in cui ha collaborato con musicisti come Jeff Porcaro e Dann Huff. Il disco \u00e8 stato coprodotto dal cantautore Martin Briley. \nNel 1992 Barnes \u00e8 rientrato nei 38 Special e tuttora ne fa parte."}
{"id": "6780108", "revid": "287204", "url": "https://it.wikipedia.org/wiki?curid=6780108", "title": "Nirta-Romeo-Giorgi", "text": ""}
{"id": "6780109", "revid": "287204", "url": "https://it.wikipedia.org/wiki?curid=6780109", "title": "Lanzino", "text": ""}
{"id": "6780110", "revid": "287204", "url": "https://it.wikipedia.org/wiki?curid=6780110", "title": "Maesano", "text": ""}
{"id": "6780112", "revid": "74173", "url": "https://it.wikipedia.org/wiki?curid=6780112", "title": "Collegio di Warrington North", "text": "Warrington North \u00e8 un collegio elettorale situato nel Cheshire, nel Nord Ovest dell'Inghilterra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Charlotte Nichols del Partito Laburista, che rappresenta il collegio dal 2019.\nEstensione.\nIl collegio \u00e8 uno dei due che comprendono l'autorit\u00e0 unitaria di Warrington, nel Cheshire, e l'altro \u00e8 Warrington South. Warrington North copre la parte settentrionale e orientale della citt\u00e0, cio\u00e8 Birchwood, Orford, Padgate e Woolston; comprende anche i villaggi di Burtonwood, Culcheth e Winwick."}
{"id": "6780113", "revid": "287204", "url": "https://it.wikipedia.org/wiki?curid=6780113", "title": "Pelle-Vottari", "text": ""}
{"id": "6780114", "revid": "1573940", "url": "https://it.wikipedia.org/wiki?curid=6780114", "title": "Chiesa di Santa Lucia (Canosa di Puglia)", "text": "La chiesa di Santa Lucia, conosciuta anche come chiesa del Santissimo Purgatorio, \u00e8 un luogo di culto cattolico di Canosa di Puglia, situato nei pressi del Castello normanno svevo di Canosa. Le origini della chiesa sono certe a partire dal Settecento\nIn passato era dedicata a san Teodoro.\nNel 1855 \u00e8 stata dedicata a santa Lucia. Al nome della chiesa era associatata la fiera di santa Lucia, che anticamente durava due o tre giorni e che portava a Canosa numerosi visitatori per degustare i prodotti tipici locali, come le sfogliatelle, le cartellate e altri tipi di dolci. "}
{"id": "6780116", "revid": "599013", "url": "https://it.wikipedia.org/wiki?curid=6780116", "title": "Miroslav Lobancev", "text": "Carriera.\nClub.\nCresciuto nelle giovanili del , ha esordito il 20 luglio 2012 in un match vinto 3-2 contro il .\nNazionale.\nCon la nazionale Under-21 di calcio della Russia ha preso parte a 2 incontri di qualificazione al Campionato europeo di calcio Under-21 2015.\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6780126", "revid": "120069359", "url": "https://it.wikipedia.org/wiki?curid=6780126", "title": "Jette Joop", "text": "Biografia.\nJette Joop \u00e8 figlia d'arte, in quanto primogenita di Wolfgang Joop. Ha conseguito il diploma liceale in Inghilterra, a Oxford, per poi studiare al Pasadena Art Center College of Design in California. Nel 1996 \u00e8 stata per alcuni mesi assistente di Ralph Lauren a New York. \nTornata quindi in Germania, Jette Joop ha fondato da libera professionista la compagnia Jette Joop Europe (che all'inizio contava appena 15 dipendenti), ora chiamata JETTE GmbH; con essa ha disegnato gioielli e lanciato linee di moda e profumi sia per donna che per uomo. Nel 2003 ha tenuto un corso di design all'Universit\u00e0 di Duisburg-Essen. Sempre nel 2003 ha progettato una scultura di Hans Hummel. Nel 2007 Jette Joop ha disegnato la nuova divisa per la compagnia Air Berlin, mentre nel 2010 \u00e8 stata la volta delle uniformi per GRG Services Group.\nMembro della CDU da molti anni, Jette Joop ha anche partecipato alla 12\u00aa Assemblea federale (2004). Sostiene numerose iniziative sociali, tra cui la campagna di sensibilizzazione sul papilloma virus.\nVita privata.\nNel 1997 \u00e8 diventata mamma di una bambina, da lei generata con Alessandro Spitzy, un geofisico italotedesco che \u00e8 stato suo compagno per poco tempo. Dal 2001 al 2005, Jette Joop \u00e8 stata legata sentimentalmente al principe Alexander zu Schaumburg-Lippe, ricevendo per questo grande attenzione da parte dei media. Nel febbraio 2008 ha sposato Christian Elsen, separandosi per\u00f2 da lui cinque anni dopo. I due hanno messo al mondo un maschio nel 2009."}
{"id": "6780127", "revid": "1573940", "url": "https://it.wikipedia.org/wiki?curid=6780127", "title": "Phaps", "text": "Phaps \u00e8 un genere di uccelli della sottofamiglia Raphinae (famiglia Columbidae), endemico dell'Australia.\nTassonomia.\nIl genere comprende le seguenti specie:"}
{"id": "6780129", "revid": "133557", "url": "https://it.wikipedia.org/wiki?curid=6780129", "title": "Zia Tatana", "text": "Zia Tatana Faragone \u00e8 una composizione del poeta nuorese Francesco Ganga (noto \"Predischedda\"), i suoi versi divennero un canto d'autore di ispirazione folklorica grazie al noto brano corale adottato sin dalle prime apparizioni nel repertorio dal Coro di Nuoro. \nNel 1955 lo stesso coro, oltre a No potho reposare, aveva presentato il brano nella trasmissione radiofonica \u201cIl campanile d'oro\u201d, con l'arrangiamento di Banneddu Ruiu; nel 1971 lo incluse nell'LP Adios Nugoro amada con l'arrangiamento di Gian Paolo Mele.\nStoria e contenuto.\nIl brano \"Zia Tatana\" fu composto da Francesco Ganga ai primi del Novecento. Zia Tatana (che in realt\u00e0 si chiamava Giuseppa Giordano) era colei che gestiva una rivendita di vino nella cittadina. Secondo quanto racconta Salvatore Satta nel suo romanzo autobiografico pubblicato postumo Zia Tatana sarebbe invece Sebastiana, proprietaria di una delle vigne in collina. Il poeta, con questi versi, intendeva commemorare le sue avventure bacchiche ed inneggiare al vino che era talmente buono per cui lui giurava che non avrebbe mai pi\u00f9 bevuto acqua per tutto il resto della vita. L'accompagnamento musicale \u00e8 quello dei canti sacri del gosos che viene utilizzanto in maniera goliardica per dare solennit\u00e0 al suo giuramento.\nTesto.\nZia Tatana \n\u00abSa fide la professo \nchind\u2019una diminzana, \nde cudd\u2019e zia Tatana \nFaragone. \nCustu est unu sermone \nchene contu nen capu, \nChirone conca \u2018e napu, \ncanzilleri. \nSa pinna ei su tinteri \npro fachere un\u2019iscrittu \na forza \u2018e ghiraittu \nimbrasiau. \nCa so\u2019 che boe muscau \nche pruvera nigheddu \nca finzas su cherbeddu \nhapp\u2019impinnau. \nMi falet unu raju, \nunu raju mi falet! \nSi torro a biber abba \nin bida mea.\u00bb"}
{"id": "6780145", "revid": "767487", "url": "https://it.wikipedia.org/wiki?curid=6780145", "title": "Peribolo", "text": "Nell'antica architettura greca e romana, il peribolos era una corte racchiusa da un muro che circonda un'area sacra come un tempio, un santuario o un altare. Le pareti del Peribolos (che possono anche essere chiamate mura di temenos) erano talvolta composte da pali di pietra e lastre sostenute da davanzali porosi.\nEsempi famosi includono:"}
{"id": "6780159", "revid": "30794", "url": "https://it.wikipedia.org/wiki?curid=6780159", "title": "Peribolos", "text": ""}
{"id": "6780160", "revid": "290023", "url": "https://it.wikipedia.org/wiki?curid=6780160", "title": "Zia Tatana Faragone", "text": ""}
{"id": "6780162", "revid": "94751595", "url": "https://it.wikipedia.org/wiki?curid=6780162", "title": "Henriette Elisabeth Joop", "text": ""}
{"id": "6780164", "revid": "1568601", "url": "https://it.wikipedia.org/wiki?curid=6780164", "title": "Patton Seamount", "text": "Il Patton Seamount \u00e8 una montagna sottomarina, e pi\u00f9 precisamente un vulcano sottomarino, che fa parte della catena sottomarina di Cobb-Eickelberg ed \u00e8 situato nel Golfo dell'Alaska, nella parte nordorientale dell'Oceano Pacifico.\nSi trova circa 166 miglia nautiche (307\u00a0km) a est dell'Isola Kodiak e si innalza fino a 160\u00a0m al di sotto della superficie del mare; il Patton \u00e8 una delle pi\u00f9 importanti montagne della catena sottomarina di Cobb-Eickelberg. \nSi form\u00f2 originariamente 33 milioni di anni fa vicino alla costa dell'Oregon in seguito all'attivit\u00e0 del punto caldo di Cobb e si spost\u00f2 successivamente nell'attuale posizione in conseguenza del movimento della placca tettonica. Il Patton Seamount \u00e8 uno dei seamount meglio conosciuti, dopo che due importanti spedizioni di ricerca compiute con il sommergibile \"DSV Alvin\" nel 1999 e nel 2002 hanno permesso di approfondire la conoscenza della sua comunit\u00e0 biologica. Come altre montagne sottomarine il Patton agisce da centro di aggregazione per una vasta fauna marina. Le immersioni hanno rivelato una ricca fauna acquatica che include stelle marine, coralli, granchi reali, pesci pietra demersali e varie altre specie.\nGeologia.\nIl Patton Seamount \u00e8 stato formato dall'attivit\u00e0 del punto caldo di Cobb e fa parte della catena sottomarina di Cobb-Eickelberg. Questa catena \u00e8 piuttosto inusuale in quanto si tratta di un mosaico di catene vulcaniche, create da parecchi punti caldi che ora si trovano lungo la costa occidentale del Nord America. Il Patton Seamount \u00e8 posizionato vicino al margine nordoccidentale della catena, nel Golfo di Alaska e con i suoi 33 milioni di anni di et\u00e0 \u00e8 uno dei membri pi\u00f9 vecchi del gruppo. Le montagne sottomarine del Golfo sono le caratteristiche geologiche pi\u00f9 conosciute e studiate della catena. \nIl Patton \u00e8 alto oltre 3.000\u00a0m largo 3\u00a0km alla base; si \u00e8 formato originariamente al largo della costa dello Stato di Washington, circa 33 milioni di anni fa. Da allora si \u00e8 spostato nella sua attuale posizione in seguito al movimento in direzione nordoccidentale della placca pacifica.\nLe immersioni indicano che la struttura del Patton Seamount \u00e8 piuttosto accidentata e piena di massi verso la cima, mentre consiste di componenti pi\u00f9 fini e arrotondate in vicinanza del fondale oceanico. Gli aspetti geologici non sono molto ben conosciuti in quanto le esplorazioni si sono focalizzate soprattutto sulla sua biologia."}
{"id": "6780167", "revid": "122561367", "url": "https://it.wikipedia.org/wiki?curid=6780167", "title": "Vladislav Ignat'ev", "text": "Caratteristiche tecniche.\n\u00c8 un esterno destro.\nCarriera.\nNazionale.\nNazionale maggiore.\nHa esordito con la Nazionale di calcio della Russia il 14 novembre 2015 in un'amichevole vinta 1-0 contro il Portogallo.\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6780168", "revid": "729019", "url": "https://it.wikipedia.org/wiki?curid=6780168", "title": "Veronika Mar\u010denko", "text": ""}
{"id": "6780172", "revid": "86599", "url": "https://it.wikipedia.org/wiki?curid=6780172", "title": "Giovanni Spondano", "text": ""}
{"id": "6780175", "revid": "1185701", "url": "https://it.wikipedia.org/wiki?curid=6780175", "title": "Veronika Marchenko", "text": ""}
{"id": "6780176", "revid": "110157", "url": "https://it.wikipedia.org/wiki?curid=6780176", "title": "Museo archeologico di Durazzo", "text": "Il Museo archeologico (in albanese: \"Muzeu Arkeologjik\") \u00e8 il museo archeologico della citt\u00e0 di Durazzo, in Albania. Fu fondato nel 1951 dall\u2019archeologo albanese Vangjeli Toci, si tratta del museo archeologico pi\u00f9 grande del paese. Il museo si trova vicino alla spiaggia e a nord del museo si trovano le mura bizantine del VI secolo, costruite dopo l'invasione visigota del 481. \nLa ribellione del 1997 in Albania ha visto il museo seriamente danneggiato e saccheggiato.\nCollezione.\nLa maggior parte del museo consiste in 3204 manufatti trovati nel vicino sito antico di \"Dyrrhachium\" e comprende una vasta collezione del periodo greco antico, ellenistico e romano. Gli oggetti di maggior rilievo sono le stele funerarie romane, i sarcofagi in pietra e una collezione di busti in miniatura di Venere, testimonianza del periodo in cui Durazzo era un centro di culto della dea.\nRicostruzione.\nNel 2010, il Museo Archeologico di Durazzo sub\u00ec una ricostruzione totale. Nonostante l'importanza degli oggetti archeologici, il museo non \u00e8 un'istituzione indipendente ed \u00e8 gestito dalla Direzione regionale dei monumenti di Durazzo. Il museo \u00e8 sostenuto dall'Istituto albanese di archeologia e dall'Accademia delle scienze che intende trasformarlo in un museo nazionale secondo gli archeologi come Adi Anastasi e Luan P\u00ebrzhita, dato il significato storico dei suoi manufatti e la loro ricca eredit\u00e0 culturale.\nUn fondo \u00e8 stato aperto dal Ministero del turismo, della cultura, della giovent\u00f9 e dello sport per fornire al museo una nuova unit\u00e0 di ricerca, un proprio personale scientifico, un laboratorio e un organo amministrativo. Problemi furono identificati nel processo di ricostruzione dato che il museo si trova vicino al mare e affronta l'erosione dal contenuto di iodio di sale, umidit\u00e0 e agenti atmosferici.\nRiapertura.\nIl museo \u00e8 stato riaperto dal primo ministro Edi Rama il 20 marzo 2015 dopo 4 anni di chiusura.\nIl museo \u00e8 aperto dalle 9:00 alle 15:00 tutti i giorni della settimana, eccetto il luned\u00ec."}
{"id": "6780180", "revid": "1626533", "url": "https://it.wikipedia.org/wiki?curid=6780180", "title": "The Pinnacle (Londra)", "text": ""}
{"id": "6780183", "revid": "599013", "url": "https://it.wikipedia.org/wiki?curid=6780183", "title": "Anastasija Pavlova", "text": ""}
{"id": "6780193", "revid": "6923", "url": "https://it.wikipedia.org/wiki?curid=6780193", "title": "Teoria del complotto sull'attentato di via Rasella", "text": "La teoria del complotto sull'attentato di via Rasella consiste nell'ipotesi che l'azione gappista avesse come obiettivo occulto quello di colpire, provocando una rappresaglia contro i prigionieri, alcuni gruppi della Resistenza romana politicamente rivali del Partito Comunista Italiano.\nLa teoria non ha trovato riscontri n\u00e9 in sede storiografica n\u00e9 in sede giudiziale ed \u00e8 stata valutata come infondata dagli storici che se ne sono occupati.\nPresupposti.\nRapporti tra PCI e Fronte militare clandestino.\nIl PCI nutriva sospetti e diffidenze verso il Fronte militare clandestino del colonnello Giuseppe Cordero Lanza di Montezemolo, formazione che riuniva tutti gli elementi fedeli al governo Badoglio (con sede a Brindisi e poi a Salerno), di cui seguiva le direttive e che rappresentava anche politicamente nella capitale occupata. Il 13 dicembre 1943 il dirigente comunista Giorgio Amendola, nell'illustrare alla direzione milanese del partito gli ostacoli verso l'insurrezione finale, descrisse il Fronte militare clandestino come \u00abuna organizzazione reazionaria che cerca di inquadrare i carabinieri e gli ex ufficiali e che si propone di lottare contro i tedeschi ma di assicurare l'\"ordine\" e di impedire l'intervento popolare nella lotta\u00bb.\nNelle sue memorie del 1973 Amendola afferma che le profonde divergenze politiche non gli impedirono in seguito di avviare una collaborazione con Montezemolo, il quale pure si autodefiniva, oltre che monarchico, \u00abanticomunista sfegatato\u00bb. Dalle memorie di Amendola si apprende inoltre che il proposito di eliminare la concorrenza politica dei monarchici e dei militari, anche attaccandoli, era limitato ad alcune frange di sinistra autonome dal CLN, avendo il dirigente comunista respinto \u00abcon indignazione\u00bb un progetto in tal senso dell'ex vicesegretario socialista Carlo Andreoni (il quale, avversario politico del PCI durante e dopo la guerra, era morto nel 1957).\nRapporti tra PCI e Bandiera Rossa.\n\u00c8 nota inoltre l'ostilit\u00e0 del PCI verso i gruppi trotskisti, che nel gennaio 1944 l'edizione meridionale dell'\"Unit\u00e0\" denunci\u00f2 come quinta colonna del nazismo e del fascismo, definendoli tra l'altro \u00abrettili abietti da schiacciare senza piet\u00e0 nell'interesse non solamente del Partito e della classe operaia ma dell'umanit\u00e0 intera. [...] prendendo ad esempio quanto hanno fatto i compagni russi nella loro lotta per l'annientamento del trotskismo\u00bb. Il Movimento Comunista d'Italia (MCd'I), meglio noto come Bandiera Rossa, era ritenuto \"trotskista\" dai comunisti del PCI.\nL'edizione romana dell'\"Unit\u00e0\" attacc\u00f2 varie volte Bandiera Rossa, sia prima sia dopo l'eccidio delle Fosse Ardeatine.\nPresenza di partigiani di Bandiera Rossa in via Rasella.\nAl momento dello scoppio della bomba, nella latteria di Romolo Gigliozzi in via Rasella si trovavano alcuni partigiani di Bandiera Rossa, appartenenti a una banda formata da operai della compagnia telefonica TETI. Secondo la versione dei fatti di Orfeo Mucci, commissario politico di Bandiera Rossa, tre partigiani del gruppo si trovavano sul posto e \u00abstavano preparando un attentato non si sa organizzato da chi\u00bb; di questi, Antonio Chiaretti ed Enrico Pascucci, dopo l'esplosione, \u00abvedendo i tedeschi mettere al muro tutti i passanti... tirarono fuori le pistole per difendersi ma subito Antonio Chiaretti cadde stroncato da una raffica di mitra mentre Enrico Pascucci fu arrestato (e poi massacrato)\u00bb; un terzo partigiano del gruppo, il muratore Giovanni Tanzini, venne rastrellato e individuato come partigiano dalla tessera di appartenenza al gruppo rinvenutagli addosso con la perquisizione: fu poi deportato in Germania, da dove, dopo la fine della guerra, torn\u00f2 vivo ma gravemente prostrato dalla prigionia. Non \u00e8 mai stato acclarato il perch\u00e9 i tre partigiani si trovassero in via Rasella proprio durante l'attentato. Nel caso di Chiaretti si \u00e8 accertato che non fu ucciso dai tedeschi, bens\u00ec rimase vittima della bomba.\nLo storico Alessandro Portelli scrive che nel \u00abbar-latteria, con l'insegna \"spaccio di ghiaccio\", con due ingressi all'angolo di via Rasella e via del Boccaccio, il 23 marzo del 1944 c'erano tre militanti di Bandiera Rossa, intenti a preparare un attentato. Secondo Roberto Gremmo, storico e apologista di Bandiera Rossa, non erano l\u00ec per caso: il locale era \"gestito da un socialista, Romolo Gigliozzi, che disponeva di alcune sale, in cui sarebbe stato possibile (anche per le idee politiche del proprietario) un incontro clandestino di antifascisti\"\u00bb.\nPortelli osserva che la \u00abpresenza dei partigiani di Bandiera Rossa sul posto dell'attentato ha dato luogo a molteplici ipotesi. Orfeo Mucci rimane dell'opinione che vi fossero stati attirati, all'insaputa dei loro stessi comandanti, da qualcuno che gi\u00e0 sapeva che cosa sarebbe successo, probabilmente la stessa spia che aveva fatto arrestare altri compagni mentre preparavano un attentato ai telefoni due giorni prima [...]. Secondo Gremmo, la spia Priori sapeva dell'attentato perch\u00e9 era infiltrato anche nei Gap\u00bb.\nNel libro di memorie di Mario Fiorentini, pubblicato nel 2015, si fa riferimento a una presenza abituale in via Rasella di esponenti comunisti estranei al PCI. Fiorentini, che era stato l'ideatore del piano originario dell'attentato che prevedeva di attaccare in via delle Quattro Fontane, afferm\u00f2 di essere stato \u00abnettamente contrario\u00bb ad attaccare in via Rasella perch\u00e9 \u2013 ricord\u00f2 \u2013 \u00ababitavo nella parte bassa ed ero conosciuto mentre nella parte alta ci abitava un operaio che lavorava in una fabbrica di polveri da sparo sulla via Tiburtina. Con questo operaio, Tonino Tat\u00f2 per i cattolici ed io per i comunisti [del PCI, ndr], avevamo avuto delle riunioni [...]\u00bb. In un'intervista resa due anni dopo, l'anziano ex gappista dichiar\u00f2 che in via Rasella aveva avuto \u00abaddirittura delle riunioni con elementi della sinistra cristiana e di Bandiera Rossa. C'era una cellula di operai comunisti\u00bb.\nAppartenenza politica delle vittime dell'eccidio delle Fosse Ardeatine.\nI dati relativi all'appartenenza politica delle vittime dell'eccidio delle Fosse Ardeatine, perpetrato dall'SD agli ordini di Herbert Kappler in rappresaglia per l'attentato di via Rasella, variano a seconda delle fonti. Secondo l'elenco dell'associazione delle famiglie delle vittime (ANFIM), le formazioni pi\u00f9 colpite furono nell'ordine: Partito d'Azione (57 vittime), Movimento Comunista d'Italia - Bandiera Rossa (44), Fronte militare clandestino (43), Partito Comunista Italiano (32).\nFormulazioni della teoria.\nTraendo talora spunto dalle tensioni politiche fra PCI e altri gruppi della Resistenza, nonch\u00e9 dalla circostanza per cui nella rappresaglia il PCI riport\u00f2 meno vittime rispetto a questi ultimi, \u00e8 stata formulata una teoria del complotto che inquadra la vicenda alla luce di un presunto piano del PCI volto a ottenere l'egemonia nel movimento resistenziale romano ai danni degli altri gruppi, provocando la rappresaglia tedesca e orientandola ai loro danni.\nCorrado Govoni.\nL'accusa ai gappisti di aver condiviso con i tedeschi un'\u00abunica mira\u00bb, ossia l'eliminazione dei prigionieri, si rinviene in due componimenti che il poeta Corrado Govoni dedic\u00f2 rispettivamente all'eccidio delle Fosse Ardeatine (\"La fossa carnaia ardeatina\", 1944) e al proprio figlio Aladino, partigiano di Bandiera Rossa, che fu tra le vittime dell'eccidio (\"Aladino. Lamento per mio figlio morto\", 1946).\nNel primo si legge:\ne nel secondo:\nGiorgio Pisan\u00f2.\nNel 1962 Giorgio Pisan\u00f2 (giornalista, ex combattente della RSI, pi\u00f9 tardi senatore del MSI) pubblic\u00f2 il libro \"Sangue chiama sangue\", sulla guerra civile del 1943-45, che ebbe numerose ristampe. Il secondo capitolo \u00e8 intitolato \"La verit\u00e0 sulla rappresaglia delle Fosse Ardeatine (25 marzo 1944)\". Caratterizzata da numerosi errori fattuali, la ricostruzione proposta da Pisan\u00f2 attribuisce la principale responsabilit\u00e0 dell'eccidio delle Ardeatine ai gappisti autori dell'attentato, il quale, secondo Pisan\u00f2, \u00ab\"venne eseguito in funzione della rappresaglia che ne sarebbe inevitabilmente seguita\"\u00bb e \u00ab\"nella quasi certezza che i tedeschi avrebbero scelto gli ostaggi da fucilare tra i prigionieri politici nelle loro mani. E questi prigionieri erano, in assoluta maggioranza, antifascisti non comunisti: ufficiali del Centro militare e uomini del partito d'Azione\"\u00bb. Pisan\u00f2 precisa di non avere \u00abprove per sostenere un'accusa cos\u00ec grave\u00bb, ma aggiunge che le \u00abindagini\u00bb da lui compiute \u00abin tutte le province dove infuri\u00f2 la guerra civile\u00bb lo hanno portato alla constatazione \u00abche i comunisti cercarono di provocare le rappresaglie pi\u00f9 sanguinose l\u00e0 dove le carceri rigurgitavano specialmente di antifascisti non comunisti\u00bb.\nAltri autori.\nSecondo alcune formulazioni della teoria del complotto, i comunisti del PCI avrebbero fatto progressivamente arrestare, tramite una ben orchestrata campagna di delazioni, la maggior parte degli esponenti delle altre formazioni, per poi effettuare un attacco clamoroso affinch\u00e9 costoro fossero fucilati per rappresaglia. Detta tesi \u00e8 stata variamente sostenuta da autori di diversa provenienza politica, tra cui Pierangelo Maurizio (giornalista per quotidiani di centrodestra), Roberto Gremmo (storico, a lungo attivo nella sinistra extra-parlamentare), Roberto Guzzo (ex partigiano di Bandiera Rossa), Sergio Bertelli (storico, ex comunista diventato critico verso il PCI) e Massimo Caprara (ex segretario personale di Togliatti e deputato del PCI, poi uscito dal partito diventandone anch'egli un deciso critico).\nPierangelo Maurizio ritiene che Antonio Chiaretti, Enrico Pascucci e altri partigiani di Bandiera Rossa si sarebbero trovati in via Rasella al momento dell'esplosione non per caso, ma perch\u00e9 attirati in una trappola. Inoltre, per alcuni sostenitori della tesi del complotto, il PCI si sarebbe avvalso dei propri rapporti con la polizia per influenzare la compilazione delle liste dei fucilandi e il linciaggio di Donato Carretta, ex direttore del carcere di Regina Coeli, durante il processo a Pietro Caruso nel settembre 1944, sarebbe servito a mettere a tacere l'uomo al corrente di quanto accaduto.\nVerifiche giudiziali.\nLe presunte influenze del PCI nella compilazione delle liste degli ostaggi da uccidere alle Ardeatine non risultano n\u00e9 dalla deposizione di Donato Carretta durante l'istruttoria del processo a Pietro Caruso, n\u00e9 dalle deposizioni difensive di quest'ultimo.\nNel corso di un procedimento penale intrapreso nel 1997 nei confronti di Rosario Bentivegna, Carla Capponi e Pasquale Balsamo su iniziativa di Giovanni Zuccheretti (fratello di Piero) e Luigi Iaquinti (nipote di Antonio Chiaretti), la tesi secondo cui l'attentato fosse finalizzato all'eliminazione di altri gruppi della Resistenza \u00e8 stata sostenuta da Roberto Guzzo e Massimo Caprara, sentiti come testimoni. Il 27 giugno 1997, il giudice per le indagini preliminari del Tribunale di Roma, Maurizio Pacioni, ha giudicato del tutto insostenibile la ricostruzione di Guzzo, ritenendo che contenesse solo \u00abmeri sospetti ed illazioni\u00bb.\nNella successiva ordinanza di archiviazione emessa dallo stesso Pacioni il 16 aprile 1998, si legge: \u00abSe era certamente prevedibile una dura reazione tedesca all'attentato, non erano, per\u00f2, prevedibili le forme e i modi in cui questa si sarebbe realizzata, essendo quella della rappresaglia (e in particolare della rappresaglia su persone detenute) solo una delle possibilit\u00e0 preventivabili\u00bb. Dall'ordinanza risulta inoltre che Caprara ammise di \u00abnon avere alcun elemento per affermare che l'attentato di via Rasella fosse strumentalizzato in direzione d'una prevedibile rappresaglia nei confronti di militanti politici di diverso colore\u00bb. L'ordinanza conclude: \u00abLa tesi prospettata dalle parti offese circa l'asserito carattere strumentale dell'attentato 'de quo' rispetto a finalit\u00e0 di lotta contro altri gruppi della Resistenza, non soltanto non ha trovato alcuna conferma negli atti di indagine compiuti dal pm, ma appare anche radicalmente smentita sotto un profilo logico\u00bb.\nVerifiche storiografiche.\nIl principale storico del movimento Bandiera Rossa, Silverio Corvisieri, reputa la teoria del complotto del tutto priva di fondamento.\nLo storico e studioso di letteratura Alessandro Portelli, esaminando i due componimenti di Corrado Govoni sull'eccidio delle Fosse Ardeatine, tende a ridimensionare l'importanza relativa della polemica contro i GAP contenuta nei due libri, i quali, secondo Portelli, sono soprattutto \u00abl'invettiva e il lamento sconsolato e furibondo di un uomo che, sconfitto nella vita pubblica [...], \u00e8 colpito da un'inaccettabile tragedia personale\u00bb. Portelli scrive che \"La fossa carnaia ardeatina\" \u00e8 \u00abun'invettiva e una maledizione universale\u00bb rivolta non solo contro i partigiani autori dell'attentato di via Rasella, ma anche contro gli ufficiali tedeschi responsabili dell'eccidio, contro Mussolini, contro l'intero popolo tedesco e contro i collaborazionisti italiani. In \"Aladino. Lamento per mio figlio morto\", per Portelli, \u00abla maledizione si allarga\u00bb, in quanto Govoni \u00abinveisce contro il re fuggiasco, il papa inerte, la citt\u00e0 di Roma [...], gli italiani tutti\u00bb, l'umanit\u00e0 intera e \u00abpersino contro il figlio ucciso\u00bb, cosicch\u00e9, sempre secondo Portelli, \u00abl'invettiva contro gli attentatori di via Rasella [...] serve soprattutto a integrare una condanna universale\u00bb. Portelli riporta inoltre una testimonianza orale di Flavio Govoni (nipote del poeta, figlio del fratello di Aladino Govoni), secondo la quale Corrado Govoni, nei suoi ultimi due anni di vita, avrebbe avuto lo scrupolo di essere stato \u00abtroppo duro\u00bb e di avere \u00abesagerato\u00bb in certi giudizi politici espressi nei componimenti in questione.\nPortelli sottolinea i legami, di carattere anche personale, che intercorrevano fra alcuni gappisti ed esponenti di altre formazioni (Mario Fiorentini proveniva da Giustizia e Libert\u00e0; Franco Calamandrei era figlio di Piero Calamandrei che era stato uno dei fondatori del Partito d'Azione, nel quale militava anche la madre di Marisa Musu) per affermare l'implausibilit\u00e0 della teoria secondo cui questi gappisti \u00abavrebbero agito a via Rasella al fine di far morire i propri compagni [...] o i compagni del proprio padre, o quelli della propria madre\u00bb.\nPortelli riporta inoltre un passo di una lettera aperta, datata 13 luglio 1997, che l'ex gappista Giulio Cortini scrisse al giudice Pacioni:\nScrive ancora Portelli: \u00abse \u00e8 pensabile che con via Rasella i comunisti potessero immaginare di \"decapitare\" un movimento presente praticamente solo a Roma come Bandiera Rossa, questo non \u00e8 certo applicabile a una forza politica nazionale come il Partito d'azione\u00bb. Dopo aver ricordato che comunque nessuno dei dirigenti romani del PdA figura fra gli uccisi delle Fosse Ardeatine, Portelli conclude che il \u00abPartito d'azione [...] non fu affatto decapitato sul piano romano, e tanto meno su quello nazionale. Lo stesso si pu\u00f2 dire per l'illazione, altre volte sollevata, che l'intenzione fosse di far uccidere i capi del Fronte militare: non si capisce che vantaggio ne avrebbero tratto i comunisti visto che, scomparsi Montezemolo, Fenulli, Simoni, con cui qualche cosa in comune l'avevano pur trovata, rischiavano di trovarsi davanti vertici militari molto pi\u00f9 ostili\u00bb.\nRiguardo all'ipotesi che i partigiani di Bandiera Rossa fossero presenti sul luogo dell'attentato perch\u00e9 \u00abattirati [...] da qualcuno che gi\u00e0 sapeva che cosa sarebbe successo\u00bb, Portelli osserva: \u00abTuttavia, Fiorentini ha pi\u00f9 volte ribadito il fatto che la data del 23 fu in parte casuale; nei giorni precedenti, i tedeschi non erano passati. Questo contraddirebbe la possibilit\u00e0 di dare un appuntamento\u00bb. Circa l'ipotesi, formulata da Roberto Gremmo, che la \u00abspia Priori\u00bb avesse attirato i partigiani in una trappola, Portelli obietta che \u00abse Priori voleva far arrestare Chiaretti e gli altri, sarebbe bastata una telefonata, come aveva fatto due giorni prima\u00bb.\nAlberto ed Elisa Benzoni, definendo la tesi del complotto parte della \u00ableggenda nera\u00bb su via Rasella, approvano le conclusioni al riguardo del giudice Pacioni, il quale, secondo i due storici, ha giustamente accantonato tale teoria per \u00abassoluta mancanza di indizi\u00bb. I Benzoni rilevano che la teoria del complotto, cos\u00ec come formulata da Pierangelo Maurizio e da Roberto Gremmo, \u00absi articola in due capi d'accusa: la scelta del luogo e della data sarebbe stata legata alla necessit\u00e0 di coinvolgere o nelle necessit\u00e0 dell'attentato o nella rappresaglia il gruppo di Bandiera Rossa che aveva, proprio il 23 marzo, indetto una riunione nei pressi di via Rasella; gli esponenti del PCI, informati della ritorsione, e utilizzando i loro legami con la questura, avrebbero orientato la scelta delle vittime da inviare alle Ardeatine\u00bb. Circa la prima accusa, i Benzoni scrivono che il fatto che nei giorni successivi all'attentato il PCI lo rivendic\u00f2 pienamente e senza ondeggiamenti esclude che volesse farne ricadere la responsabilit\u00e0 sugli uomini di Bandiera Rossa. Inoltre, definiscono \u00abcertamente inconsistente\u00bb l'ipotesi che l'azione gappista intendesse coinvolgere questi ultimi nella rappresaglia, in quanto l'attentato fu continuamente rinviato in relazione a elementi estranei alla loro riunione del 23 marzo, di cui peraltro secondo i due storici i gappisti erano presumibilmente all'oscuro. La seconda accusa, quella di aver influenzato la compilazione delle liste dei prigionieri in modo da mandare a morte i non comunisti, \u00e8 secondo i due storici esclusa dai ristrettissimi tempi di organizzazione della rappresaglia e implausibile anche dal punto di vista politico, in quanto contrastante con l'atteggiamento dei gruppi non comunisti (nessuno dei quali, successivamente all'eccidio delle Ardeatine, sembr\u00f2 credere a una responsabilit\u00e0 attiva del PCI nel determinare le modalit\u00e0 della rappresaglia), e in quanto non compatibile con la linea politica complessiva del Partito comunista durante la Resistenza. Secondo i Benzoni, pensare \u00abche il PCI intendesse scientemente operare per la distruzione fisica delle altre componenti della Resistenza significa sacrificare alla leggenda nera la verit\u00e0 storica di quegli anni\u00bb.\nSecondo lo storico tedesco Joachim Staron, la teoria del complotto \u00abpare basarsi troppo sul principio del \"cui bono\" e pu\u00f2 essere forse ricondotta alla diffusa inclinazione italiana per la \"dietrologia\", che induce a scorgere dietro ogni evento complotti segreti e poteri oscuri\u00bb.\nLo storico inglese David Broder (autore, nel 2017, di una tesi di dottorato sul movimento Bandiera Rossa) ha scritto che la teoria del complotto, oltre a mancare di prove, ha \u00abpoco senso dal punto di vista della strategia del PCI. Bench\u00e9 la prassi nazista delle rappresaglie fosse ben nota, non vi era ragione per ritenere che essa avrebbe colpito in modo particolare il MCd'I. Tutti i partiti comunisti in Europa dovettero affrontare simili minacce da parte dei nazisti, e tutti insistettero sulla necessit\u00e0 di attaccare comunque le forze di occupazione. Sebbene tale approccio possa essere criticato sul piano della sua efficacia tattica o del rischio in cui poneva persone innocenti, esso non ha nulla a che vedere con la repressione stalinista dei dissidenti. Mentre in altri contesti i seguaci dello stalinismo propagandavano la necessit\u00e0 di trattare i \"trotskisti\" alla stessa stregua dei nazisti e pubblicizzavano di aver fatto cos\u00ec anche in pratica, la teoria del complotto su via Rasella sostiene che il PCI abbia attaccato i suoi oppositori segretamente e tramite le SS quali inverosimili intermediari\u00bb. Secondo Broder \u00e8 inoltre ingiustificata l'indignazione con cui Maurizio asserisce che l'eccidio delle Fosse Ardeatine abbia colpito solamente esponenti del Fronte militare clandestino, del Partito d'Azione e di Bandiera Rossa, dal momento che in realt\u00e0 i tedeschi uccisero \u00absvariate dozzine\u00bb di militanti del PCI, oltre che socialisti ed ebrei non partigiani.\nLo storico Gabriele Ranzato ritiene indebito, per denigrare l'azione di via Rasella, \u00abpur nel quadro di una legittima polemica anticomunista, immeschinirne gli scopi, indicando come principale tra questi l'intenzione di liberarsi, attraverso la rappresaglia, della concorrenza dei gruppi dirigenti degli altri partiti della sinistra resistenziale o dell'ostacolo costituito dagli altri quadri militari, i cui pi\u00f9 importanti rappresentanti, essendo gi\u00e0 reclusi, non vi sarebbero potuti sfuggire. \u2013 Non si pu\u00f2 infatti non percepire la sproporzione enorme tra la portata dell'attacco, i gravi rischi immediati e futuri che esso comunque comportava per tutti gli antifascisti, inclusi i comunisti, e la popolazione, e un obiettivo cos\u00ec limitato e inconsistente. Il PdA ebbe, tra tutti i partiti antifascisti, il pi\u00f9 alto numero di vittime nella rappresaglia, oltre 40, e il PSIUP circa 15. Quale pericolo costituissero quegli uomini tra cui non emergevano personalit\u00e0 ostili al PCI, che di vittime ne ebbe 29, non \u00e8 dato sapere. Anche l'eliminazione dei 20 ufficiali che furono uccisi alle Ardeatine non sguarniva di certo granch\u00e9 i comandi dell'esercito badogliano qualora si fosse dovuti arrivare con esso a una prova di forza. Tanto meno pu\u00f2 avere fondamento la tesi che l'attentato avesse di mira l'annientamento del gruppo dirigente di Bandiera Rossa, tra le cui 32 vittime accertate della rappresaglia soltanto 7 [...] possono considerarsi dei quadri direttivi, mentre altri di questi o furono fucilati dai tedeschi in pi\u00f9 occasioni al Forte Bravetta oppure in buon numero si salvarono. L'eventuale persecuzione da parte del PCI non ha del resto impedito che fin dall'immediato dopoguerra una gran quantit\u00e0 dei militanti di Bandiera Rossa confluisse nelle file del Partito Comunista\u00bb."}
{"id": "6780197", "revid": "767487", "url": "https://it.wikipedia.org/wiki?curid=6780197", "title": "Tom e Jerry all'opera", "text": "Tom e Jerry all'opera (\"Carmen Get It!\") \u00e8 un film del 1962 diretto da Gene Deitch. Il film \u00e8 il centoventisettesimo cortometraggio della serie \"Tom &amp; Jerry\" e l'ultimo dei tredici a essere stato prodotto nello studio Rembrandt Films situato a Praga, capitale della Cecoslovacchia (oggi Repubblica Ceca), ed \u00e8 stato distribuito il 21 dicembre 1962.\nTrama.\nTom insegue Jerry attraverso New York fino al Metropolitan Opera House, dove viene eseguita la \"Carmen\" di Georges Bizet. Tom entra nel teatro travestito da musicista, dopodich\u00e9 cerca di catturare Jerry durante l\"'ouverture\", ma continua a scontrarsi con il direttore d'orchestra, visto che le sue buffonate stanno rovinando l'opera.\nDopo diverse peripezie, Jerry attira a mo' di parata delle formiche e le conduce sul pentagramma situato sul leggio del direttore d'orchestra. Tom, che \u00e8 vicino al leggio, cerca di catturare Jerry, ma in quel momento i riflettori si riaccendono, costringendo Tom a dirigere l'orchestra. Tuttavia, Jerry fa s\u00ec che le formiche sopra la partitura inducano Tom a modificare la musica, cambiandola addirittura in canzoni come \"American Patrol\", \"Yankee Doodle\", \"Dixie's Land\" e \"There'll Be a Hot Time in the Old Town Tonight\". Pi\u00f9 tardi le formiche si sparpagliano e Tom riesce a catturare Jerry, ma il ritorno del direttore d'orchestra costringe Tom a fuggire.\nL'opera ha finalmente inizio, quando improvvisamente la cantante, vedendo Jerry vestito da torero ballare sul palco, urla e fugge via. Quando Tom sale sul palco per acchiappare Jerry, il direttore d'orchestra blocca la strada al gatto e si scatena come un toro furioso; l'opera si trasforma cos\u00ec in una corrida tra Tom e il direttore d'orchestra, mentre Jerry ne assume la direzione.\nFinita la musica, Jerry riceve un applauso dal pubblico, mentre le formiche formano sullo spartito la scritta \"THE END\"."}
{"id": "6780203", "revid": "33751", "url": "https://it.wikipedia.org/wiki?curid=6780203", "title": "Club Sportif de Hammam Lif", "text": "Il Club Sportif de Hammam Lif (in arabo \u0627\u0644\u0646\u0627\u062f\u064a \u0627\u0644\u0631\u064a\u0627\u0636\u064a \u0644\u062d\u0645\u0627\u0645 \u0627\u0644\u0623\u0646\u0641), noto come Hammam Lif o con l'acronimo CSHL, \u00e8 una societ\u00e0 calcistica tunisina di Hammam Lif. Milita nella Ligue Professionelle 2, la seconda divisione del campionato tunisino di calcio.\nDisputa le partite casalinghe allo Stade Bou Kornine. "}
{"id": "6780206", "revid": "1185701", "url": "https://it.wikipedia.org/wiki?curid=6780206", "title": "Anastasia Pavlova", "text": ""}
{"id": "6780208", "revid": "214753", "url": "https://it.wikipedia.org/wiki?curid=6780208", "title": "WRC-2", "text": ""}
{"id": "6780211", "revid": "648716", "url": "https://it.wikipedia.org/wiki?curid=6780211", "title": "Lamborghini DL30-N", "text": "Il Lamborghini DL30-N \u00e8 un modello di trattore agricolo prodotto dalla Lamborghini Trattori Agricoli di Cento dal 1956 al 1960.\nA differenza dei modelli precedenti, i quali montavano un motore di derivazione Tedesca (MWM) o in nei casi pi\u00f9 rari l'Inglese (Perkins) o l'italiano (Lombardini), il DL30-N (derivato del DL30) fu tra i primi trattori agricoli con motore \"marcato\" Lamborghini, bicilindrico,da di cilindrata,in parte rivisto (alesaggio portato a ) per ottenere una potenza di circa .\nDotato di avviamento elettrico, dinamo, pompa carburante e candelette di marca Bosch, sollevatore idraulico a richiesta e bloccaggio del differenziale di serie (inseribile tramite apposito pedale e caratteristica che distingueva la serie -N), raffreddamento a liquido con pompa, filtro dell'aria a bagno d'olio e fari marcati ELMA 1955. Gommato Pirelli e con cerchietto fari anteriori cromato.\nRegistrati all'UMA solamente 21 esemplari, in colorazione originale grigia e rossa con dettagli neri."}
{"id": "6780212", "revid": "599013", "url": "https://it.wikipedia.org/wiki?curid=6780212", "title": "Art\u00ebm Galad\u017ean", "text": "Caratteristiche tecniche.\n\u00c8 un centravanti\nCarriera.\nCresciuto nelle giovanili della , ha esordito il 1\u00ba dicembre 2016 in un match vinto 6-1 contro il .\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6780216", "revid": "767487", "url": "https://it.wikipedia.org/wiki?curid=6780216", "title": "Una balena parente di Moby Dick", "text": "Una balena parente di Moby Dick (\"Dicky Moe\") \u00e8 un film del 1962 diretto da Gene Deitch. Il film \u00e8 il centoventiduesimo cortometraggio della serie \"Tom &amp; Jerry\" e l'ottavo dei tredici a essere stato prodotto nello studio Rembrandt Films situato a Praga, capitale della Cecoslovacchia (oggi Repubblica Ceca), ed \u00e8 stato distribuito il pubblicato il 20 luglio 1962. La trama e il titolo originale del corto sono una parodia del libro \"Moby Dick\" di Herman Melville.\nTrama.\nIn un porto, il capitano di una nave \u00e8 ossessionato dalla cattura della grande balena bianca, Dicky Moe; la sua ossessione spaventa cos\u00ec tanto il suo equipaggio che tutti abbandonano la nave in preda al panico. Poco dopo, il capitano trova Tom in cerca di cibo al porto, lo colpisce, facendolo svenire, e lo porta a bordo. Tom crede in un primo momento che stia andando in crociera, ma presto il capitano lo costringe a mettersi al lavoro. Tom, mentre lavora, vede Jerry sistemare una sedia a sdraio fuori dalla sua tana e decide di infastidirlo. Jerry a sua volta si vendica facendogli sporcare il pontile con del catrame. Dopodich\u00e9 Tom cerca di catturare Jerry in diversi modi, ma ogni volta il tutto finisce per ritorcerglisi contro. Alla fine Tom cade in mare e il capitano avvista Dicky Moe, cos\u00ec gli spara contro un arpione. Jerry intanto aiuta Tom a risalire sulla nave dandogli una corda, che in realt\u00e0 \u00e8 legata all'arpione; Tom si rende conto troppo tardi di ci\u00f2 e viene quindi tirato via dall'arpione, finendo legato sulla balena che nuota via. Mentre il capitano si dispera per non essere riuscito a catturare Dicky Moe e per aver perso un membro dell'equipaggio, Jerry si mette a leggere tranquillamente un libro sotto il pontile della nave.\nEdizione italiana.\nNel doppiaggio originale il capitano della nave, con la voce di Allen Swift, ripete sempre \"Dicky Moe\", mentre nel doppiaggio italiano, con la voce di Gastone Pescucci, dice \"Voglio quella dannata balena!\" oppure \"Torna qui con la mia balena bianca!\"."}
{"id": "6780218", "revid": "125382628", "url": "https://it.wikipedia.org/wiki?curid=6780218", "title": "Amado Batista", "text": "Insieme a Reginaldo Rossi e Nelson Ned \u00e8 il cantante pi\u00f9 importante tra gli esponenti del genere brega; ma si \u00e8 anche cimentato nel sertanejo. \u00c8 uno degli artisti musicali brasiliani di maggior successo.\nBiografia.\nCome molti cantanti brega, Amado Batista ha umili origini: \u00e8 infatti nato in una favela di Davin\u00f3polis.\nHa inciso pi\u00f9 di 40 album e venduto 35 milioni di copie nel mondo, ricevendo quindi 28 dischi d'oro, 28 di platino e uno di diamante.\nNel luglio 2008 ha preso parte al lancio della Rede Clube Brasil de Radio.\nHa tre figli maschi, Erich, Rick e Bruno."}
{"id": "6780219", "revid": "767487", "url": "https://it.wikipedia.org/wiki?curid=6780219", "title": "Follia!", "text": "Follia! (\"Deranged\") \u00e8 un film dell'orrore del 1987 diretto da Chuck Vincent.\nTrama.\nJoyce sembra avere una vita perfetta: arriva da una famiglia agiata e vive in un grazioso appartamento con il marito Frank, ed ora sta per dare alla luce un bambino. Ma non tutto \u00e8 perfetto come sembra: da sola in casa mentre il marito \u00e8 partito per Londra per affari, viene attaccata da un intruso. In Joyce, fortemente instabile, questo evento scatena la bambina spaventata. Da questo episodio, nella completa solitudine, interrotta solo dalle visite indesiderate della sorella Mary Ann e dal fattorino Danny, verranno messe in mostra le sue allucinazioni sull'infanzia infelice col suo amato padre suicida ed un immaginario psicologo con cui Joyce parla. Alla scoperta che la sorella e il marito hanno una relazione, si potranno capire molte cose di questa donna/bambina che trova come unico modo possibile di sopravvivenza lo sbarazzarsi delle persone che le fanno del male. Fino al capitolo finale."}
{"id": "6780237", "revid": "214753", "url": "https://it.wikipedia.org/wiki?curid=6780237", "title": "Junior WRC", "text": ""}
{"id": "6780238", "revid": "54354", "url": "https://it.wikipedia.org/wiki?curid=6780238", "title": "Sistema nervoso dei gastropodi", "text": ""}
{"id": "6780242", "revid": "1342471", "url": "https://it.wikipedia.org/wiki?curid=6780242", "title": "Rilievo (scultura)", "text": "Il rilievo \u00e8 una tecnica scultorea dove gli elementi scolpiti rimangono attaccati a un fondo solido dello stesso materiale. Il termine \"rilievo\" viene da \"rilevare\", a sua volta derivato dal latino \"relevare\", \"sollevare\". Creare una scultura in rilievo vuol dire infatti dare l'impressione che il materiale scolpito sia stato sollevato sopra il piano di sfondo. Ci\u00f2 che si esegue effettivamente quando un rilievo \u00e8 intagliato da una superficie piatta di pietra (scultura in rilievo) o di legno (intaglio in rilievo) \u00e8 un abbassamento del campo, lasciando le parti non scolpite apparentemente sollevate. La tecnica implica una notevole asportazione mediante cesellatura dello sfondo, che \u00e8 un esercizio che richiede molto tempo. D'altro canto, un rilievo evita di dover formare la parte posteriore di un soggetto, ed \u00e8 meno fragile e fissato pi\u00f9 saldamente di una scultura a tutto tondo, specialmente quella di una figura in piedi nella quale le caviglie sono un potenziale punto debole, soprattutto per la pietra. In altri materiali come il metallo, l'argilla, lo stucco di gesso, la ceramica o la cartapesta, la forma pu\u00f2 essere semplicemente aggiunta o sollevata dallo sfondo, mentre i rilievi monumentali in bronzo sono fatti mediante fusione.\nCi sono diversi gradi di rilievo secondo il grado di aggetto della forma scolpita dal campo, per il quale in italiano e in francese si usano termini specifici, a volte ripresi anche in altre lingue (ad es. l'inglese). La gamma completa include altorilievo (\"haut-relief\"), in cui si mostra pi\u00f9 del 50% della profondit\u00e0 e possono esserci aree sottoscavate, mezzorilievo (\"mi-relief\"), bassorilievo (\"bas-relief\") e rilievo schiacciato, dove il piano \u00e8 solo leggermente pi\u00f9 basso degli elementi scolpiti. C'\u00e8 anche il rilievo affondato, che era limitato principalmente all'Antico Egitto (vedi sotto). Tuttavia, la distinzione tra altorilievo e bassorilievo \u00e8 la pi\u00f9 chiara e la pi\u00f9 importante, e questi due sono generalmente i soli termini usati per discutere la maggior parte delle opere.\nLa definizione di questi termini \u00e8 alquanto variabile, e molte opere combinano aree con pi\u00f9 di una tecnica, a volte scivolando fra di esse in un'unica figura; di conseguenza alcuni autori preferiscono evitare tutte le distinzioni. L'opposto della scultura in rilievo \u00e8 il controrilievo, l'intaglio o il \"rilievo cavo\", in cui la forma \u00e8 scavata nel campo o fondo sollevata da esso; questo \u00e8 molto raro nella scultura monumentale. In italiano, i termini presentano quasi sempre una grafia \"univerbata\", ossia accorpata in un'unica parola (ad esempio \"altorilievo\" anzich\u00e9, erroneamente, \"alto rilievo\"), ma in alcuni casi sono ammesse anche le forme distinte (ad esempio \"mezzorilievo\" o, meno comunemente, \"mezzo rilievo\"). Le opere con questa tecnica sono descritte come \"in rilievo\" e, specialmente nella scultura monumentale, l'opera stessa \u00e8 \"un rilievo\".\nI rilievi sono comuni in tutto il mondo sui muri degli edifici e in una variet\u00e0 di ambienti pi\u00f9 piccoli, e una sequenza di parecchi pannelli o sezioni del rilievo pu\u00f2 rappresentare una narrazione estesa. Il rilievo \u00e8 pi\u00f9 adatto per raffigurare soggetti con molte figure e pose molto attive, come le battaglie, della \"scultura a tutto tondo\" a s\u00e9 stante. Molti antichi rilievi architettonici originariamente erano dipinti, il che aiutava a definite le forme in bassorilievo. Per convenienza in questa voce si assume che il soggetto dei rilievi siano solitamente figure, ma la scultura in rilievo spesso raffigura modelli decorativi geometrici o a fogliame, come negli arabeschi dell'arte islamica, e pu\u00f2 avere qualunque soggetto.\nI rilievi nella roccia (o rilievi rupestri) sono quelli scolpiti nella solida roccia all'aperto (se all'interno di grotte, sia naturali che fatte dall'uomo, \u00e8 pi\u00f9 probabile che siano detti \"scavati nella roccia\"). Questo tipo si trova in molte culture, in particolare quelle del Vicino Oriente antico e dei paesi buddhisti. Una stele \u00e8 un'unica pietra eretta; molte di queste presentano rilievi.\nTipi.\nLa distinzione tra alto e bassorilievo \u00e8 alquanto soggettiva, e le due tecniche vengono molto spesso combinate in una stessa opera. In particolare, la maggior parte degli \"altorilievi\" posteriori contengono sezioni in bassorilievo, di solito sul fondo. Dal Fregio del Partenone in poi, molte figure singole della grande scultura monumentale hanno teste in altorilievo, ma la parte inferiore delle loro gambe \u00e8 in bassorilievo. Le figure leggermente aggettanti create in questo modo funzionano bene nei rilievi che si vedono dal basso, e riflettono il fatto che le teste delle figure hanno di solito maggiore interesse sia per l'artista che per lo spettatore delle gambe o dei piedi. Come mostrano gli esempi incompleti di vari periodi, i rilievi, sia alti che bassi, erano normalmente \"scontornati\" segnando il profilo della figura e riducendo le aree di fondo al nuovo livello, lavoro senza dubbio svolto da apprendisti (vedi galleria).\nBassorilievo.\nUn bassorilievo \u00e8 un'immagine sporgente con una bassa profondit\u00e0 complessiva, usata ad esempio sulle monete, sulle quali tutte le immagini sono in bassorilievo. Nei rilievi pi\u00f9 bassi la profondit\u00e0 relativa degli elementi \u00e8 completamente distorta, e se vista di lato l'immagine non ha senso, ma dal davanti le piccole variazioni di profondit\u00e0 la registrano come un'immagine tridimensionale. Altre versioni distorcono molto meno la profondit\u00e0. \u00c8 una tecnica che richiede meno lavoro, ed \u00e8 perci\u00f2 pi\u00f9 economica da produrre, in quanto una parte minore del fondo deve essere rimossa con l'intaglio, o serve un minore modellamento. Nell'arte egizia, nei rilievi dei palazzi assiri e in altre antiche culture del Vicino Oriente e dell'Asia, come pure della Mesoamerica, si usava comunemente per l'intera composizione un rilievo continuo e molto basso. Queste immagini venivano solitamente dipinte dopo l'intaglio, il che aiutava a definire le forme; oggi la pittura si \u00e8 cancellata nella grande maggioranza degli esempi sopravvissuti, ma rimangono minuti, invisibili resti di pittura che possono di solito essere scoperti attraverso mezzi chimici.\nLa Porta di Ishtar di Babilonia, ora a Berlino, ha bassorilievi di grandi animali formati da mattoni modellati, con colore vetrificato. L'intonaco, che rendeva la tecnica di gran lunga pi\u00f9 semplice, era ampiamente usato in Egitto e nel Vicino Oriente dall'antichit\u00e0 fino ai tempi islamici (recentemente per la decorazione architettonica), come all'Alhambra), a Roma e in Europa almeno dal Rinascimento, nonch\u00e9 probabilmente altrove. Tuttavia, l'intonaco ha bisogno di ottime condizioni per sopravvivere a lungo in edifici privi di manutenzione \u2013 l'intonacatura decorativa romana \u00e8 nota principalmente da Pompei e da altri siti sepolti dalla cenere del Vesuvio. Il bassorilievo era relativamente raro nell'arte medievale occidentale, ma si pu\u00f2 trovare, per esempio, nelle figure di legno o nelle scene sulla parte interna delle ante pieghevoli delle pale d'altare formate da pi\u00f9 pannelli (polittici).\nLa riscoperta del bassorilievo, che era visto come uno stile classico, comincia all'inizio del Rinascimento; il Tempio Malatestiano a Rimini, un pionieristico edificio classicista, progettato da Leon Battista Alberti intorno al 1450, usa i bassorilievi di Agostino di Duccio dentro e sui muri esterni. A partire dal Rinascimento l'intonaco \u00e8 stato usato molto ampiamente per lavori ornamentali interni come cornici e soffitti, ma nel XVI secolo fu usato per grandi figure (molte delle quali usavano anche l'altorilievo) nel Castello di Fontainebleau, che furono imitate pi\u00f9 rozzamente altrove, ad esempio nell'elisabettiana Hardwick Hall.\nIl rilievo schiacciato (o rilievo stiacciato) \u00e8 un rilievo molto poco profondo, che in alcuni punti si fonde con l'incisione e pu\u00f2 a malapena essere letto nelle fotografie. Si usa spesso per le aree di fondo di composizioni con gli elementi principali in bassorilievo, ma il suo su un pezzo intero (di solito piuttosto piccolo) fu perfezionato dallo scultore rinascimentale italiano Donatello.\nNell'arte occidentale successiva, fino a una riscoperta del XX secolo, il bassorilievo fu usato per la maggior parte per opere pi\u00f9 piccole o combinato con il rilievo pi\u00f9 alto per trasmettere un senso di distanza, o per dare profondit\u00e0 alla composizione, specialmente per scene con molte figure e un paesaggio o uno sfondo architettonico, nello stesso modo in cui i colori pi\u00f9 chiari si usano per lo stesso scopo nella pittura. Cos\u00ec le figure in primo piano sono scolpite in altorilievo, quelle sul fondo in bassorilievo. Il bassorilievo pu\u00f2 usare qualunque mezzo o tecnica di scultura, la scultura su pietra e la fusione in metallo essendo le pi\u00f9 comuni. Le grandi composizioni architettoniche tutte in basorilievo videro una rinascita nel XX secolo, essendo popolari sugli edifici dell'Art d\u00e9co e dei relativi stili, che prendevano a prestito dagli antichi bassorilievi ora disponibili nei musei. Alcuni scultori, incluso Eric Gill, hanno adottato la profondit\u00e0 \"schiacciata\" del bassorilievo in opere che sono effettivamente a s\u00e9 stanti.\nMezzorilievo.\nIl mezzorilievo \u00e8 definito in modo alquanto impreciso, e in altre lingue come l'inglese il termine non si usa spesso, essendo invece le opere descritte solitamente come bassorilievo. La definizione tradizionale tipica \u00e8 che il soggetto sporge solo fino alla met\u00e0, e nessun elemento \u00e8 sottoscavato o completamente svincolato dal campo di fondo. La profondit\u00e0 degli elementi mostrati normalmente \u00e8 alquanto distorta.\nIl mezzorilievo \u00e8 probabilmente il tipo pi\u00f9 comune di rilievo che si trova nell'arte ind\u00f9 e buddhista dell'India e del Sud-est asiatico. I rilievi da basso a medio delle Grotte di Ajanta dal II secolo a.C. al VI secolo d.C. e delle Grotte di Ellora dal V al X secolo in India sono sculture nella roccia. La maggior parte di questi rilievi sono usati per narrare le sacre scritture, come i 1.460 pannelli del tempio di Borobudur del IX secolo a Giava Centrale (Indonesia), che narrano i \"J\u0101taka\" o vite anteriori del Buddha. Altri esempi sono i bassorilievi nel tempio di Prambanan, sempre a Giava, che narrano l'epica induista del \"R\u0101m\u0101ya\u1e47a\", nei templi di Angkor, in Cambogia, con scene che includono il \"Samudra manthana\" o \"Zangolatura dell'oceano di latte\" presso l'Angkor Wat del XII secolo, e i rilievi delle \"apsaras\". Nel tempio di Bayon ad Angkor Thom ci sono scene di vita quotidiana dell'Impero Khmer.\nAltorilievo.\nLaltorilievo \u00e8 dove, in generale, pi\u00f9 di met\u00e0 della massa della figura scolpita sporge dal fondo: in effetti gli elementi pi\u00f9 importanti della composizione, specialmente le teste e le membra, sono spesso completamente sottoscavati, staccandoli dal campo. Le parti del soggetto che sono visibili sono raffigurate normalmente in tutta la loro profondit\u00e0, diversamente dal bassorilievo dove gli elementi visibili sono \"schiacciati\" in modo pi\u00f9 piatto. L'altorilievo cos\u00ec usa essenzialmente lo stesso stile e le stesse tecniche della scultura a s\u00e9 stante, e nel caso di una figura singola offre in gran parte la stessa veduta che avrebbe una persona che si trovasse in piedi direttamente di fronte a una statua a s\u00e9 stante. Tutte le culture e tutti i periodi in cui furono create grandi sculture usarono questa tecnica nella scultura e nell'architettura monumentale.\nLa maggior parte delle grandiose figure in rilievo dell'antica scultura greca usava una versione molto \"alta\" dell'altorilievo, con elementi spesso completamente liberi dal fondo, e parti di figure che si incrociavano l'una sull'altra per indicare la profondit\u00e0. Le metope del Partenone hanno perso in gran parte i loro elementi a tutto tondo, tranne le teste, mostrando i vantaggi del rilievo in termini di durabilit\u00e0. L'altorilievo \u00e8 rimasto la forma dominante per i rilievi con figure nella scultura occidentale, essendo comune anche nella scultura dei templi indiani. Le sculture greche pi\u00f9 piccole come le tombe private, e le aree decorative di dimensioni minori come i fregi sui grandi edifici, usavano pi\u00f9 spesso il bassorilievo. \nI rilievi sui sarcofagi ellenistici e romani erano intagliati con un trapano piuttosto che con degli scalpelli, permettendo e incoraggiando composizioni estremamente affollate di figure, come nel Sarcofago Grande Ludovisi (250\u2013260 d.C.). Queste si vedono anche nelle enormi strisce di rilievi che si attorcigliano intorno alle colonne trionfali romane. I sarcofagi in particolare esercitarono un'enorme influenza sulla scultura occidentale posteriore. Il Medioevo europeo tese ad utilizzare l'altorilievo in pietra per tutti gli scopi, bench\u00e9 come l'antica scultura romana i suoi rilievi non fossero tipicamente cos\u00ec alti come nell'antica Grecia. Il rilievo molto alto riemerse nel Rinascimento, e fu usato specialmente nell'arte funeraria a muro e in seguito sui frontoni neoclassici e sui monumenti pubblici.\nNell'arte buddhista e induista dell'India e del Sud-est asiatico si pu\u00f2 trovare l'altorilievo, anche se non \u00e8 cos\u00ec comune come i basso-mezzorilievi. Esempi famosi di altorilievi indiani si possono trovare nei templi di Khajuraho, con le loro voluttuose figure intrecciate che spesso descrivono le posizioni erotiche del \"Kamasutra\". Nel tempio di Prambanan nel IX secolo, a Giava Centrale, ci sono gli altorilievi dei \"devata\" del Lokap\u0101la, i guardiani delle divinit\u00e0 e di tutte le direzioni.\nRilievo affondato.\nIl rilievo affondato o rilievo scavato \u00e8 ristretto in gran parte all'arte dell'antico Egitto in cui \u00e8 molto comune, divenendo dopo il periodo amarniano il tipo dominante usato, in contrapposizione al bassorilievo. Era stato usato in precedenza, ma principalmente per grandi rilievi sui muri esterni, e per geroglifici e cartiglio. L'immagine \u00e8 fatta intagliando la stessa scultura in rilievo in una superficie piatta. In una forma pi\u00f9 semplice le immagini sono di solito di natura per lo pi\u00f9 lineare, come i geroglifici, ma nella maggior parte dei casi la figura stessa \u00e8 in bassorilievo, ma posta all'interno di un'area affondata sagomata intorno all'immagine, cosicch\u00e9 il rilievo non sale mai oltre l'originale superficie piatta. In alcuni casi le figure e gli altri elementi sono in un bassissimo rilievo che non sale alla superficie originale, ma altri rilievi sono modellati in modo pi\u00f9 completo, con alcune aree che salgono alla superficie originale. Questo metodo minimizza il lavoro di rimozione del fondo, pur consentendo il normale modellamento del rilievo.\nLa tecnica ha molto successo con la forte luce solare per enfatizzare i contorni e le forme mediante l'ombra, poich\u00e9 non veniva fatto alcun tentativo per ammorbidire i bordi dell'area affondata, lasciando tutt'intorno ad essa una faccia ad angolo retto con la superficie. Alcuni rilievi, specialmente i monumenti funerari con teste o busti dell'antica Roma e della successiva arte occidentale, lasciano una \"cornice\" al livello originario intorno al bordo del rilievo, o pongono una testa in una rientranza semisferica nel blocco (vedi esempio romano nella galleria). Bench\u00e9 essenzialmente molto simile al rilievo affondato egizio, ma con uno spazio di fondo al livello inferiore intorno alla figura, il termine non si userebbe normalmente per tali opere.\nControrilievo.\nLa tecnica del rilievo affondato non deve essere confusa con il controrilievo o intaglio come si vede dai sigilli di gemme incise in cui un'immagine \u00e8 modellata completamente in forma \"negativa\". L'immagine va in superficie, cosicch\u00e9 quando \u00e8 impressa sulla cera d\u00e0 un'impressione di rilievo normale. Tuttavia molte gemme incise furono scolpite come cammei o rilievi normali.\nAlcune sculture monumentali ellenistiche molto tarde usano il modellamento \"negativo\" completo come sul sigillo di una gemma, forse perch\u00e9 gli scultori formati nella tradizione greca tentarono di usare le convenzioni tradizionali egizie.\nPiccoli oggetti.\nRilievi su piccola scala sono stati spesso scolpiti in vari materiali, particolarmente avorio, legno e cera. Tali rilievi si trovano spesso nelle arti decorative come la ceramica e la metallurgia; queste sculture, tuttavia, sono descritte solitamente come \"in rilievo\" piuttosto che come \"rilievi\". Ad esempio, i piccoli rilievi in bronzo hanno spesso la forma di \"placche\" o placchette, che possono essere incassate in mobili o incorniciate, o semplicemente tenute come sono, una forma popolare tra i collezionisti europei, specialmente nel Rinascimento.\nSi usano varie tecniche di modellamento, come lo sbalzo nella metallurgia, dove una sottile lastra di metallo \u00e8 sagomata da dietro usando vari punzoni di metallo o di legno, producendo un'immagine in rilievo. Anche la colata \u00e8 stata ampiamente usata per il bronzo e altri metalli. Colata e sbalzo si usano spesso di concerto per velocizzare la produzione e aggiungere maggiori dettagli al rilievo finale. Nella pietra, come pure nelle gemme incise (glittica), le sculture pi\u00f9 grandi in pietre dure semipreziose sono state estremamente prestigiose fin dai tempi antichi in molte culture eurasiatiche. I rilievi in cera furono prodotti almeno dal Rinascimento.\nI rilievi in avorio scolpito si usano fin dai tempi antichi, e poich\u00e9 il materiale, anche se costoso, non pu\u00f2 di solito essere riutilizzato, hanno un tasso di sopravvivenza relativamente alto: ad esempio, i dittici consolari rappresentano una grande proporzione delle sopravvivenze dell'arte secolare portatile della tarda antichit\u00e0. Nel periodo gotico la scultura dei rilievi in avorio divenne una notevole industria di lusso a Parigi e altri centri. Furono prodotti inoltre piccoli dittici e trittici con scene religiose densamente stipate, di solito dal Nuovo Testamento, nonch\u00e9 oggetti secolari, di solito in rilievo pi\u00f9 basso.\nQuesti ultimi erano spesso astucci con specchi rotondi, pettini, manici e altri piccoli elementi, ma includevano alcuni scrigni pi\u00f9 grandi come lo \"Scrigno con scene d'amore (Walters 71264)\" a Baltimora, Maryland, negli Stati Uniti. Originariamente essi erano molto spesso dipinti con colori vivaci. I rilievi possono essere impressi mediante stampi sull'argilla, o l'argilla pressata in una sagoma che contiene il modello, come era abituale con la prodotta in serie dell'antica ceramica romana. I rilievi decorativi in gesso o stucco possono essere molto pi\u00f9 grandi; questa forma di decorazione architettonica si trova in molti stili di interni nell'Occidente post-rinascimentale e nell'architettura islamica.\nRilievi famosi.\nEsempi notevoli di rilievi monumentali includono:\nRilievi su scala pi\u00f9 piccola:"}
{"id": "6780243", "revid": "767487", "url": "https://it.wikipedia.org/wiki?curid=6780243", "title": "Triste safari", "text": "Triste safari (\"Sorry Safari\") \u00e8 un film del 1962 diretto da Gene Deitch. Il film \u00e8 il centoventicinquesimo cortometraggio della serie \"Tom &amp; Jerry\" e l'undicesimo dei tredici a essere stato prodotto nello studio Rembrandt Films situato a Praga, capitale della Cecoslovacchia (oggi Repubblica Ceca), ed \u00e8 stato distribuito il 12 ottobre 1962.\nTrama.\nClint Clobber arriva all'aeroporto di Nairobi, con Tom e Jerry nei suoi bagagli. Tom e Clint noleggiano un elefante, dopodich\u00e9 iniziano il loro safari nella giungla. Mentre cavalcano l'elefante, Jerry varie volte li infastidisce e Clint d\u00e0 ogni volta la colpa a Tom. Dopo una serie di disavventure, i quattro vengono attaccati da un rinoceronte. Tom mette Jerry nella proboscide, terrorizzando l'elefante, subito dopo il rinoceronte, con una cornata, proietta in aria Tom, Jerry e Clint, i quali poi atterrano sul rinoceronte stesso. Jerry e l'elefante portano quindi il rinoceronte, Clint e Tom, tutti e tre feriti, fuori dalla giungla."}
{"id": "6780244", "revid": "300067", "url": "https://it.wikipedia.org/wiki?curid=6780244", "title": "Daniel Sparks", "text": ""}
{"id": "6780248", "revid": "767487", "url": "https://it.wikipedia.org/wiki?curid=6780248", "title": "Butch Queen", "text": "Butch Queen \u00e8 il decimo album del cantante e drag queen RuPaul. \u00c8 stato pubblicato il 4 marzo 2016, solamente tre giorni prima della premi\u00e8re dell'ottava edizione di America's Next Drag Queen, programma molto acclamato di RuPaul. Nell'album ci sono delle apparizioni come Ellis Miah, Ts Madison e Taylor Dayne, ed altri.\nStoria dell'Album.\nUna canzone dell'album, \"\"U Wear It Well\", fu usata durante il trailer dell'ottava stagione nel febbraio del 2016, che fu rilasciato nei \"NewNowNext Award\" su \"Logo TV\". Il 17 febbraio del 2016, RuPaul fece un tweet dove diceva che era felicissimo che aveva fatto una collaborazione con Taylor Dayne nel suo nuovo album, Butch Queen, e disse anche la data, cos\u00ec confermando l'uscita del suo decimo album. Questo fu il terzo album che usc\u00ec con un'uscita di un'edizione del suo programma, dopo Born Naked (2014) e Realness (2015).\nSingoli.\nIl singolo \"U Wear It Well\"\" fu rilasciato e pronto ad esser comprato su Internet il 29 febbraio 2016. Fu rilasciato anche un video musicale il giorno dopo l'uscita del singolo, sul canale YouTube, Worl of Wonder, dove c'era ogni look di RuPaul in tutte e sette le stagioni di RuPaul's Drag Race e la prima stagione di Rupaul's Drag Race All Stars."}
{"id": "6780250", "revid": "287204", "url": "https://it.wikipedia.org/wiki?curid=6780250", "title": "Test A/B", "text": "Un Test A/B (o Test dei cesti o split-run testing), nel web analytics, \u00e8 un esperimento controllato con due varianti, A e B.\n\u00c8 una forma di test di verifica d'ipotesi o \"test di ipotesi a 2 campioni\" nel campo della statistica. Nel web design, in particolare nella user experience design, l'obiettivo di questo test \u00e8 di identificare i cambiamenti delle pagine web che incrementano o massimizzano il risultato di un interesse (per esempio: click-through rate per un banner pubblicitario). Formalmente la pagina web attuale \u00e8 associata a un'Ipotesi nulla.\nIl test A/B \u00e8 un modo di confrontare due versioni di una singola variabile per testare la risposta del soggetto rispetto alla variabile A o B e determinare quale risulti la pi\u00f9 efficace.\nNella statistica multivariata, un test multinomiale \u00e8 simile a un test A/B, ma verifica pi\u00f9 di due versioni allo stesso tempo o usa pi\u00f9 controlli.\nI test A/B semplici non sono validi per situazioni osservazionali, quasi-sperimentali o situazioni non sperimentali, come in dati di una indagine, dati offline, e altri fenomeni pi\u00f9 complessi."}
{"id": "6780252", "revid": "1305772", "url": "https://it.wikipedia.org/wiki?curid=6780252", "title": "Candy Paint", "text": "Candy Paint \u00e8 un singolo del rapper statunitense Post Malone, pubblicato il 20 ottobre 2017 come sesto estratto dalla colonna sonora \"\" e come secondo estratto dal secondo album in studio \"Beerbongs &amp; Bentleys\"."}
{"id": "6780254", "revid": "767487", "url": "https://it.wikipedia.org/wiki?curid=6780254", "title": "Calypso Cat", "text": "Calypso Cat \u00e8 un film del 1962 diretto da Gene Deitch. Il film \u00e8 il centoventunesimo cortometraggio della serie \"Tom &amp; Jerry\" e il settimo dei tredici a essere stato prodotto nello studio Rembrandt Films situato a Praga, capitale della Cecoslovacchia (oggi Repubblica Ceca), ed \u00e8 stato distribuito il 22 giugno 1962.\nTrama.\nTom e Jerry si inseguono su un molo, finch\u00e9 Tom scorge una gatta e se ne innamora immediatamente. La gatta sembra restituire l'interesse di Tom, quindi quest'ultimo la raggiunge sulla nave dove lei e il suo padrone si sono appena imbarcati, con Jerry al seguito.\nDurante la crociera, Tom d\u00e0 da mangiare alla gatta dei dolci. Jerry fa cadere la sdraio su cui \u00e8 seduta la gatta: lei cade e il vassoio dei dolci le si rovescia addosso. La gatta, pensando che Tom sia il responsabile, gli lancia il vassoio. Poco dopo Tom vede dei fiori e decide di regalarli alla gatta, senza accorgersi che Jerry li ha messi nel beccuccio di una manichetta antincendio. Mentre la gatta annusa i fiori, Jerry apre la manichetta antincendio, bagnando la gatta, che picchia Tom.\nQuando la nave arriva a destinazione, un'isola dei Caraibi, Tom riesce a fare ammenda con la gatta. Il trio incontra Calypso Musician Cat, un gatto locale suonatore di steel pan. Jerry provoca Calypso, il quale, a causa di un malinteso, crede che il responsabile sia Tom e lo prende a bacchettate in testa. Inizia cos\u00ec un duello tra Tom e Calypso, dove alla fine sar\u00e0 il musicista ad avere la meglio, che se ne va con la gatta. Tom si rende finalmente conto che Jerry era responsabile per aver sabotato la sua relazione, cos\u00ec riprende a inseguire il topo."}
{"id": "6780255", "revid": "1005847", "url": "https://it.wikipedia.org/wiki?curid=6780255", "title": "Governo Plenkovi\u0107 I", "text": "Il Governo Plenkovi\u0107 I \u00e8 stato il 14\u00ba governo della Repubblica Croata. Ha ottenuto la fiducia al Parlamento croato la sera del 19 ottobre 2016, con 91 voti favorevoli, 45 contrari e 3 astenuti (139 presenti da 151 deputati eletti). La stessa sera Plenkovi\u0107 e suoi ministri hanno prestato il giuramento davanti al Parlamento. Da quel giorno Andrej Plenkovi\u0107 ha ricoperto cos\u00ec il ruolo di Primo Ministro (Presidente del Governo).\nIl Governo Plenkovi\u0107 era formato da politici provenienti dall'Unione Democratica Croata (HDZ), dal Ponte delle Liste Indipendenti (Most) e da due ministri indipendenti.\nAndrej Plenkovi\u0107 ricevette dalla presidente della Repubblica Kolinda Grabar-Kitarovi\u0107 l'incarico di formare il nuovo governo il 10 ottobre 2016, dopo che il partito da lui guidato risult\u00f2 il maggiormente votato alle elezioni politiche dell'11 settembre 2016.\nIl Governo si \u00e8 sciolto il 23 luglio 2020 ed \u00e8 stato sostituito dal nuovo Governo presieduto sempre da Plenkovi\u0107.\nEventi.\nIl 27 aprile 2017 il Primo ministro ha rimosso tre ministri esponenti del Most, cos\u00ec terminando la coalizione HDZ-Most. Venerd\u00ec 28 aprile 2017 tutti quattro ministri del Most hanno rassegnato le proprie dimissioni. Dal 28 aprile 2017 al 9 giugno 2017 il Governo funzionava come il governo di minoranza dell'HDZ. Nuova coalizione di governo, composta dall'Unione Democratica Croata (HDZ) e dalla maggioranza del Partito Popolare Croato - Liberal Democratici (HNS), \u00e8 formata l'8 giugno 2017 e nuovi ministri hanno ottenuto la fiducia al Parlamento il 9 giugno 2017 con 78 voti favorevoli e 46 contrari (124 presenti da 151 eletti). Il 12 giugno 2017 vice primo ministro e ministro degli affari esteri ed europei Davor Ivo Stier (HDZ), insoddisfatto della nuova coalizione di governo, ha rassegnato le dimissioni; il Parlamento ha confermato Marija Pej\u010dinovi\u0107 Buri\u0107 (HDZ) come nuova vice primo ministro e ministro degli affari esteri ed europei il 19 giugno 2017 (78 voti favorevoli, 35 contrari, 113 presenti). Il 14 maggio 2018 Martina Dali\u0107 (HDZ)\nha rassegnato le dimissioni come vice primo ministro e ministro dell'economia, imprenditoria ed artigianato (coinvolgimento nella scrittura del c.d. \"lex Agrokor\" - la legge Statale per il salvataggio dell'azienda privata Agrokor d.d. /Agrokor s.a./; \n\"l'affaire Agrokor\" 2017-2018). Il 25 maggio 2018 il Parlamento ha confermato Darko Horvat (HDZ) come nuovo ministro dell'economia, imprenditoria ed artigianato (77 voti favorevoli, 11 contrari; 88 presenti) e Tomislav Tolu\u0161i\u0107 (HDZ), ministro dell'agricoltura, come nuovo vice primo ministro (77 voti favorevoli, 8 contrari; 85 presenti).\nL'attuale esecutivo (dal 9 giugno 2017 coalizione HDZ - HNS) gode dell'appoggio dei seguenti partiti presenti in Parlamento: \nComposizione del Governo.\nNella tabella sottostante \u00e8 indicata la composizione del 14\u00ba Governo della Repubblica di Croazia (Governo Plenkovi\u0107) dal 9 giugno 2017."}
{"id": "6780257", "revid": "287204", "url": "https://it.wikipedia.org/wiki?curid=6780257", "title": "Ein al-Zeitun", "text": ""}
{"id": "6780261", "revid": "300067", "url": "https://it.wikipedia.org/wiki?curid=6780261", "title": "Benjamin Simons", "text": ""}
{"id": "6780269", "revid": "767487", "url": "https://it.wikipedia.org/wiki?curid=6780269", "title": "Via airmails", "text": "Via airmails (\"Landing Stripling\") \u00e8 un film del 1962 diretto da Gene Deitch. Il film \u00e8 il centoventesimo cortometraggio della serie \"Tom &amp; Jerry\" e il sesto dei tredici a essere stato prodotto nello studio Rembrandt Films situato a Praga, capitale della Cecoslovacchia (oggi Repubblica Ceca), ed \u00e8 stato distribuito il 18 maggio 1962.\nTrama.\nUno strano uccello giallo con elmetto rosso atterra sul dormiente Tom, svegliandolo. Tom si diverte a tormentare l'uccello, che viene poi difeso da Jerry. Jerry e l'uccello si alleano e insieme fanno finire diverse volte Tom nei guai. Alla fine, dopo averne subite di tutti i colori, Tom cerca con un \"escamotage\" di mangiarsi il volatile, ma un aereo gli si schianta contro, per poi prendere quota. Tom poco dopo atterra stordito e si schianta su un albero dove ci sono Jerry e l'uccello. Quest'ultimo gli appiccica un adesivo con scritto \"via posta aerea\" e poi lo bacia."}
{"id": "6780270", "revid": "118746649", "url": "https://it.wikipedia.org/wiki?curid=6780270", "title": "Critica socioculturale", "text": "\"Critica culturale\" o \"critica socioculturale\" significa l'applicazione della critica per comprendere la realt\u00e0 sociale di un determinato medium o cultura. Ad esempio, un'analisi socio-culturale dell'istruzione fornisce una visione pi\u00f9 complessa e completa dei fatti e delle istituzioni, nel senso che tali fatti ed istituzioni sono generati da persone in interazione concreta tra loro, in relazione al loro ambiente, tenendo conto di aspetti economici, culturali, sociali, storici, politici.\nIn tale senso \"la cultura\" \u00e8 costruita da persone che si trovano in un luogo specifico, in una specifica situazione storica, e legate a un ambiente economico, politico e sociale che le contraddistingue e le limita, che le determina e allo stesso tempo le rende capaci di agire.\nEsiste una relazione molto significativa tra studi socioculturali, critica sociale e teorie critiche di Filosofia sociale, Sociologia, Pedagogia e altre scienze fondamentalmente sociali.\nUn critico culturale occupa - in relazione alla vita intellettuale o artistica o, pi\u00f9 in generale, a disposizioni o pratiche sociali educative - quasi la stessa posizione di quella che un iconoclasta occupa in relazione alla vita religiosa: le due figure sono simili in quanto la loro funzione \u00e8 sfidare concezioni e pratiche che sono diventate stagnanti o burocratizzate. Resta inteso che la critica culturale viene applicata a problemi fondamentali piuttosto che a dettagli o miglioramenti specifici. Parte dalla percezione che le cose siano sbagliate o che il valore personale - o sociale- sono poco focalizzati o focalizzati su aspetti errati e giusti.\nTerminologia.\nLa nascita del termine \"critica culturale\" \u00e8 stata rivendicata da Jacques Barzun, che cominci\u00f2 insieme a Lionel Trilling nell'autunno del 1934.\nCasey Nelson Blake, un professore della Columbia University dove lavoravano Barzun e Trilling, usa il termine \" critica culturale\" nel suo libro \"Beloved Community: the Cultural Criticism of Randolph Bourne, Van Wyck Brooks, Waldo Frank, and Lewis Mumford\".\nAltri autori, come Richard Wolin nel suo \"The Terms of Cultural Criticism: The Frankfurt School, Existentialism, Poststructuralism\" usa il termine in un'accezione pi\u00f9 ampia. L'uso contemporaneo tende a includere nel termine tutte le forme di critica rivolte a una cultura.\nI saggi vittoriani.\nPrimi esempi di critica culturale si possono rintracciare nel XIX secolo, in epoca vittoriana, in autori come Matthew Arnold (che si interessa anche di religione) e Thomas Carlyle sopra tutti.\nJohn Ruskin \u00e8 un altro nome di spicco.\nData l'equazione tra la bruttezza dell'ambiente materiale e una vita misera, gli esteti potrebbero essere implicitamente considerati dei critici culturale, ma nei loro lavori manca generalmente la piena articolazione degli argomenti e delle situazioni. Invece si possono considerare primi esempi di critici culturali autori come Charles Baudelaire in Francia, S\u00f8ren Kierkegaard in Danimarca, Friedrich Nietzsche in Germania e Charles Dickens in Inghilterra.\nXX secolo.\nNel XX secolo il campo di studi \u00e8 cambiato considerevolmente, dato che le scienze umanistiche, almeno in Inghilterra, si sono estese fino a comprendere gli studi socioculturali in genere. Autori importanti di riferimento sono Irving Babbitt e Walter Benjamin.\nTra i critici contemporanei di spicco si ricordano:"}
{"id": "6780271", "revid": "287204", "url": "https://it.wikipedia.org/wiki?curid=6780271", "title": "Paviglianiti", "text": ""}
{"id": "6780272", "revid": "287204", "url": "https://it.wikipedia.org/wiki?curid=6780272", "title": "Petull\u00e0", "text": ""}
{"id": "6780273", "revid": "287204", "url": "https://it.wikipedia.org/wiki?curid=6780273", "title": "Nirta-Strangio", "text": ""}
{"id": "6780274", "revid": "118138408", "url": "https://it.wikipedia.org/wiki?curid=6780274", "title": "Side by Side (veicolo)", "text": "Il side-by-side (spesso scritto anche in sigla come SxS o SSV) \u00e8 un piccolo veicolo fuoristrada a 4 ruote con una capienza da 2 a 6 persone chiamato anche utility terrain vehicle (UTV) o un MOHUV (multipurpose off-highway utility vehicle).\nA differenza degli All-terrain vehicle (ATV) gli UTV hanno in genere un sistema di sedili affiancati, molti sono dotati di cinture di sicurezza e protezioni antiribaltamento e dispongono di una scatola di carico nella parte posteriore del veicolo. Gli UTV generalmente hanno una capacit\u00e0 di carico utile superiore, e sono pi\u00f9 lunghi, degli ATV.\nLe differenze tra ATV e UTV diventano chiare con un semplice sguardo alle posizioni del pilota: un pilota ATV guida cavalcando il veicolo su una sella come sulle moto, mentre i piloti UTV possono sedersi fianco a fianco su sedili come nelle auto.\nAnche lo sterzo \u00e8 diverso tra i due, su un ATV, un pilota guider\u00e0 utilizzando un sistema manubrio, mentre i conducenti UTV guideranno utilizzando un volante simile a quello di un'auto o camion.\nSport.\nFino al 2017 gli SxS gareggiavano nel Rally Dakar nella categoria T3 delle automobili; dall'edizione 2017 gareggiano in una categoria a parte."}
{"id": "6780275", "revid": "287204", "url": "https://it.wikipedia.org/wiki?curid=6780275", "title": "Violi", "text": ""}
{"id": "6780276", "revid": "287204", "url": "https://it.wikipedia.org/wiki?curid=6780276", "title": "Vrenna-Corigliano-Bonaventura", "text": ""}
{"id": "6780277", "revid": "287204", "url": "https://it.wikipedia.org/wiki?curid=6780277", "title": "Zindato-Caracciolo", "text": ""}
{"id": "6780278", "revid": "287204", "url": "https://it.wikipedia.org/wiki?curid=6780278", "title": "Ndruppeche", "text": ""}
{"id": "6780281", "revid": "122315", "url": "https://it.wikipedia.org/wiki?curid=6780281", "title": "Arcanatoridae", "text": ""}
{"id": "6780282", "revid": "436907", "url": "https://it.wikipedia.org/wiki?curid=6780282", "title": "Brani musicali dei The Rasmus", "text": "Quella che segue \u00e8 una lista dei brani musicali dei The Rasmus, gruppo musicale finlandese formatosi a Helsinki nel 1994 e composto da Lauri Yl\u00f6nen, Pauli Rantasalmi, Eero Heinonen e Aki Hakala.\nIn essa sono inclusi tutti i brani da loro composti e tratti dai nove album in studio e dai tre EP pubblicati dal gruppo tra il 1995 e il 2022, con l'aggiunta delle tracce bonus e delle b-side inedite presenti nelle edizioni speciali e nei singoli. Sono pertanto escluse reinterpretazioni di altri artisti e i remix."}
{"id": "6780283", "revid": "154893", "url": "https://it.wikipedia.org/wiki?curid=6780283", "title": "Copropraxia", "text": ""}
{"id": "6780284", "revid": "154893", "url": "https://it.wikipedia.org/wiki?curid=6780284", "title": "Coprografia", "text": ""}
{"id": "6780286", "revid": "300067", "url": "https://it.wikipedia.org/wiki?curid=6780286", "title": "Justin Robinson", "text": ""}
{"id": "6780288", "revid": "287204", "url": "https://it.wikipedia.org/wiki?curid=6780288", "title": "Mostacciolo calabrese", "text": ""}
{"id": "6780289", "revid": "287204", "url": "https://it.wikipedia.org/wiki?curid=6780289", "title": "'O figlio d' 'o marsigliese", "text": ""}
{"id": "6780290", "revid": "1431409", "url": "https://it.wikipedia.org/wiki?curid=6780290", "title": "Ayoub El Kaabi", "text": "Carriera.\nClub.\nEl Kaabi si forma nel , con cui ottiene la promozione in massima serie al termine della stagione in cadetteria marocchina 2016-2017.\nNel 2017 viene ingaggiato dal , societ\u00e0 militante nella massima serie marocchina.\nL'11 luglio 2018 viene ingaggiato dall', squadra partecipante alla Chinese Super League, la massima divisione della Cina.\nIl 28 luglio 2019 fa ritorno in Marocco, approdando in prestito al , a cui si legher\u00e0 definitivamente dall'ottobre 2020.\nNazionale.\nEsordisce nella nazionale di calcio del Marocco durante il Campionato delle Nazioni Africane 2018, nella vittoria per 4-0 contro la Mauritania, segnando anche 2 reti.\nIl 4 febbraio 2018 vince con i \"Leoni dell'Atlante\" il Campionato delle Nazioni Africane 2018, giocando anche nella finale vinta per 4-0 contro la Nigeria.\nViene convocato per i Mondiali 2018."}
{"id": "6780291", "revid": "287204", "url": "https://it.wikipedia.org/wiki?curid=6780291", "title": "'O mare e ba", "text": ""}
{"id": "6780292", "revid": "287204", "url": "https://it.wikipedia.org/wiki?curid=6780292", "title": "\u2019O Vascio", "text": ""}
{"id": "6780294", "revid": "287204", "url": "https://it.wikipedia.org/wiki?curid=6780294", "title": "\u02bfUkaz", "text": ""}
{"id": "6780295", "revid": "287204", "url": "https://it.wikipedia.org/wiki?curid=6780295", "title": "\u02bfumrat al-qa\u1e0d\u0101\u02be", "text": ""}
{"id": "6780296", "revid": "287204", "url": "https://it.wikipedia.org/wiki?curid=6780296", "title": "\u02bfOtaiba", "text": ""}
{"id": "6780297", "revid": "287204", "url": "https://it.wikipedia.org/wiki?curid=6780297", "title": "\u02bfUtayba", "text": ""}
{"id": "6780298", "revid": "287204", "url": "https://it.wikipedia.org/wiki?curid=6780298", "title": "\u02bfUteibah", "text": ""}
{"id": "6780299", "revid": "287204", "url": "https://it.wikipedia.org/wiki?curid=6780299", "title": "\u02bfOtaibah", "text": ""}
{"id": "6780301", "revid": "287204", "url": "https://it.wikipedia.org/wiki?curid=6780301", "title": "\u02bfUtaybah", "text": ""}
{"id": "6780302", "revid": "287204", "url": "https://it.wikipedia.org/wiki?curid=6780302", "title": "'Walk, -- You, Walk!", "text": ""}
{"id": "6780303", "revid": "287204", "url": "https://it.wikipedia.org/wiki?curid=6780303", "title": "Een beetje", "text": ""}
{"id": "6780304", "revid": "287204", "url": "https://it.wikipedia.org/wiki?curid=6780304", "title": "Destro-Naloxone", "text": ""}
{"id": "6780306", "revid": "154893", "url": "https://it.wikipedia.org/wiki?curid=6780306", "title": "Plus-Naloxone", "text": ""}
{"id": "6780307", "revid": "154893", "url": "https://it.wikipedia.org/wiki?curid=6780307", "title": "Naloxone plus", "text": ""}
{"id": "6780308", "revid": "154893", "url": "https://it.wikipedia.org/wiki?curid=6780308", "title": "(+)-naloxone", "text": ""}
{"id": "6780352", "revid": "287204", "url": "https://it.wikipedia.org/wiki?curid=6780352", "title": "13366 Khege", "text": ""}
{"id": "6780355", "revid": "486946", "url": "https://it.wikipedia.org/wiki?curid=6780355", "title": "PT1", "text": ""}
{"id": "6780356", "revid": "486946", "url": "https://it.wikipedia.org/wiki?curid=6780356", "title": "5258 Yamatotakeru", "text": ""}
{"id": "6780357", "revid": "287204", "url": "https://it.wikipedia.org/wiki?curid=6780357", "title": "Pronounced...", "text": ""}
{"id": "6780358", "revid": "287204", "url": "https://it.wikipedia.org/wiki?curid=6780358", "title": "(R)-3-idrossiacido-estere deidrogenasi", "text": ""}
{"id": "6780359", "revid": "287204", "url": "https://it.wikipedia.org/wiki?curid=6780359", "title": "(S)-3-idrossiacid-estere deidrogenasi", "text": ""}
{"id": "6780361", "revid": "287204", "url": "https://it.wikipedia.org/wiki?curid=6780361", "title": "UIUC", "text": ""}
{"id": "6780364", "revid": "92723", "url": "https://it.wikipedia.org/wiki?curid=6780364", "title": "TT189", "text": "TT189 (Theban Tomb 189) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT189 era la tomba di:\nBiografia.\nSono rilevabili i nomi delle mogli, Netemhab e Tentpa, e dei figli Kensemhab, Capo degli orafi dei possedimenti di Amon, e Amenemwia, Prete di Mut.\nLa tomba.\nL'ingresso a TT189 si apre in un lungo cortile, quasi un corridoio, in cui si apre anche l'accesso alla TT194 e si trova una stele pertinente alla TT193.\nTT189 \u00e8 planimetricamente strutturata con un corridoio di accesso che immette in una sala trasversale; un secondo corridoio d\u00e0 accesso a una seconda sala trasversale; presenta, inoltre, un \"annesso\" ubicato al fondo del \"corridoio\" antistante l'accesso. \nSulla parete in cui si apre l'ingresso (1/nero in planimetria) un testo di ammonimenti ai viventi dati dal defunto e (2) su quattro registri sovrapposti barche sacre e le porte d'oro del tempio. Sulle pareti del corridoio (3) che d\u00e0 accesso alla prima sala trasversale i titoli del defunto e resti di testo, nonch\u00e9 il defunto e la moglie Netemhab seduti. Sulle pareti della sala: (4-5-6) su tre registri brani del Libro delle Porte e scena di psicostasia; tesi autobiografici che recano l'indicazione dell'anno LV di regno di Ramses II e scene della processione funeraria, con dolenti e buoi che trainano scrigni. Analogamente, sulle pareti opposte (7-8-9) brani del Libro delle Porte, il defunto con la moglie Tentpa dinanzi alla Dea dell'Occidente (Mertseger) e il figlio Kensemhab, Capo degli orafi dei possedimenti di Amon, in offertorio ai genitori.\nUn secondo corridoio immette nella seconda sala trasversale; sulle pareti: doppia scena del defunto (10) inginocchiato dinanzi a Osiride e Iside e dinanzi a Osiride e Nephtys; testi di offertorio con il defunto abbracciato dalla Dea dell'Occidente. Sulle pareti opposte (11-12), su tre registri sovrapposti, scene di banchetto con ospiti e due preti dinanzi a un altare che offrono fiori al defunto. Al centro della sala (13) i resti di una falsa porta con il figlio Kensemhab in offertorio al defunto e alla madre e, su due registri, scene di offertorio di fiori al defunto anche da parte del figlio Amenemwia, Prete di Mut. Un breve cunicolo lascia intendere forse la volont\u00e0, non conclusa, di ampliare la tomba.\nFuori dalla TT189, nel corridoio antistante, all'estremit\u00e0 nord dello stesso, si trova un annesso costituito da una sala trasversale e una camera rettangolare. Un breve corridoio (14/nero), sulle cui pareti sono rappresentati il defunto e la moglie Netemhab in offertorio a Ra-Horakhti e Maat e a Osiride e Iside, conduce alla sala trasversale in cui (15) il defunto e la moglie sono inginocchiati in offertorio (i danni alla scena non consentono di stabilire che fosse il destinatario delle offerte). Nella sala rettangolare (16), su due registri, un uomo purifica il defunto e la moglie; (17) la copia seduta mentre un uomo offre loro mazzi di fiori; (18-19) resti di brani del Libro delle Porte; (20) in una doppia scena, il defunto, la moglie e un'altra coppia dinanzi a Osiride e Maat e dinanzi a Osiride (?) e Iside."}
{"id": "6780366", "revid": "1305772", "url": "https://it.wikipedia.org/wiki?curid=6780366", "title": "John Howell", "text": "Biografia.\nNacque ad Edimburgo, nel quartiere Lauriston, nel 1788. Fece l'apprendistato presso un rilegatore e fu successivamente (1810-1815) assistente di Robert Kinnear, libraio di Frederick Street. Trascorse poi cinque anni con la ditta \"Stevenson\", la quale eseguiva stampe per conto dell'universit\u00e0. Presso quest'ultima si \u00e8 distinto per le migliorie tecniche introdotte nel processo produttivo.\nTuttavia, dovette poi tornare al mestiere di legatore presso un laboratorio in Thistle Street. Conobbe cos\u00ec, tra gli altri, Sir Walter Scott. Fu l\u00e0 che invent\u00f2 la rilegatura \"plough\", la quale, essenzialmente, consente un pi\u00f9 agevole taglio dei bordi dei libri. \u00c8 probabilmente a questo periodo che risalgono gli esordi letterari, che lo porteranno a pubblicare, nel 1829, \"The Life and Adventures of Alexander Selkirk\" (celebre corsaro, vissuto un secolo prima, che si ritrov\u00f2, nel 1704-1709, spiaggiato su un'isola disabitata, dove tuttavia riusc\u00ec a sopravvivere).\nPare che anche lui, come Alexander Leighton, abbia scritto alcuni dei racconti della raccolta \"Tales of the Borders\", firmata dall'amico John Mackay Wilson (il quale mor\u00ec prima di poterla portare a termine).\nSue opere minori sono il saggio \"An Essay on the War-galleys of the Ancients\" (1826) e la biografia romanzata \"The Life of Alexander Alexander\" (1830).\nSuccessivamente, apr\u00ec uno \"shop\" (un \"negozio\") per commerciare oggetti stravaganti, che per\u00f2 fungeva anche da \"workshop\" (\"bottega\"), giacch\u00e9 riparava porcellane e foto. Anche questo si trovava in Frederick Street. L'insegna recitava \"polyartist\". Non fu un commerciante di successo.\nFu Howell ad avviare la prima produzione di piatti in stile pompeiano nel Regno Unito. Pare che neanche questa impresa gli sia riuscita compiutamente."}
{"id": "6780368", "revid": "1573940", "url": "https://it.wikipedia.org/wiki?curid=6780368", "title": "Promerops cafer", "text": "Lo zuccheriere del Capo o mangianettare del Capo (Promerops cafer ( , 1758)) \u00e8 un uccello passeriforme della famiglia dei Promeropidae.\nEtimologia.\nIl nome scientifico della specie, \"cafer\", deriva dal latino e significa \"riferito al Sudafrica\", mutuando dall'arabo \"kaffir\", in riferimento all'areale di questi uccelli.\nDescrizione.\nDimensioni.\nMisura 24\u00a0cm di lunghezza (i maschi raggiungono i 44 in virt\u00f9 della lunga coda), per 26-43,5 g di peso: a parit\u00e0 d'et\u00e0, i maschi sono pi\u00f9 pesanti delle femmine anche di un terzo.\nAspetto.\nSi tratta di uccelli dall'aspetto slanciato, muniti di testa arrotondata con lungo e sottile becco appuntito e lievemente ricurvo verso il basso (pi\u00f9 lungo nei maschi rispetto alle femmine), ali appuntite, zampe forti e lunga coda, che nei maschi presente penne allungate e semirigide che misurano anche il doppio rispetto al corpo.\nIl piumaggio \u00e8 grigio-nerastro su testa, dorso, ali e coda (con tendenza a scurirsi divenendo nerastro su queste ultime due parti), con gola bianco-grigiastra, petto bruno-grigiastro, fianchi bianco-grigiastri con punte delle singole penne brunastre, mentre la parte centrale del petto \u00e8 bianco-grigiastra: sulla faccia \u00e8 presente un mustacchio bianco ai lati del becco, sottolineato da un mustacchio nerastro, mentre il sottocoda \u00e8 di colore giallo.\nIl dimorfismo sessuale \u00e8 ben evidente, coi maschi che (oltre ad essere pi\u00f9 robusti ed a presentare coda molto pi\u00f9 lunga) presentano il colore giallo anche sulla fronte e, sebbene pi\u00f9 sfumato, anche alla base del becco, sia lateralmente che inferiormente ad esso, ed in genere il loro piumaggio \u00e8 di tonalit\u00e0 pi\u00f9 vivida e con maggiore presenza di sfumature brune, in particolar modo su testa, petto e dorso.\nIn ambedue i sessi, il becco e le zampe sono di colore nerastro, mentre gli occhi sono di colore bruno scuro.\nBiologia.\nLo zuccheriere del Capo \u00e8 un uccello dalle abitudini di vita essenzialmente diurne, che passa la maggior parte della giornata alla ricerca di cibo, muovendosi da solo (o in coppie durante il periodo riproduttivo) nell'ambito di un territorio ben definito e strenuamente difeso dagli intrusi.\nIl richiamo di questi uccelli \u00e8 pigolante e si compone di numerose note veloci emesse quasi ininterrottamente: soprattutto i maschi, inoltre, sono piuttosto rumorosi in volo, emettendo suoni fruscianti nello sbattere le ali grazie alla particolare conformazione delle penne.\nAlimentazione.\nSi tratta di uccelli nettarivori, che col lungo becco falciforme, unito ad una lunga lingua dalla punta sfrangiata ed a robusti artigli atti a fare presa sugli steli durante le non rare giornate ventose, sono in grado di suggere agevolmente il nettare dalle protee sudafricane, che rappresenta gran parte della loro dieta: soprattutto le femmine frequentano (sebbene in misura minore) anche altre piante per rifornirsi di nettare.\nOltre al nettare, gli zuccherieri del Capo si nutrono anche di piccoli insetti e ragni, generalmente reperiti in maniera casuale durante la ricerca del loro alimento principale.\nRiproduzione.\nLa stagione riproduttiva di questi uccelli coincide con quella di fioritura delle protee, estendendosi da aprile a luglio nella maggior parte dell'areale della specie, mentre nelle propaggini orientali essa \u00e8 pi\u00f9 corta e parte in giugno.\nI maschi corteggiano le femmine volando in giro per il proprio territorio, al fine di impressionarle col rumore del battito alare e le lunghe penne della coda: una volta formatesi le coppie, i due \"partner\" rimangono assieme per tutta la stagione degli amori.\nIl maschio si disinteressa del tutto delle operazioni di costruzione del nido (una piccola coppa di stecchetti e fibre vegetali sulla punta del ramo di un cespuglio o una siepe), della cova delle 2-3 uova (che dura poco meno di venti giorni) e delle cure parentali verso i \"pulli\", che divengono in grado d'involarsi attorno alle tre settimane di vita e si separano dai genitori a circa un mese e mezzo dalla schiusa: frattanto, esso si occupa di difendere il territorio, la femmina ed il nido da eventuali intrusi.\nDistribuzione e habitat.\nLo zuccheriere del Capo, come intuibile dal nome comune e dal nome scientifico, \u00e8 endemico del Sudafrica, del quale popola la regione floristica del Capo, corrispondente alla fascia costiera meridionale del Paese, suddivisa politicamente fra la provincia del Capo Occidentale ed la porzione sud-occidentale della provincia del Capo Orientale.\nL\"'habitat\" di questi uccelli \u00e8 rappresentato dal \"fynbos\" a prevalenza di ericacee e proteacee, alle quali essi sono particolarmente legati, in particolar modo durante il periodo riproduttivo: durante i mesi non riproduttivi, gli zuccherieri del Capo si spingono anche nelle aree antropizzate, colonizzando i giardini ed i parchi alberati."}
{"id": "6780371", "revid": "149485", "url": "https://it.wikipedia.org/wiki?curid=6780371", "title": "Laura Peel", "text": "Biografia.\nPeel ha iniziato a gareggiare in Coppa del Mondo nel 2011. Lo stesso anno disputa a Deer Valley i suoi primi campionati mondiali terminando undicesima. Nel 2012 vince a Kreischberg la sua prima gara di Coppa del Mondo.\nPrende parte alle Olimpiadi di So\u010di 2014 piazzandosi settima nella finale dei salti. L'anno dopo si laurea campionessa mondiale a Kreischberg 2015. Alla sua seconda esperienza olimpica, a Pyeongchang 2018, giunge in quinta posizione. Nel 2020 si aggiudica la Coppa del Mondo di salti.\nHa rappresentato l' ai Giochi olimpici invernali di , sfilando come alfiere durante la cerimonia d'apertura, assieme alla pattinatore di figura Brendan Kerry.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "6780372", "revid": "6923", "url": "https://it.wikipedia.org/wiki?curid=6780372", "title": "Gamba di Legno", "text": "Primi anni di vita.\nNacque nel 1858 nella regione delle Black Hills, nei pressi del fiume Cheyenne. Figlio di \"Many Bullet Wounds\" (italiano, \"Molte Ferite da Proiettile\"), anche chiamato \u201cWhite Buffalo Shaking off the Dust\u201d (in italiano, \"Buffalo Bianco che alza la Polvere\"), e \u201cEagle Feather on the Forhead\" (in italiano, \"Piuma d'Aquila sulla Fronte\"). Aveva tre fratelli e due sorelle. Durante l'infanzia era conosciuto come \"Mangia dalla sua mano\". Pi\u00f9 tardi, ha ereditato il nome \"Gamba di Legno\" da suo zio, un indiano Corvo adottato dalla famiglia della madre. Questo giovane corvo si dimostr\u00f2 instancabile camminatore, superando tutti i giovani Cheyenne della sua trib\u00f9 e guadagnandosi il nome \"Gamba di Legno\", poich\u00e9 le sue gambe infaticabili sembravano essere proprio di legno. Solo suo nipote era in grado di seguirlo durante le sue lunghe passeggiate, cos\u00ec gli amici di Eats incominciarono a chiamarlo con il nome di suo zio. Alla fine \u201cMangia dalla sua mano\u201d cambi\u00f2 il suo soprannome acquisendo quello di suo zio.\nGiovent\u00f9.\nIn giovent\u00f9 visse insieme con la sua trib\u00f9, vagando nella terra tra le Black Hills e il Little Bighorn River. In questo periodo viveva come qualsiasi altro indiano delle Pianure, trascorrendo il suo tempo a caccia di selvaggina e combattendo nemici, in particolare le trib\u00f9 di Crow e Shoshone.\nLa prima battaglia.\nLa prima battaglia del quale fu testimone combattuta contro gli uomini bianchi, fu la Wagon Box Fight nel 1866. \"Gamba di Legno\" era troppo giovane per prendere parte alla battaglia, ma suo fratello, il maggiore, \"Strong Wind Blowing\" (in italiano, \"Forte Vento che Soffia\"), venne ucciso in combattimento. Nonostante la vittoria finale dei Cheyenne, quella fu, per lui e la tutta sua famiglia, una giornata di lutto. A 14 anni, venne invitato da \"Left Hand Shooter\" (in italiano, \"Sparatutto con la Mano Sinistra\"), a far parte della societ\u00e0 guerriera degli \"Elkhorn Scrapers\" (in italiano, \"Raschiatori di Elkhorn\"), uno dei tre gruppi guerrieri, gli altri due erano i \"Crazy Dog\", \"Cane Pazzo\", e i \"Fox\" (in italiano, \"Volpe\"), in cui la trib\u00f9 era divisa. A 17 anni, si ritira per onorare la principale divinit\u00e0 indiana, il \u201cGrande Spirito\u201d, pi\u00f9 propriamente detto \"Il Grande Mistero\u201d. Trascorse quattro giorni rinchiuso in un tepee, meditando e contemplando e visitato solo una volta al giorno. Dopo una lunga meditazione, il suo volto venne dipinto con un cerchio nero che gli copriva la fronte, il mento e le guance, mentre l'area interna del cerchio venne colorata di giallo. Questa immagine del viso, insieme con il suo vestito migliore, il suo scudo e il suo flauto, ricavato dall'ala di un'aquila, divenne, per il resto della sua vita, parte della sua attrezzatura da guerra.\nGrande guerra Sioux del 1876-77.\nLa mattina del 17 marzo 1876, \"Gamba di Legno\" e alcune centinaia di Cheyenne del Nord e di Sioux Oglala, si accamparono pacificamente lungo le rive del Powder River ghiacciato nei pressi dell'attuale Moorhead, in Montana. Intorno alle 9:05, diversi soldati americani al comando del colonnello Joseph J. Reynolds, entrarono nel villaggio addormentato. \"Gamba di Legno\" e altri guerrieri agirono prontamente allontanando donne e bambini dalla strada e rallentando l'avanzata dei soldati. I cavalleggeri di Reynold bruciarono sia il villaggio sia la riserva di cibo invernale della trib\u00f9, catturando circa 700 cavalli, ma furono costretti a ritirarsi verso sud quando i Cheyenne contrattaccarono. Questo battaglia divenne nota come la Battaglia di Powder River. La mattina seguente i Cheyenne riconquistarono la maggior parte dei loro cavalli sottratti dai soldati, perdendo sorprendentemente pochi guerrieri. Uomini, donne e bambini camminarono per tre giorni per poter raggiungere pi\u00f9 a nord il villaggio degli Oglala Sioux del Crazy Horse, villaggio situato sul fiume Powder, dove ricevettero cibo e riparo. Lungo la strada, molti uomini, donne e bambini della trib\u00f9 morirono per assideramento.\nIl 17 giugno 1876, \"Gamba di Legno\" partecip\u00f2 alla Battaglia di Rosebud. I nativi americani si scontrarono con 1 000 soldati tra cavalleria e fanteria, alleati con 300 guerrieri delle trib\u00f9 Crow e Shoshone, tutti sotto il comando del Brigadiere Generale George Crook. Cinque delle sei compagnie statunitensi di cavalleria che avevano razziato il villaggio di \"Gamba di Legno\", esattamente tre mesi prima sul Powder River, erano presenti a Rosebud, ma il colonnello Reynolds venne processato e costretto a dimettersi, quindi non era presente. La battaglia fu una vittoria strategica dei nativi americani e contribu\u00ec, otto giorni dopo, alla successiva sconfitta di Custer nella battaglia del Little Bighorn.\nLa mattina del 25 giugno 1876, mentre dormivano sotto un albero dopo una notte di festa, \"Gamba di Legno\" e suo fratello \"Yellow Hair\" (in italiano, \"Capelli Gialli\"), furono risvegliati dalle grida degli anziani che annunciavano l'arrivo dei soldati americani. \"Gamba di Legno\" corse alla sua tenda, si prepar\u00f2 rapidamente alla battaglia, gettandosi nella mischia insieme con suo fratello. All'inizio combatt\u00e9 contro i soldati al comando del maggiore Marcus Reno, nascosto e circondato dai boschi vicino al fiume. Sconfiggendo questi nemici, si diresse verso il fiume dove trov\u00f2 un fucile e delle munizioni; quindi attacc\u00f2 i soldati sulle colline, sotto il comando del tenente colonnello George A. Custer. \"Gamba di Legno\" aveva appena combattuto nella Battaglia di Little Bighorn, uno dei combattimenti pi\u00f9 sanguinosi delle battaglie americane tra nativi e bianchi.\nDopo la battaglia vittoriosa, i Cheyenne del Nord vagarono nella regione del Little Bighorn River. Verso la fine del 1876, il generale Crook condusse un altro battaglione, partendo da Camp Reno, una base temporanea, verso nord lungo il fiume Powder. Gli scout indiani dei Crook, Pawnee, Sioux, Shoshoni e altri, trovarono un grande accampamento di Cheyenne alla Red Fork del Powder River, sul lato est delle Big Horn Mountains. Il IV reggimento di cavalleria statunitense sotto il comando del colonnello Ranald S. Mackenzie fu inviato ad attaccare e distruggere il campo. Dopo una lunga e difficile marcia durante la notte su un terreno geleto e insidioso, il reggimento giunse, la mattina del 25 novembre 1876, al campo Morning Star, chiamato anche, \u201cDull Knife\" (in italiano, \"Coltello smussato\"). Secondo alcune fonti storiche, i Cheyenne avevano danzato quasi tutta la notte per cui gran parte del campo era sveglio. Le truppe e gli scout di Mackenzie attaccarono il campo, uccidendo molti degli abitanti e mettendo in fuga il resto, tra cui \"Gamba di Legno\" e \"Piccolo Lupo\". Il campo stesso fu bruciato e le provviste furono prese dagli scout e dalle truppe. A causa della fuga, \"Gamba di Legno\" fu costretto ad abbandonare il suo flauto che si perse durante la distruzione del campo. La Compagnia K del II Reggimento di Cavalleria del colonnello Mackenzie aveva combattuto con il colonnello Reynolds contro \"Gamba di Legno\" e il suo villaggio durante il marzo precedente, e, in quel freddo novembre del 1876 lo combatt\u00e9 nuovamente.\nDopo la battaglia, i Cheyenne del Nord marciarono verso nord-est, raggiungendo gli Oglala Sioux. Qui furono raggiunti da altre trib\u00f9, come Miniconjou, Sans Arcs, Santee Sioux e Blackfeet Sioux. Insieme, raggiunsero e si accamparono nella valle del Little Bighorn, per poi trasferirsi sul Tongue River. Furono presto inseguiti da altri soldati statunitensi al comando del colonnello Nelson A. Miles, che li combatt\u00e9 nella battaglia di Wolf Mountain l'8 gennaio 1877.\nVita nelle riserve.\nAlcuni Cheyennes, che avevano vissuto per qualche tempo nelle riserve degli Stati Uniti, furono inviati dal governo degli Stati Uniti a persuadere le trib\u00f9 ad arrendersi e a vivere in una riserva. A causa della mancanza di cibo, gran parte della trib\u00f9 Cheyenne accett\u00f2 l'offerta; \"Gamba di Legno\", con un gruppo di altri 34 Cheyennes, tra cui suo fratello \"Yellow Hair\", rifiut\u00f2, visto che \"desideravano ancora, pi\u00f9 di ogni altra cosa, quella libert\u00e0 che consideravano un diritto\". Il nativo americano visse una vita faticosa nella zona dei fiumi Tongue e Powder, finch\u00e9, ridotti di nuovo alla fame, decisero assieme agli altri 30 Cheyenne di rinunciare alla loro vita di cacciatori accettando di vivere nella riserva.\n\"Gamba di Legno\" entr\u00f2 nella riserva del White River. Visse l\u00ec fino a quando il governo degli Stati Uniti costrinse i Cheyenne a trasferirsi nel Territorio indiano, l'attuale Oklahoma. In quel luogo, \"Gamba di Legno\" impar\u00f2 a cacciare le aquile. Tuttavia, la nuova riserva era molto lontana dalla terra natia di molti Cheyenne del Nord, per cui molti morirono di malattia. Un gruppo guidato da \"Dull Knife\" (in italiano, \"Coltello Spuntato\") e \"Little Wolf\" (in italiano, \"Piccolo Lupo\"), disobbed\u00ec ai soldati lasciando la riserva per tornare a nord (vedi Esodo dei Cheyenne settentrionali). \"Gamba di Legno\" dapprima non segu\u00ec i capi rimanendo nella riserva. Nel 1878, spos\u00f2 una donna dei Cheyenne del Sud. Dopo la morte di suo padre, Gamba di Legno e la sua famiglia decisero di lasciare la riserva meridionale. Passando dalla riserva di \"White River\", ribattezzata \"Riserva Indiana di Pine Ridge\", raggiunsero il luogo in cui erano accampati \"Piccolo Lupo\" e gli altri Cheyenne.\nNel 1889, \"Gamba di Legno\" si arruol\u00f2 come scout indiano a Fort Keogh, venendo assegnato al Corpo Cheyenne Scouts del Dipartimento del Dakota sotto il comando del tenente Edward W. Casey. Nel 1890, gli scout di Casey e \"Gamba di Legno\" che guidarono i soldati nella campagna della \"Ghost Dance\", ebbe come risultato il massacro dei suoi vecchi alleati Sioux a Wounded Knee, nella Riserva Indiana di Pine Ridge. Negli stessi anni, prest\u00f2 servizio anche come messaggero e sentinella.\nA trent'anni dalla battaglia di Little Bighorn, nel 1906, \"Gamba di Legno\" partecip\u00f2 a una riunione tra bianchi e nativi americani, riuniti sul campo della battaglia per ricordare quell'evento. Parl\u00f2 della battaglia, essendo uno dei pochi indiani che ebbe il coraggio di raccontare la sua esperienza a Dixon, un dottore bianco. Nel 1908 \"Gamba di Legno\" fu battezzato da un prete della riserva. Accettando la cerimonia, pens\u00f2 che i bianchi e gli indiani adorassero lo stesso dio, anche se li chiamavano con nomi diversi.\nNel 1913, \"Gamba di Legno\" , insieme con \"Little Wolf\" (in italiano, \"Piccolo Lupo\"), nipote del vecchio capo dei Cheyenne, \"Two Moons\" (in italiano, \"Due Lune\") e \"Black Wolf\" (in italiano \"Lupo Nero\"), faceva parte della delegazione inviata a Washington per parlare della trib\u00f9 dei Cheyenne. Durante questo viaggio, visit\u00f2 Washington e New York. Tornato in riserva, divenne un magistrato: aveva la responsabilit\u00e0 di risolvere le discussioni nella trib\u00f9 e di insegnare le leggi degli Stati Uniti. Per due volte gli fu offerto di diventare un sottocapo del gruppo guerriero degli \"Elkhorn Scrapers\", ma rifiut\u00f2; alcuni uomini bianchi lo chiamavano \u201cChief Wooden Leg\u201d (in italiano, \"Capo Gamba di Legno\"), anche se in realt\u00e0 non era mai stato un capo. Aveva due figlie, ma morirono entrambi giovani. Dopo la morte dell'ultima figlia, lui e sua moglie hanno deciso di adottare il figlio di sua sorella, \"John White Wolf\" (in italiano, \"Giovanni Lupo Bianco\"). In un'intervista del 1903 con Thomas B. Marquis, ex medico dell'agenzia per i Cheyenne, \"Gamba di Legno\" rifer\u00ec una grande quantit\u00e0 di informazioni sulla vita di Cheyenne prima nelle riserve e sulla battaglia di Little Bighorn. La sua testimonianza venne pubblicata nel libro \"Wooden Leg: A Warrior Who Fought Custer\" (in italiano, \"Gamba di Legno, il guerriero che combatt\u00e8 contro Custer\").\nLa sua testimonianza in breve.\nL'inizio della fine\nVerso le 8 di mattina del 17 giugno 1876 i nativi americani delle varie trib\u00f9 sferrano l'attacco e mettono in fuga i bianchi senza particolari perdite da nessuna delle due parti. I guerrieri tornano al campo vittoriosi.\nGli Indiani contro Capelli Lunghi.\nAlcune fonti affermarono che a comandare i Cheyenne nella battaglia del Little Bighorn fosse Due Lune, ma \u00e8 falso. Egli era un capo guerriero in sott'ordine, e, anni dopo la battaglia, raccont\u00f2 volontariamente ai giornalisti delle fandonie. Questi sono i nomi riportati da \"Gambe di Legno\" e altri Cheyenne.\nCapi degli accampamenti:\nTranne pochissime eccezioni i nomi sopracitati non parteciparono attivamente alla battaglia. Il combattimento era compito esclusivo dei giovani, mentre gli anziani rimanevano nelle retrovie, dando consigli e incoraggiando. Gli ordini non erano previsti, ogni nativo americano combatteva come singolo.\nLa battaglia.\nAl mattino presto Custer attacc\u00f2 esattamente al centro del grande accampamento tribale, vedendosi ben presto respinto da un numero crescente di forze. I nativi americani si truccarono e vestirono, preparandosi alla morte e questo ritard\u00f2 l'attacco in massa di vari minuti. Ecco i punti salienti o maggiormente interessanti:\nGamba di Legno mor\u00ec nel 1940."}
{"id": "6780375", "revid": "1313191", "url": "https://it.wikipedia.org/wiki?curid=6780375", "title": "Cimitero di Cesino", "text": "Il cimitero di Cesino (in lingua ligure, \"\u00e7imiteio de \u00c7ex\u00ecn)\", si trova nella frazione di Cesino, municipio V Valpolcevera, nel comune di Genova. \nStoria.\nLa parte monumentale risale alla seconda met\u00e0 dell'Ottocento, ancora sulla scia del clima creato dall'editto napoleonico di Saint-Cloud entrato in vigore il 12 giugno 1804, con il quale si vietavano le sepolture nelle chiese e nei centri abitati. \nFu ingrandito a partire dal 1875, anno in cui divenne il cimitero comunale dell'allora comune di Pontedecimo, in seguito al passaggio della frazione di San Cipriano al comune di Serra Ricco nel 1869 e del conseguente venire meno della possibilit\u00e0 di continuare ad utilizzare il cimitero di San Cipriano come luogo di sepoltura per il comune.\nNel Novecento fu ingrandito ancora dopo la prima guerra mondiale, dopo la seconda guerra mondiale, negli anni Sessanta e negli anni Settanta. \nMonumenti.\nNotevoli le tombe di famiglia degli industriali polceveraschi Santo Dasso (azienda di maglieria fondata a Pontedecimo nel 1885, utilizzando le strutture di un antico mulino ad acqua costruito nel 1810) e Montanella (ferriere).\nNel cimitero \u00e8 presente un monumento dedicato ai militari caduti nella Seconda Guerra Mondiale. Vi \u00e8 inoltre una cripta dove sono sepolti i partigiani caduti durante la Resistenza, di cui molti dei caduti di Passo Mezzano, Isoverde e della Benedicta."}
{"id": "6780378", "revid": "300067", "url": "https://it.wikipedia.org/wiki?curid=6780378", "title": "J. P. Prince", "text": ""}
{"id": "6780387", "revid": "406204", "url": "https://it.wikipedia.org/wiki?curid=6780387", "title": "Cucina tex-mex", "text": ""}
{"id": "6780388", "revid": "1373059", "url": "https://it.wikipedia.org/wiki?curid=6780388", "title": "Primera Divisi\u00f3n 2005 (Cile)", "text": "L'edizione 2005 della Primera Divisi\u00f3n \u00e8 stata l'75\u00aa edizione del massimo torneo calcistico cileno. Si \u00e8 svolto nell'arco dell'intero anno solare con la formula dei tornei di Apertura e Clausura, vinti rispettivamente dall'Uni\u00f3n Espa\u00f1ola (7\u00ba titolo) in Apertura e Universidad Cat\u00f3lica (9\u00ba titolo) in Clausura.\nTorneo Apertura.\nIl torneo di Apertura 2005 \u00e8 iniziato il 21 gennaio 2005 e si \u00e8 concluso il 9 luglio con la vittoria dell'Uni\u00f3n Espa\u00f1ola.\nFase a eliminazione diretta (Quarti di Finale).\nEssi sono stati giocati tra il 11 e 19 giugno del 2005. Le squadre nella tabella sono indicati in base al fattore campo nella gara di andata. In \" \" squadre 'audaci' qualificato per i quarti di finale. Coquimbo Unido e Deportes Concepci\u00f3n qualificati per quarti di finale in Ripescaggio. Non avevano obiettivi di business. Se entrambe le squadre vincono una partita golden gol \u00e8 definito e se l'uguaglianza persiste definito da criminale\nSemifinale.\nEssi sono stati giocati tra il 22 e 26 giugno del 2005. Le squadre nella tabella sono indicati in base al fattore campo nella gara di andata. In \" 'grassetto' \" squadre si sono qualificate per la finale.\nFinale.\nClassifica marcatori.\nFonte: \nTorneo Clausura.\nIl torneo di Clausura 2005 \u00e8 iniziato il 15 luglio 2005 ed \u00e8 terminato il 22 dicembre con la vittoria del Universidad Cat\u00f3lica.\nFase a eliminazione diretta (Quarti di Finale).\nHanno giocato tra 25 novembre e 4 dicembre del 2005. Le squadre nella tabella sono indicati in base al fattore campo nella gara di andata. In \" \" squadre 'audaci' qualificato per i quarti di finale. Cobreloa qualificata per quarti di finale in Ripescaggio. Non avevano obiettivi di business.\nSemifinale.\nEssi sono stati giocati tra il 8 e 14 dicembre del 2005. Le squadre nella tabella sono indicati in base al fattore campo nella gara di andata. In \" 'grassetto' \" squadre si sono qualificate per la finale.\nFinale.\nClassifica marcatori.\nFonte: \nLiguilla de Promoci\u00f3n.\nGioca tra Deportes Melipilla e Deportes Puerto Montt, di Primera Divisi\u00f3n e O'Higgins e Provincial Osorno, per Primera B, in partite di andata e ritorno, tra 26 novembre e 3 dicembre di 2005.\nO'Higgins \u00e8 salito al Primera Divisi\u00f3n y Deportes Melipilla \u00e8 sceso al Primera B, per la stagione 2006. Mentre i Deportes Puerto Montt e Provincial Osorno, hanno mantenuto la loro divisione casalinga, per la stessa stagione."}
{"id": "6780390", "revid": "400518", "url": "https://it.wikipedia.org/wiki?curid=6780390", "title": "Dov'\u00e8 finita Audrey", "text": ""}
{"id": "6780397", "revid": "110157", "url": "https://it.wikipedia.org/wiki?curid=6780397", "title": "Jagdish Singh", "text": " Ha partecipato ai XXIII Giochi olimpici invernali di PyeongChang.\nBiografia.\nSingh si \u00e8 unito all'esercito dell'India nel 2011. Si \u00e8 allenato come fondista all'High Altitude Warfare School dell'esercito a Gulmarg. Si \u00e8 qualificato per le Olimpiadi invernali del 2018, dove ha rappresentato l'India assieme allo slittinista Shiva Keshavan, durante un evento sportivo in Finlandia. Durante questo evento, c'\u00e8 stata una piccola controversia circa il suo allenatore dato che la HAWS gli ha raccomandato l'ex atleta olimpico Nadeem Iqbal poco prima della gara sportiva.\nAlle Olimpiadi di PyeongChang, ha preso parte alla gara dei 15 km a tecnica libera in cui \u00e8 arrivato centotreesimo."}
{"id": "6780398", "revid": "228587", "url": "https://it.wikipedia.org/wiki?curid=6780398", "title": "Le Valet de c\u0153ur", "text": ""}
{"id": "6780414", "revid": "1573940", "url": "https://it.wikipedia.org/wiki?curid=6780414", "title": "Promerops gurneyi", "text": "Lo zuccheriere di Gurney o zuccheriere del Natal, anche conosciuto come mangianettare di Gurney o mangianettare del Natal (Promerops gurneyi , 1871) \u00e8 un uccello passeriforme della famiglia dei Promeropidae.\nEtimologia.\nIl nome scientifico della specie, \"gurneyi\", rappresenta un omaggio a John Henry Gurney.\nDescrizione.\nDimensioni.\nMisura 23\u201329\u00a0cm di lunghezza, per 23-46,5 g di peso: a parit\u00e0 d'et\u00e0, i maschi sono lievemente pi\u00f9 pesanti delle femmine.\nAspetto.\nSi tratta di uccelli dall'aspetto slanciato, muniti di testa arrotondata con lungo e sottile becco appuntito e lievemente ricurvo verso il basso (pi\u00f9 lungo nei maschi rispetto alle femmine), ali appuntite, zampe forti e coda piuttosto lunga.\nIl piumaggio \u00e8 grigio-bruno su testa, dorso, ali e coda (con queste ultime due parti che tendono a scurirsi, divenendo grigio-nerastre), con codione e sottocoda di colore giallo e ventre grigio-biancastro con singole penne dalla punta nerastra, a dare un effetto marmorizzato: sotto il becco \u00e8 presente una bavetta biancastra con sfumature rosate, mentre fronte, la gola e la parte superiore del petto sono di colore rosso mattone, e sulle guance \u00e8 presente una sfumatura metallica violacea.\nIl dimorfismo sessuale \u00e8 presente, con femmine pi\u00f9 minute, munite di coda lievemente pi\u00f9 corta e dalla colorazione meno vivace rispetto ai maschi.\nBiologia.\nSi tratta di uccelli dalle abitudini diurne, che vivono perlopi\u00f9 da soli o al limite in coppie, passando la maggior parte della giornata alla ricerca di cibo fra gli arbusti e i cespugli.\nIl richiamo di questi animali \u00e8 stridente e metallico, ricordando il rumore di un coltello che viene limato su una piastra metallica.\nAlimentazione.\nSi tratta di uccelli dalla dieta essenzialmente nettarivora, che grazie al lungo becco munito di lingua tubolare e dalla punta sfrangiata riescono a suggere il nettare dei fiori di numerose piante, perlopi\u00f9 di protea e \"Greyia\", che rappresenta gran parte della loro dieta: gli zuccherieri del Natal mostrano inoltre una componente insettivora della propria alimentazione, cibandosi di piccoli insetti e ragni rinvenuti durante la ricerca dell'alimento principale.\nRiproduzione.\nLa stagione riproduttiva va da settembre a febbraio, coincidendo col picco di fioritura delle protee in modo tale da assicurare alla prole un abbondante quantitativo di nutrimento: si tratta di uccelli monogami, nei quali il maschio si occupa principalmente di difendere il territorio e la femmina da eventuali intrusi, mentre quest'ultima si fa carico esclusivo sia della costruzione del piccolo nido a coppa fra i cespugli, che della cova delle 2-3 uova (che dura circa venti giorni) e dell'allevamento dei nidiacei, che s'involano a tre settimane e si allontanano ad un mese e mezzo circa di vita.\nDistribuzione e habitat.\nLo zuccheriere di Gurney \u00e8 endemico dell'Africa orientale meridionale, occupando un areale piuttosto frammentario che comprende la striscia di confine fra Zimbabwe orientale e Mozambico occidentale, l'estremo sud del Mozambico e le province del Limpopo e del Natal in Sudafrica, nonch\u00e9 il Lesotho nord-orientale, seguando le pendici orientali dei Drakensberg.\nL\"'habitat\" di questi uccelli \u00e8 rappresentato dalle aree cespugliose collinari e montane a prevalenza di protee.\nTassonomia.\nSe ne riconoscono due sottospecie:"}
{"id": "6780419", "revid": "599013", "url": "https://it.wikipedia.org/wiki?curid=6780419", "title": "Aleksandr Zuev", "text": "Caratteristiche tecniche.\n\u00c8 un esterno sinistro.\nCarriera.\nCresciuto nelle giovanili dello , ha esordito in prima squadra il 23 settembre 2014 in un match di Kubok Rossii vinto 1-0 contro lo .\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6780421", "revid": "124322922", "url": "https://it.wikipedia.org/wiki?curid=6780421", "title": "Ponte ferroviario di Campomorone", "text": "Il ponte ferroviario di Campomorone, , ufficialmente \"viadotto Verde\", si trova sulla linea ferroviaria succursale dei Giovi e attraversa il torrente Verde, collegando la parte inferiore della collina di Cesino con il comune di Ceranesi. Costruito fra il 1883 e 1886, ha una fattura armonica di buon effetto artistico. \nCuriosit\u00e0.\nIl viadotto \u00e8 visibile nel film \"Achtung! Banditi!\" di Carlo Lizzani del 1951."}
{"id": "6780423", "revid": "599013", "url": "https://it.wikipedia.org/wiki?curid=6780423", "title": "Ajaz Guliev", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nelle giovanili dello , ha esordito con la seconda squadra il 9 aprile 2014 in un match vinto 2-0 contro il .\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6780424", "revid": "287204", "url": "https://it.wikipedia.org/wiki?curid=6780424", "title": "Luisa di Prussia (disambigua)", "text": ""}
{"id": "6780425", "revid": "278406", "url": "https://it.wikipedia.org/wiki?curid=6780425", "title": "Freestyle ai XXIII Giochi olimpici invernali - Salti maschile", "text": "La gara di salti maschile di freestyle dei XXIII Giochi olimpici invernali di Pyeongchang si \u00e8 svolta dal 17 al 18 febbraio 2018 al Bokwang Phoenix Park di Bongpyeong."}
{"id": "6780426", "revid": "406204", "url": "https://it.wikipedia.org/wiki?curid=6780426", "title": "Deptford, London", "text": ""}
{"id": "6780427", "revid": "406204", "url": "https://it.wikipedia.org/wiki?curid=6780427", "title": "Deptford (Londra)", "text": ""}
{"id": "6780434", "revid": "1418004", "url": "https://it.wikipedia.org/wiki?curid=6780434", "title": "Justo Navarro", "text": "Biografia.\nNato nel 1953 a Granada, vive e lavora a Malaga.\nLaureato in Filologia romanza all'Universit\u00e0, ha esordito in ambito letterario con tre raccolte di poesie prima della pubblicazione del suo primo romanzo nel 1988.\nTraduttore dall'inglese e dall'italiano di numerosi autori tra i quali Susanna Tamaro, Paul Auster, Francis Scott Fitzgerald e Virginia Woolf, scrive sul quotidiano spagnolo El Pa\u00eds.\nPremiato con numerosi riconoscimenti tra i quali il \"Premio Herralde\" nel 1990, dal 2003 \u00e8 socio dell'Academia de Buenas Letras de Granada."}
{"id": "6780435", "revid": "33751", "url": "https://it.wikipedia.org/wiki?curid=6780435", "title": "Matija Boben", "text": "Caratteristiche tecniche.\n\u00c8 un difensore centrale forte fisicamente, che pu\u00f2 essere adattato a terzino destro o mediano.\nCarriera.\nClub.\nCresce calcisticamente nel Ko\u010devje e nel 2008 passa all'Interblock Ljubljana, squadra della sua citt\u00e0 natale. Nel 2013 viene acquistato dal , con cui esordisce il 20 luglio in un match pareggiato per 2-2 contro il . \nNel gennaio 2014 \u00e8 acquistato dall'Ivan\u010dna Gorica. Le ottime prestazioni con l'Ivan\u010dna Gorica e il temperamento mostrato a dispetto della giovane et\u00e0 gli valgono un provino con il , che per\u00f2 decide di non tesserarlo. Viene quindi acquistato dalla , nelle cui file rimane per sei mesi prima di essere prelevato in prestito al . Nei sei mesi trascorsi in inghilterra viene impiegato nella squadra B.\nIl 20 luglio 2015 viene acquistato dal , dove resta per due anni (un gol all'attivo) e fornendo delle prestazioni di buon livello che gli valgono anche la chiamata dalla nazionale maggiore.\nNel luglio 2017, dopo aver giocato un preliminare di Europa League, viene ceduto al , nella massima serie russa. L'esperienza si riveler\u00e0 complicata, con sole 7 presenze in campionato in un anno e mezzo.\nIl 28 gennaio 2019 passa in prestito al , in Serie B. Al termine del campionato viene riscattato dal club labronico. La stagione successiva per la squadra livornese si riveler\u00e0 piuttosto deludente, con il difensore che risulter\u00e0 una delle poche note liete della squadra, retrocessa in Serie C con varie giornate di anticipo rispetto alla fine del torneo. Messo sul mercato, nel penultimo giorno del calciomercato, il 5 ottobre 2020, passa in prestito con diritto di riscatto alla , in Serie C. A fine anno dopo aver conseguito la promozione in B con il club umbro, rescinde il proprio contratto con il Livorno per poi firmare un triennale con la Ternana.\nNazionale.\nInizia la trafila con la nazionale slovena nel 2009, quando \u00e8 chiamato a rappresentare l'Under-16. Nel 2010 fa parte dell'Under-17, scendendo in campo in 5 occasioni. Nel 2017 gioca una partita con la nazionale B e viene convocato per la prima volta dalla nazionale maggiore dal commissario tecnico Sre\u010dko Katanec, che lo fa giocare per tutti i 90 minuti nella partita amichevole vinta per 2-0 contro la Finlandia. Mesi dopo viene nuovamente convocato, scendendo in campo contro il Montenegro.\nStatistiche.\nPresenze e reti nei club.\n\"Statistiche aggiornate al 16 novembre 2021\"."}
{"id": "6780440", "revid": "124123", "url": "https://it.wikipedia.org/wiki?curid=6780440", "title": "Persone di nome Tibor", "text": ""}
{"id": "6780441", "revid": "767487", "url": "https://it.wikipedia.org/wiki?curid=6780441", "title": "Choren Bajramjan", "text": "Caratteristiche tecniche.\n\u00c8 un esterno sinistro.\nCarriera.\nCresciuto nelle giovanili del , ha esordito in prima squadra il 18 giugno 2011 in un match perso 2-1 contro il .\nStatistiche.\nPresenze e reti nei club.\n\"Statistiche aggiornate al 15 febbraio 2017\"."}
{"id": "6780451", "revid": "2196166", "url": "https://it.wikipedia.org/wiki?curid=6780451", "title": "Castello di Cabras", "text": "Il castello di Cabras, noto anche come castello di Casa di Regno o Mar'e Pontis, \u00e8 stato un maniero medievale i cui resti sorgono accanto alla pieve di Santa Maria Vergine Assunta, a Cabras, in provincia di Oristano.\nStoria.\nIl castello fu costruito nell'XI secolo probabilmente per volere di donna Nivata o Nibata, moglie del giudice di Arborea Orzocco I de Lacon-Zori.\nNel secolo seguente il maniero, utilizzato spesso come dimora della corte del Giudicato d'Arborea, fu menzionato dal viaggiatore ispano-andaluso Ibn Jubayr (o Ibn Gubayr o Ibn Jubayr), che, imbarcatosi nel 1183 da Ceuta diretto ad Alessandria d'Egitto a bordo di una nave genovese, fu costretto da una tempesta a rifugiare verso le coste del Sinis. Qui, superato un promontorio oltre il quale si apriva un'insenatura (con tutta evidenza Capo San Marco), il viaggiatore ebbe modo di osservare gli \"avanzi\" di una citt\u00e0 (Tharros).\nAlcuni dei suoi compagni genovesi, intanto, in compagnia di un musulmano in grado di comprendere la lingua locale, si erano spinti alla ricerca del luogo abitato pi\u00f9 vicino, dove giunsero giusto in tempo per assistere ad uno spettacolo decisamente frequente in quell'epoca, e ben noto - a ruoli inversi - agli abitanti di entrambe le sponde del Mar Mediterraneo: una vendita di schiavi, battuti all'asta nella piazza del mercato. Si trattava di circa 80 saraceni, uomini e donne, probabilmente frutto di qualche azione di guerra perpetrata sulle coste del Nord Africa.\nIl giorno seguente giunse, nel porto ove sostava la nave genovese, quello che Ibn Gubhair definisce il \"sultano\" dell'isola. Si trattava del giudice Barisone I di Arborea, il quale, dopo un colloquio coi comandanti dell'imbarcazione fece ritorno alla sua residenza, seguito dal corteo. Al di l\u00e0 dell'incontro tra Barisone e Ibn Gubhair, numerosi e frequenti erano infatti i rapporti, a volte pacifici, a volte piuttosto tesi, tra la Sardegna e il Nord Africa, tanto da spingere Mohammed Mustapha Bazama, scrittore, storico e alto funzionario libico (Bengasi 1923), a ipotizzare un qualche collegamento tra la figura del giudice sardo e quella del Qhadi nordafricano.\nProprio attorno al castello di Cabras ruotava tutta la politica di Barisone (colui che fece di Oristano la citt\u00e0 giudicale per eccellenza, elevandola stabilmente a \"capitale\", fu infatti solo il suo successore Mariano II di Arborea), il quale perseguiva - anche col sostegno della Repubblica di Genova - il grande sogno di unificare politicamente la Sardegna. Gi\u00e0 suo padre Comita d'Arborea aveva cercato di portare a compimento, prima di Barisone, tale ambizioso progetto, ma aveva fallito e, incalzato dagli eserciti dei giudici di Cagliari e di Torres, aveva trovato rifugio proprio nel castello di Cabras.\nStessa sorte tocc\u00f2 a Barisone nel 1164, quando le truppe degli altri giudicati assediarono l'Arborea. Salito al trono nel 1145, Barisone inizi\u00f2 una politica espansionistica, nel tentativo di unificare politicamente l'Isola, e a tal fine cerc\u00f2 di bilanciare l'influenza pisana alleandosi con Genova. Indisse quindi il convegno di Bonarcado, ove, in occasione dell'inaugurazione della basilica romanica di Santa Maria, strinse un accordo col giudicato di Gallura.\nNel 1157 spos\u00f2 una principessa catalana, parente del conte di Barcellona e, forte di questa nuova alleanza, attacc\u00f2 il giudicato di Cagliari. Cagliari per\u00f2 respinse l'avanzata di Barisone e, con l'aiuto determinante di Pisa e del giudicato di Torres, invase l'Arborea, costringendo Barisone e la seconda moglie Agalbursa de Cervera ad asserragliarsi nel castello di Cabras.\nEgli trov\u00f2 scampo solo fuggendo fortunosamente verso Genova. Gli aggressori cercarono invano nel castello di Cabras il favoloso tesoro che, si diceva, Barisone vi aveva nascosto. Per converso il borgo fu saccheggiato e la fortezza data alle fiamme.\nUna volta a Genova, Barisone pass\u00f2 al contrattacco sul fronte diplomatico e, sborsando l'ingente somma di 4.000 marchi d'argento, ottenne dall'imperatore Federico Barbarossa l'investitura a re di Sardegna. La cerimonia solenne si svolse a Pavia il 10 agosto del 1164. Tuttavia Barisone era re solo di nome, tanto che i genovesi lo tennero a lungo in ostaggio finch\u00e9 non avesse estinto il suo debito.\nIn Sardegna, frattanto, Agalbursa, che aveva in assenza del marito assunto il comando sul regno, dovette far fronte ad un nuovo attacco da parte dei giudici di Cagliari e Torres, e solo nel 1168 riusc\u00ec a ricongiungersi al marito. Quando Barisone pot\u00e9 far ritorno nell'Arborea (1171), il suo sogno egemonico era ormai definitivamente svanito, ed invano egli tent\u00f2 di riacquistare il prestigio perduto.\nIn seguito ricostruito e rafforzato, il castello continu\u00f2 per alcuni secoli ad ospitare la corte, ma attorno alla fine del XIII secolo il suo ruolo fu inevitabilmente ridimensionato dal consolidamento dei regni giudicali.\nIn un documento di data incerta tra il XII e il XIII secolo vediamo ancora a Cabras il giudice Ugone I di Arborea (1185-1211) presenziare con un gruppo di notabili di corte ad un accordo tra il monastero di Santa Maria di Bonarcado e il nobile Barusone de Serra Tarabucone de Manina, relativo alla compropriet\u00e0 di alcuni servi:\n\u00ab\"[c. 44r] (1)Ego Brandus, priore de Bonarcadu, facio recordatione pro serbos c'aviamus in pari cun donnu Barusone de Serra Taliabuccone. Fiios d'Or\u00e7oco de \u2026\u2026. levet isse et clesia levait su ladus de Manina. Custa particione fuit facta in Masone de Cabras davenanti Ugo de Bassu iudice d'Arboree ubi erat donnu Parusone et Gunnari Fronia, maiore suo, et Mariane de funtana, armentariu suo, et Petru de Serra, su fiiu.\"\u00bb\n\u00ab\"Io Brando, priore di Bonarcado, registro memoria relativamente ai servi che avevamo in comune con donno Barisone de Serra Taliabuccone. Egli prese i figli di Orzoco de \u2026\u2026. e la chiesa prese la met\u00e0 di Manina. Questa spartizione fu fatta in Masone de Cabras davanti a Ugo de Bas giudice d'Arborea alla presenza di donno Barisone e di Gonario Fronia, maiore suo, e di Mariano de Funtana, suo amministratore, e di Pietro de Serra, suo figlio.\"\u00bb\n\u00c8 questa, tra l'altro, l'ultima volta che il paese compare nei documenti col nome di Masone de Capras. D'ora in avanti verr\u00e0 menzionato esclusivamente come Villa di Cabras.\nA partire dal XIII secolo, in coincidenza con il rafforzamento di Oristano quale sede definitiva della corte giudicale, scompaiono quasi del tutto le tracce di atti formali o solenni attestanti la presenza dei giudici nella Villa di Cabras.\nIl castello continu\u00f2 tuttavia a fungere da residenza secondaria per i giudici di Arborea e soprattutto nel XIV secolo per la giudicessa Eleonora nei suoi frequenti soggiorni.\nAgli inizi del XV secolo, per\u00f2, caduta l'Arborea ad opera degli aragonesi, la fortezza perse ogni importanza e fu abbandonata a un lento declino. I resti del castello degli Arborea, del quale sopravvissero fino alla met\u00e0 del XX secolo alcune torri semidiroccate (la cosiddetta \"Preda Longa\", Pietra Lunga) spuntare dalle rive dello stagno di Cabras, vennero opportunamente seppur barbaramente riutilizzati per la costruzione e l'ampliamento di una nuova chiesa dedicata a Santa Maria.\nCome dedicata a Santa Maria pare fosse gi\u00e0 la cappella palatina o una precedente pi\u00f9 antica chiesa gi\u00e0 citata nei documenti precedenti, per la grande devozione della famiglia giudicale e della stessa Eleonora d'Arborea alla Vergine Assunta, invocata frequentemente anche nella \"Carta de Logu\".\nL'ubicazione della chiesa sembra quella ove sorgevano i magazzini del castello. Tale ubicazione sembra confermata, perch\u00e9, quando nell'aprile del 1908 l'allora Parroco Pievano Dott. E. Sanna fece demolire l'antica facciata gotico-rinascimentale, affinch\u00e9 fosse sostituita con una nuova, in forme neoclassiche, vennero eseguiti degli scavi per le fondamenta, e furono rinvenuti dei grossi orci ripieni di terra, posti alla profondit\u00e0 di tre metri e distanti cinque metri l'uno dall'altro.\nSe le stampe antiche e le vecchie immagini fotografiche tra la fine dell'Ottocento e l'inizio del XX secolo mostrano l'inequivocabile potenza della costruzione, ben pi\u00f9 eloquenti sono le descrizioni degli storici del passato.\nGiovanni Francesco Fara, che scriveva attorno al 1579, nel suo \"De Rebus Sardois\", la descrive come un'insigne opera militare, e dice che \u00abcernitur antiqua arx Maris-Pontis aquis olim cincta\u00bb, ovvero che la cittadella era cinta da un fossato ove confluivano le acque dello stagno e nel quale, conseguentemente, l'accesso era consentito solo da un ponte levatoio.\nI resti del castello dovevano essere ancora ben visibili nei primi decenni dell'Ottocento, se Antoine-Claude Pasquin Val\u00e9ry, nel suo \"Viaggio in Sardegna\" scriveva: \u00abIl vasto lago di Pontis, detto Mare de Pontis, attiguo al mare, la cui brezza rinfresca l'aria infiammata di Cabras, produce una pesca abbondante di anguille, d'enormi muggini, le cui uova insaccate (bottarghe) sono una pietanza squisita, e soprattutto di quei pesciolini argentati detti oiji, presi al sole d'inverno e in quantit\u00e0 cos\u00ec prodigiosa che anche i pi\u00f9 poveri ne mangiano a saziet\u00e0. I bordi del lago Mare de Pontis offrono un nobile rudere: su una rupe isolata, non lontano dal cimitero, ci sono i resti del castello che fu la residenza della giudicessa Eleonora e dei giudici. Questa costruzione sembra ancora oggi forte, solida, bituminosa. Il lago si \u00e8 esteso di molto su questo lato, e i giardini della Semiramide d'Arborea sono scomparsi sotto l'acqua\u00bb.\nA tre secoli di distanza dal Fara ed a pochi decenni dal Valery, tuttavia, la situazione doveva ormai essere di gran lunga peggiorata, se il generale Alberto Della Marmora, contemplandone i ruderi, annotava: \u00abLe rovine del castello di Cabras ormai consistono solo in un lembo di muro e in una specie di arco di volta o porzione di porta, molto vicini allo stagno. Queste vecchie costruzioni di per s\u00e9 non sono di alcun interesse, se non per il nome che portano. La tradizione del paese li designa come i resti di una dimora di villeggiatura della principessa Eleonora.\u00bb"}
{"id": "6780456", "revid": "731511", "url": "https://it.wikipedia.org/wiki?curid=6780456", "title": "Zavala (Mozambico)", "text": "Zavala, nota anche come Quissico (ufficiale fino al 1975), \u00e8 una citt\u00e0 del Mozambico. \u00c8 il capoluogo del distretto di Zavala.\nLa citt\u00e0 si trova sulla costa del canale del Mozambico e sulla strada EN1. \u00c8 nota per le sue lagune e per la sua musicalit\u00e0.\nIl gruppo etnico Chopi \u00e8 numeroso a Zavala. Personaggi famosi di Zavala sono Alexandre Jos\u00e9 Maria dos Santos, un cardinale che era arcivescovo di Maputo; l'artista Kester e Venancio Mbande."}
{"id": "6780457", "revid": "1613689", "url": "https://it.wikipedia.org/wiki?curid=6780457", "title": "Awesome Games Done Quick", "text": ""}
{"id": "6780458", "revid": "1613689", "url": "https://it.wikipedia.org/wiki?curid=6780458", "title": "Summer Games Done Quick", "text": ""}
{"id": "6780459", "revid": "767487", "url": "https://it.wikipedia.org/wiki?curid=6780459", "title": "Zavala (Bosnia ed Erzegovina)", "text": "Zavala () \u00e8 un villaggio della Bosnia ed Erzegovina. Si trova all'interno del comune di Ravno, nel Cantone dell'Erzegovina-Narenta e nella Federazione di Bosnia ed Erzegovina. Secondo i primi risultati del censimento bosniaco del 2013, la popolazione era di 188 abitanti."}
{"id": "6780465", "revid": "1318658", "url": "https://it.wikipedia.org/wiki?curid=6780465", "title": "Daibutsu", "text": " \u00e8 una parola giapponese che significa letteralmente \"Grand Buddha\". In Giappone, essa designa una grande statua di Buddha o di una delle sue diverse incarnazioni. Generalmente in bronzo, possono anche essere fatti di altri metalli o di pietra. Possono trovarsi all'esterno o sollevati davanti a un altare nei templi buddhisti.\nSe, in Occidente, il termine pu\u00f2 far pensare alla poesia di Rudyard Kipling intitolata \"Buddha a Kamakura\", in Giappone si associa pi\u00f9 spesso all'antica e popolare statua del T\u014ddai-ji.\n\"Daibutsu\" per altezza.\n\"Daibutsu\" in piedi:\n\"Daibutsu\" seduto (posizione del loto)\n\"Daibutsu\" distrutti.\nNel corso della storia numerosi danneggiati o distrutti, spesso a causa di terremoti o degli incendi innescati da questi. Sono dunque regolarmente restaurati o completamente ricreati.\nSi pu\u00f2 ugualmente notare che il \"daibutsu\" di H\u014dk\u014d-ji a Ky\u014dto non \u00e8 stato ancora ricostruito dalla sua distruzione negli anni 1970."}
{"id": "6780466", "revid": "1305772", "url": "https://it.wikipedia.org/wiki?curid=6780466", "title": "The Return of Heracles", "text": "The Return of Heracles, o soltanto Return of Heracles nelle schermate introduttive, \u00e8 un videogioco di ruolo basato sulla mitologia greca, pubblicato nel 1983-1984 per i computer Apple II, Atari 8-bit e Commodore 64 dall'editrice californiana Quality Software. \nNel 1986 venne ripubblicato dalla Electronic Arts, con alcune modifiche nell'interfaccia, nella raccolta \"Age of Adventure\", presentata anche come \"Stuart Smith's Age of Adventure\", in abbinamento con \"Ali Baba and the Forty Thieves\" del 1981. Entrambi vennero sviluppati principalmente da Stuart Smith, successivamente autore di \"Adventure Construction Set\" (1984), e hanno un sistema di gioco simile a quest'ultimo, tanto da potersi considerare suoi precursori.\nModalit\u00e0 di gioco.\nPossono prendere parte all'avventura uno o pi\u00f9 eroi in cooperazione, scelti tra 19 personaggi provenienti dalla mitologia greca. Gli eroi agiscono a turno e possono essere controllati da un unico giocatore o spartiti tra pi\u00f9 giocatori; se si usano i joystick, a ogni eroe si pu\u00f2 assegnare un diverso joystick. Anche nel corso della partita, gli eroi che non sono morti si possono far entrare in gioco o abbandonare in ogni momento. Inoltre \u00e8 possibile trovare sul campo alcuni personaggi da reclutare oltre ai 19 di base.\nOgni eroe inizia in un punto differente del mondo di gioco, senza un esplicito obiettivo. Solo quando si raggiunge l'oracolo di Zeus, questi rivela una alla volta le 12 missioni da compiere, in parte corrispondenti alle Dodici fatiche di Eracle. Per terminare il gioco occorre completarle tutte, ottenendo punteggi bonus a ogni missione se si impiegano pochi turni o si perdono pochi eroi. \u00c8 presente anche l'Oracolo di Delfi, che fornisce indizi in proporzione al denaro offerto.\nIl gioco si svolge su una mappa, divisa idealmente in caselle quadrate, che mostra personaggi e creature sotto forma di icone animate, vari tipi di ostacoli del terreno, portali, negozi e tesori. I personaggi si muovono in orizzontale e verticale tra le caselle. Tramite aperture ai bordi o tramite portali si passa ad altre zone della mappa. Ci sono in tutto 61 zone della Grecia e dintorni; si va da aree geografiche a luoghi come ad esempio Troia o l'Olimpo, fino a singole stanze. Sotto la visuale della mappa c'\u00e8 il men\u00f9 dei comandi, in inglese, operato con i controlli direzionali. Tra i principali comandi ci sono attaccare e difendere, possibili solo se si hanno ancora almeno met\u00e0 dei movimenti disponibili per turno, e riposare per guarire. \nLe informazioni di stato di ciascun personaggio sono visibili in schermate a parte. Le caratteristiche numeriche che li definiscono sono forza, vigore, agilit\u00e0, velocit\u00e0. Forza e agilit\u00e0 influenzano il combattimento, il vigore sono i punti ferita, la velocit\u00e0 esprime il numero di caselle attraversabili a ogni turno. Alcuni personaggi hanno proprie abilit\u00e0 speciali. Altri addestramenti e potenziamenti si possono ottenere durante la partita, ad esempio presso negozi o altri luoghi dove si commercia tramite men\u00f9.\nCome equipaggiamento, ogni personaggio pu\u00f2 avere spada, pugnale, armatura e denaro. La spada consente di attaccare nemici nelle caselle adiacenti, mentre il pugnale si utilizza nella lotta quando si entra nella casella del nemico. Entrambe le armi hanno due caratteristiche di base, l'efficacia e la qualit\u00e0, che determina il rischio di rottura in battaglia. L'armatura riduce i danni subiti, ma pu\u00f2 anche ridurre l'agilit\u00e0. Il denaro in grandi quantit\u00e0 pu\u00f2 invece ridurre la velocit\u00e0. Il risultato degli attacchi \u00e8 calcolato dal computer in base a molti fattori, illustrati nel manuale.\nCi sono oltre 230 tipi di nemici, spesso creature mitologiche, alcuni dei quali appaiono in punti casuali. Hanno caratteristiche numeriche analoghe a quelle dei personaggi, descritte nel manuale del gioco. C'\u00e8 qualche rompicapo da risolvere, ma perlopi\u00f9 si procede combattendo nemici.\nC'\u00e8 l'opzione per salvare la partita su disco."}
{"id": "6780469", "revid": "33689", "url": "https://it.wikipedia.org/wiki?curid=6780469", "title": "Return of Heracles", "text": ""}
{"id": "6780470", "revid": "278406", "url": "https://it.wikipedia.org/wiki?curid=6780470", "title": "La notte prima delle foreste", "text": ""}
{"id": "6780485", "revid": "287204", "url": "https://it.wikipedia.org/wiki?curid=6780485", "title": "Sao Caetano do Sul", "text": ""}
{"id": "6780516", "revid": "1543377", "url": "https://it.wikipedia.org/wiki?curid=6780516", "title": "Nichia", "text": " \u00e8 una societ\u00e0 chimica giapponese con sede ad Anan (Tokushima) e varie filiali nel mondo. \u00c8 specializzata nella produzione e distribuzione di fosfori, diodi LED, diodi laser, materiali per batterie e cloruro di calcio.\nLa Nichia \u00e8 anche conosciuta per l'invenzione del diodo LED blu, dispositivo fondamentale per la costruzione delle comuni lampade per illuminazione a LED.\nStoria.\nLa Nichia Corporation \u00e8 stata fondata nel 1956 da Nobuo Ogawa ad Aratano-cho, Anan (Tokushima), per produrre fosfato di calcio. La propriet\u00e0 di maggioranza \u00e8 ancora detenuta dalla famiglia Ogawa. Nel 1966 Nichia inizia la produzione di fosfori per lampade fluorescenti, nel 1971 la produzione di fosfori per TV a colori e nel 1977 la produzione di fosfori tricolore per lampade fluorescenti.\nUna delle decisioni pi\u00f9 note del fondatore di Nichia, Nobuo Ogawa, \u00e8 stata quella di supportare le ricerche di Sh\u016bji Nakamura (vincitore nel 2014 del Premio Nobel per la Fisica) sui LED al nitruro di gallio. La ricerca permise a Nakamura di inventare nel 1993 il primo LED a luce blu ad alta luminosit\u00e0, componente fondamentale per la produzione delle lampade a luce bianca per illuminazione a LED.\nControversie.\nSecondo la Reuters, Nakamura ha inventato il diodo a emissione di luce blu mentre lavorava alla Nichia, ma per il suo lavoro non ha ricevuto quasi nulla dalla compagnia fino al 2004, quando un tribunale di Tokyo ordin\u00f2 alla Nichia di pagargli 20 miliardi di yen (185 milioni di US$). La compagnia Nichia fece appello e si accord\u00f2 con Nakamura per circa 8 milioni di US$.\nNel gennaio 2006 Nichia ha avviato una causa legale al produttore rivale di LED \"Seoul Semiconductor\", lamentando una violazione di un brevetto di design. Nichia e Seoul Semiconductor hanno annunciato di aver raggiunto un accordo, risolvendo tutte le controversie relative a brevetti e altre controversie legali attualmente in corso tra loro negli Stati Uniti, in Germania, in Giappone, nel Regno Unito e in Corea. L'accordo include un contratto di licenza incrociata che copre le tecnologie LED e diodo laser, che permetter\u00e0 alle aziende di accedere a tutte le tecnologie da entrambe brevettate."}
{"id": "6780520", "revid": "324090", "url": "https://it.wikipedia.org/wiki?curid=6780520", "title": "Santuario del Noce", "text": "Il santuario del Noce \u00e8 un luogo di culto cattolico che si trova a Camposampiero. Risalente al XV secolo, \u00e8 dedicato a Sant'Antonio di Padova.\nStoria.\nIl conte Gregorio Callegari fece erigere nel 1432, nel luogo dove Sant'Antonio predicava dal noce e aveva la sua celletta, il santuario dedicato al Santo. Viene poi ampliato in tre momenti successivi e consacrato il 23 maggio 1604 dal vescovo di Caorle Lodovico de Grigis."}
{"id": "6780526", "revid": "1793900", "url": "https://it.wikipedia.org/wiki?curid=6780526", "title": "Capella Tower", "text": "Capella Tower, chiamato anche 225 South Sixth, \u00e8 un grattacielo adibito per uso come uffici localizzato a Minneapolis, in Minnesota, negli Stati Uniti. L'edificio \u00e8 stato inaugurato nel 1992 con il First Bank Place come sede del First Bank System.\nNel 1997, First Bank System ha acquisito Bancorp negli Stati Uniti e ha cambiato il nome dell'edificio in \"US Bancorp Place\". La sede della US Bancorp si \u00e8 trasferita negli Stati Uniti nel Bancorp Center nel 2000, dopo di che la torre ha cambiato nome in 225 South 6th Street. Nel marzo 2009, l'edificio ha assunto il suo nome attuale.\nL'altezza dell'edificio lo rende il secondo pi\u00f9 alto della citt\u00e0, dopo il IDS Center; per alcuni anni l'altezza dell'edificio \u00e8 stata in discussione.\nLa Capella Tower \u00e8 collegata al Minneapolis Skyway System e compre una superficie di 130.000 m2."}
{"id": "6780527", "revid": "1318658", "url": "https://it.wikipedia.org/wiki?curid=6780527", "title": "Col du Grand-Sambuc", "text": "Il Col du Grand-Sambuc (o pi\u00f9 comunemente Sambuc), \u00e8 un passo montano del massiccio della Sainte-Victoire, situato tra i Concors e le montagne di Ubac, nel dipartimento delle Bouches-du-Rh\u00f4ne. A 615 metri di altitudine, mette in comunicazione la valle di Vauvenargues e quella di Jouques, asse secondario che collega anche Aix-en-Provence e Jouques.\nCome il vicino Col des Portes, il passo del Sambuc \u00e8 attraversato da una strada molto stretta e praticata dai ciclisti. Sul lato sud, si snoda sul fondo delle gole dell'Infernet.\nNei pressi della localit\u00e0, di cui la strada fornisce anche l'accesso, vi \u00e8 una pista motoristica denominata Circuit du Grand Sambuc, che prende il nome dall'omonima localit\u00e0, che situato sul versante settentrionale."}
{"id": "6780528", "revid": "94757086", "url": "https://it.wikipedia.org/wiki?curid=6780528", "title": "225 South Sixth", "text": ""}
{"id": "6780529", "revid": "287204", "url": "https://it.wikipedia.org/wiki?curid=6780529", "title": "Arts &amp; Entertainment", "text": ""}
{"id": "6780530", "revid": "287204", "url": "https://it.wikipedia.org/wiki?curid=6780530", "title": "A&amp;W", "text": ""}
{"id": "6780533", "revid": "2184720", "url": "https://it.wikipedia.org/wiki?curid=6780533", "title": "Pi\u00f9 italiane di me", "text": "Pi\u00f9 italiane di me \u00e8 un album di Orietta Berti pubblicato nel 1972 da Polydor.\nIl disco.\nIl disco, prodotto da Aldo Cazzulani, \u00e8 stato arrangiato dal maestro Mario Battaini e raccoglie 24 brani musicali folk italiani. Il disco \u00e8 stato registrato nei giorni 26, 27 e 28 aprile e 2, 3, 4 e 5 maggio del 1972 ai Phonogram Studios di Milano.\nL'album \u00e8 stato pubblicato dalla Polydor nei formati LP e musicassetta.\nIl canto popolare \"Mamma mia dammi cento lire\", nella versione interpretata da Orietta Berti, a differenza di quello della versione interpretata da Gigliola Cinquetti, \u00e8 l'unico a non avere gli strumenti musicali."}
{"id": "6780537", "revid": "293377", "url": "https://it.wikipedia.org/wiki?curid=6780537", "title": "Aldo Fiorini", "text": "Sottotenente nel 5\u00ba Reggimento Bersaglieri della Divisione Corazzata \u201c\"Centauro\"\u201d, ha combattuto sul fronte greco durante la seconda guerra mondiale. Decorato con la Medaglia d'Oro al Valor Militare alla memoria.\nBiografia.\nFin da ragazzo aveva sviluppato la passione sportiva impegnandosi nelle competizioni attraverso la corsa e il valore agonistico.\nNell'ambiente calcistico fece parte della \"Societ\u00e0 Sportiva Enzo Andreanelli\" per poi passare nella prima squadra di Ancona, la \"Unione Sportiva Anconetana\".\nDopo il diploma dell'Istituto Magistrale, si trasfer\u00ec a Roma per conseguire il titolo di Professore di Educazione Fisica presso l'Accademia della Farnesina.\nRientrato ad Ancona, fece parte per alcuni anni del corpo docente dell'Istituto Tecnico Commerciale \"Benvenuto Stracca\" ubicato in Via Podesti (oggi trasferito in altra sede e denominato \"Savoia-Benincasa\").\nFu a seguito della Seconda Guerra Mondiale che, richiamato alle armi, fu promosso Sottotenente nel 5\u00ba Reggimento Bersaglieri della Divisione Corazzata \"Centauro\".\nIl 28 ottobre del 1940, con il suo Reggimento, si imbarc\u00f2 a Brindisi per partecipare alle operazioni belliche sul fronte greco-albanese.\nNonostante i bollettini di guerra minimizzassero, per ragioni politiche, le enormi difficolt\u00e0 dovute alle asperit\u00e0 del terreno e alla carenza dei mezzi, i combattimenti furono molto cruenti e i bersaglieri furono costretti a difendersi strenuamente per resistere alle offensive delle truppe greche che si prefiggevano di raggiungere la citt\u00e0 di Valona.\nFu una tremenda carneficina, con un continuo succedersi di assalti e contrassalti che diedero luogo a numerosi episodi di eroismo individuale e collettivo.\nNel mese di novembre, il 5\u00ba Reggimento Bersaglieri, decimato numericamente, fu costretto a retrocedere rischiando di essere accerchiato e sovrastato dal nemico.\nA seguito di questi drammatici avvenimenti, Aldo Fiorini si offr\u00ec volontario, con il suo plotone, per proteggere la ritirata dei commilitoni e resistere fino alla estreme conseguenze.\nLa sera del 16 novembre, terminate le munizioni, Aldo Fiorini decise di salvare la vita ai suoi soldati facendoli ripiegare nelle retrovie e di affrontare da solo l'avanzata del nemico.\nUsc\u00ec al contrattacco con l'utilizzo delle residue bombe a mano riuscendo a mettere in fuga il nemico, ma venne troncato da una raffica di mitragliatrice.\nIl sacrificio venne riconosciuto dal Ministero della Guerra che provvide, in data 17 settembre 1941, a conferirgli alla memoria la Medaglia d'Oro al Valor Militare. Anche il Direttorio Divisioni Superiori della FIGC volle onorare la sua memoria, dedicandogli nel 1943 la Coppa Aldo Fiorini, competizione calcistica tra squadre iscritte alla Serie C che fu vinta dal .\nCon l'inaugurazione del nuovo anno scolastico, il 16 novembre 1953 venne collocato nel cortile dell'Istituto \"Stracca\", a memoria del suo docente, un basamento in marmo sormontato da una erma bronzea raffigurante Aldo Fiorini.\nDopo ventidue anni dal suo sacrificio, il 17 marzo 1962 i resti di Aldo Fiorini furono riportati ad Ancona.\nIn memoria di Aldo Fiorini hanno intitolato una via nella citt\u00e0 di Ancona, una Scuola Primaria nel comune di Barbara, la sezione anconetana dell'Associazione Nazionale Bersaglieri e il Collegio della G.I.L. di Lecce per orfani di guerra (oggi edificio \"Fiorini\", sede del Dipartimento di Matematica e Fisica \"Ennio De Giorgi\" dell'Universit\u00e0 del Salento)."}
{"id": "6780541", "revid": "1793900", "url": "https://it.wikipedia.org/wiki?curid=6780541", "title": "IDS Center", "text": "L'IDS Center \u00e8 un grattacielo situato nell'80 South 8th Street di Minneapolis, nel Minnesota.\nCompletato nel 1972, \u00e8 l'edificio pi\u00f9 alto dello stato con un'altezza di 241 metri.\nL'IDS fu costruito come quartier generale del Investors Diversified Services, Inc. - ora Ameriprise Financial. Ha anche ospitato il quartier generale della Dayton Hudson Corporation (ora Target Corporation) dal 1972 fino al 2001.\nL'IDS di 57 piani \u00e8 diventato il grattacielo pi\u00f9 alto di Minneapolis quando ha superato in altezza la Foshay Tower di 32 piani nel 1972. Oltre ad essere pi\u00f9 alto, IDS occupa una superficie molto pi\u00f9 ampia rispetto al Foshay, con una struttura simile ad un obelisco."}
{"id": "6780564", "revid": "94757671", "url": "https://it.wikipedia.org/wiki?curid=6780564", "title": ".22 Winchester Magnum Rimfire", "text": ""}
{"id": "6780567", "revid": "124159053", "url": "https://it.wikipedia.org/wiki?curid=6780567", "title": "Colt Diamondback", "text": "La Colt Diamondback \u00e8 un revolver fabbricato dalla Colt's Manufacturing Company di Hartford, nel Connecticut, nei calibri di .22 LR e 38 Special. Ispirata nel design dalla Colt Python, Diamondback fu fabbricato dal 1966 al 1988 ed era disponibile in lunghezze di canna di 2\u00bd, 4 e 6 pollici. La Colt introdusse il Diamondback a doppia azione come modello deluxe nel 1966. Ha un ampio cane seghettato e mirini completamente regolabili.\n\u00c8 un revolver a 6 colpi con tamburo oscillante ed \u00e8 disponibile nelle finiture blu o nickel. Visivamente, il Diamondback assomiglia a una versione a canna ridotta del Python. \u00c8 stato ritirato dalla produzione nel 1988.\nA causa del rinculo leggero delle munizioni calibro 22, la versione .22 del Diamondback pu\u00f2 essere utilizzata come arma da addestramento per i tiratori inesperti. Aveva guadagnato popolarit\u00e0 con negli appassionati di armi per il prezzo economico delle munizioni calibro 22 e per la sua rarit\u00e0 a causa del breve periodo di produzione.\nInoltre, il Diamondback \u00e8 stato commercializzato presso le forze dell'ordine che non hanno l'autorizzazione per l'uso della cartuccia .357 Magnum.\nCuriosit\u00e0.\nSaddam Hussein possedeva una Colt Diamondback nella sua collezione.\nNell'arte.\nNel film Brannigan del 1975, John Wayne utilizza una Diamondback .38 Special con canna da 4\".\nNel film Bullitt del 1968, Steve McQueen utilizza una versione .38 Special con canna da 2,5\".\nIl film Quelli della calibro 38 del 1976 \u00e8 incentrato su una squadra anticrimine che utilizza Colt Diamondback .38 Special."}
{"id": "6780569", "revid": "2050730", "url": "https://it.wikipedia.org/wiki?curid=6780569", "title": "Shinjin-O", "text": " \u00e8 il nome di un torneo professionistico di go del Giappone.\nTorneo.\nIl torneo \u00e8 organizzato dalla Nihon Ki-in e viene disputato ininterrottamente dal 1976. Inizialmente il torneo era riservato ai giocatori al di sotto dei trenta anni di et\u00e0 e del 7\u00b0 Dan di grado. Nel 2006 il torneo \u00e8 stato riformato riducendo il limite di et\u00e0 a 25 anni.\nIl torneo si disputa con partite singole ad eliminazione diretta ad eccezione della finale, disputata al meglio delle tre partite. Il tempo di riflessione era di quattro ore a giocatore ma dopo la riforma \u00e8 stato ridotto a tre ore.\nIl premio per il vincitore \u00e8 di 3.280.000 Yen (circa 20.000 euro). \nNonostante il basso premio in denaro il torneo gode di grande prestigio poich\u00e9 \u00e8 considerato un trampolino di lancio per le giovani promesse, e aggiudicarselo significa attirare su di s\u00e9 l'attenzione del mondo del Go."}
{"id": "6780581", "revid": "1442080", "url": "https://it.wikipedia.org/wiki?curid=6780581", "title": "Made in EU", "text": "Made in EU (o in italiano Prodotto nell'UE, anche Made in the EU e Made in Europe) \u00e8 la designazione di origine stabilita dalla Commissione europea dal 2003.\nMade in the EU non \u00e8 obbligatorio come marchio al posto di quello di origine di ogni nazione europea, l'intenzione \u00e8 quella di una graduale sostituzione nel tempo.\nMarchio CE.\nUn prodotto fabbricato o commercializzato nella Unione europea deve avere il marchio CE, un prodotto a marchio \"Made in EU\" o \"Prodotto nell'UE\" automaticamente deve avere i requisiti del marchio CE.\nCollegamenti esterni.\nhttp://ec.europa.eu/archives/commission_2010-2014/tajani/priorities/made-in/index_en.htm"}
{"id": "6780597", "revid": "287204", "url": "https://it.wikipedia.org/wiki?curid=6780597", "title": "Rally di Svezia 2018", "text": "Il Rally di Svezia 2018, ufficialmente denominato 66th Rally Sweden, \u00e8 stata la seconda prova del campionato del mondo rally 2018 nonch\u00e9 la sessantaseiesima edizione del Rally di Svezia e la quarantaduesima con valenza mondiale. La manifestazione si \u00e8 svoltz dal 15 al 18 febbraio sugli sterrati innevati che attraversano le foreste della contea di V\u00e4rmland con base a Karlstad, citt\u00e0 sulla sponda nord del lago V\u00e4nern.\nL'evento \u00e8 stato vinto dal belga Thierry Neuville, navigato dal connazionale Nicolas Gilsoul, al volante di una Hyundai i20 Coupe WRC della squadra ufficiale Hyundai Shell Mobis WRT, davanti alla coppia formata dall'irlandese Craig Breen e dal britannico Scott Martin su Citro\u00ebn C3 WRC della squadra Citro\u00ebn Total Abu Dhabi WRT e ai norvegesi Andreas Mikkelsen e Anders J\u00e6ger, sempre su i20 Coupe WRC del team Hyundai.\nItinerario.\nLa manifestazione si disput\u00f2 nella Contea di V\u00e4rmland con sconfinamenti nella vicina Norvegia, articolandosi in 19 prove speciali distribuite in quattro giorni, per un totale di 314,25\u00a0km, ed ebbe sede a Torsby, capoluogo dell'omonimo comune, nel cui aeroporto venne allestito il parco assistenza per tutti i concorrenti nonch\u00e9 la cerimonia di premiazione.\nIl rally ebbe inizio gioved\u00ec 15 febbraio a Karlstad, storica sede dell'appuntamento motoristico svedese sino al 2016, con la cerimonia di apertura e la prova super speciale di 1,90\u00a0km.\nLa seconda frazione (venerd\u00ec 16 febbraio) si disput\u00f2 quasi interamente in territorio norvegese nelle foreste a nord-est di Torsby, e si articolava in due classiche \"sezioni\" di tre prove ciascuna da svolgersi uno al mattino e uno al pomeriggio, comprendente le speciali di \"Hof - Finnskog\", all'interno della suggestiva \"foresta dei Finlandesi\" (in territorio comunale di \u00c5snes, Norvegia), \"Svullrya\", localit\u00e0 presso Grue (Norvegia), in questa edizione la prova pi\u00f9 lunga del rally con 24,88\u00a0km, e \"R\u00f6jden\", lungo il confine tra i due stati scandinavi; al termine del giro gli equipaggi ritornarono a Torsby per correre l'ultima speciale di giornata con arrivo nei pressi del parco assistenza.\nDurante la terza frazione (sabato 17 febbraio) si gareggi\u00f2 sui classici e velocissimi percorsi situati a est di Torsby, nella sezione comprendente le prove di \"Torntorp\", \"Hagfors\" (nelle vicinanze dell'omonima cittadina) e \"Varg\u00e5sen\", nel cui percorso ha sede l'iconico salto \"Colin\u2019s Crest\", dedicato dagli organizzatori svedesi alla memoria del compianto Colin McRae; al termine della giornata ci si spost\u00f2 verso sud per correre nuovamente nel circuito di Karlstad e si risal\u00ec verso la sede per concludere con una versione ridotta della speciale di Torsby.\nPer la giornata finale di domenica 18 febbraio si disputarono le ultime tre prove del rally di cui la prima, la classica \"Liken\u00e4s\", da ripetersi due volte mentre la manifestazione si concluse con la ripetizione dell'ultima speciale del venerd\u00ec presso Torsby, valevole anche come power stage.\nResoconto.\nThierry Neuville centr\u00f2 la sua settima vittoria in carriera, diventando il terzo pilota non scandinavo a imporsi nell'appuntamento svedese dopo i francesi S\u00e9bastien Loeb e S\u00e9bastien Ogier; nonostante un testacoda e alcuni problemi al selettore delle marce accusati nella giornata di sabato, il belga riusc\u00ec ad avere la meglio sull'irlandese Craig Breen (Citro\u00ebn), giunto secondo con circa 20 secondi di distacco dal vincitore e al suo miglior risultato in carriera. Sul terzo gradino del podio \u00e8 salito invece Andreas Mikkelsen, compagno di squadra di Neuville, il quale perse il secondo posto a causa di un testacoda occorsogli sabato mattina per cederlo proprio a Breen, che lo sopravanz\u00f2 di 8,5 secondi.&lt;br&gt;\nQuarto, a 17,5 secondi dal podio, \u00e8 giunto il finlandese Esapekka Lappi, che navigava in seconda piazza durante la giornata del venerd\u00ec ma perse diverse posizioni a causa di un'uscita di strada tra i cumuli di neve presenti a bordo strada che caus\u00f2 l'ostruzione del radiatore compromettendo quindi l'efficienza del motore della sua Toyota Yaris WRC. Al quinto posto si \u00e8 piazzata la terza vettura Hyundai, condotta da Hayden Paddon, costretto a cedere il quarto posto a Lappi nell'ultima prova speciale a causa di un momentaneo spegnimento del motore. Sesto il norvegese Mads \u00d8stberg, al debutto sulla Citro\u00ebn C3 WRC ufficiale e non ancora in piena sintonia col set-up dell'auto e settimo Jari-Matti Latvala (Toyota), attardato da problemi al differenziale. \nA chiudere la \"top ten\" il finlandese Teemu Suninen su Ford Fiesta WRC, giunto all'ottavo posto e primo classificato della scuderia M-Sport, davanti a Ott T\u00e4nak (Toyota), nono, e al vincitore del Rally di Monte Carlo S\u00e9bastien Ogier, decimo su Fiesta WRC, entrambi in ritardo sin dalle prime prove speciali anche a causa del fatto che furono gli apripista per tutta la prima giornata. Nonostante un week-end tribolato Malcolm Wilson, titolare della M-Sport, riusc\u00ec comunque a far guadagnare a Ogier 5 punti totali di cui 4 ottenuti nella power stage grazie a un ritardo programmato nel presentarsi a un controllo orario, che gli permise di avere poi una migliore posizione di partenza nella stessa; a questi si somm\u00f2 anche il punto del decimo posto, ottenuto invece sacrificando la posizione di Elfyn Evans (decimo prima dell'ultima prova), anche lui presentatosi in ritardo e finendo quindi fuori dai punti.\nDa segnalare il ritiro di Kris Meeke, prima guida Citro\u00ebn, coinvolto nella giornata del sabato in un insolito incidente con T\u00e4nak, il quale lo urt\u00f2 nel tentativo di sopravanzarlo mentre la C3 WRC del britannico riguadagnava la carreggiata dopo un'uscita di strada; l'estone perse due minuti e Meeke fu costretto all'abbandono.\nNeuville e il suo navigatore Nicolas Gilsoul balzarono quindi in vetta alle classifiche piloti e copiloti con 41 punti, sopravanzando di 11 lunghezze Ogier e Ingrassia; terzi Latvala/Anttila e Lappi/Ferm, appaiati a quota 23, e quinti T\u00e4nak/J\u00e4rveoja a 21. Tra i costruttori Hyundai pass\u00f2 a guidare la graduatoria con 54 punti, tallonata dalla squadra Toyota, a quota 53, e seguita da Citro\u00ebn con 46 mentre M-Sport scivol\u00f2 al quarto posto con 43.\nRisultati.\nClassifica.\nLegenda\nPower stage.\nPS19: \"Torsby 2\" di 9,56\u00a0km, disputatasi domenica 18 febbraio 2018 alle ore 12:18 (UTC+1)."}
{"id": "6780602", "revid": "287204", "url": "https://it.wikipedia.org/wiki?curid=6780602", "title": "Fotballklubben Futsal \u00d8rn-Horten 2013-2014", "text": "Questa voce raccoglie le informazioni riguardanti il Fotballklubben Futsal \u00d8rn-Horten nelle competizioni ufficiali della stagione 2013-2014.\nStagione.\nL'\u00d8rn-Horten ha chiuso la stagione al 10\u00ba posto finale, retrocedendo pertanto in 1. divisjon."}
{"id": "6780603", "revid": "287204", "url": "https://it.wikipedia.org/wiki?curid=6780603", "title": "Dixie (nome)", "text": "Origine e diffusione.\nIl nome deriva dal toponimo \"Dixie\", indicante gli Stati Uniti d'America meridionali, in particolare quelli confederati; l'etimologia di tale termine \u00e8 incerta, ma si \u00e8 ipotizzato che possa derivare dal francese \"dix\" (\"dieci\"), che veniva stampato sulle banconote da 10 dollari emesse da una banca di New Orleans, oppure dal nome della linea Mason-Dixon.\nIl nome venne popolarizzato dalla canzone di Daniel D. Emmett intitolata appunto \"Dixie\", uscita nel 1859. Va per\u00f2 notato che \"Dixie\" era usato come nome sin dal XVII secolo: quest'uso precedente, che lo vedeva prevalentemente come nome maschile, era una ripresa del cognome inglese \"Dixie\", derivante dal latino \"dixi\" (\"dissi\", \"parlai\"), che in epoca medievale era un soprannome spesso utilizzato dai coristi.\nSecondo l'approfondita analisi prodotta dal maggior storico italiano sulla guerra di secessione americana, Raimondo Luraghi, l'origine risalirebbe ad una certa famiglia Dixie residente a New York agli inizi del XVIII secolo, la cui abitazione era costantemente piena di schiavi. I visitatori iniziarono a ribattezzare \"Dixieland\" qualsiasi altra propriet\u00e0 privata in cui si utilizzavano schiavi.\nNei primi decenni del XIX secolo i fautori dell'abolizionismo negli Stati Uniti d'America presero ad etichettare con un tal nomignolo (in senso perlopi\u00f9 dispregiativo) il profondo Sud: la \"terra dei Dixie\" si trasform\u00f2 quindi in \"terra dei negri\", ossia il territorio della schiavit\u00f9 negli Stati Uniti d'America ove operava lo schiavismo e si continuavano a fare affari con le navi negriere.\nNella seconda met\u00e0 del XIX secolo le \"Figlie della Confederazione\" (associazione che commemorava il secessionismo e che continua ad esistere) adott\u00f2 in toto questa ipotesi etimologica: da cognome a nomignolo indicante i proprietari di schiavi fino alla \"terra nera\": il territorio abitato in larga parte dagli afroamericani. Da qui il passaggio fino a diventare un nome proprio - quasi esclusivamente femminile - per le \"figlie del Sud\": giovani donne di pura \"razza bianca\", ma allevate da una qualche Mammy.\nRiguardo alla sua diffusione, il nome conobbe un picco di popolarit\u00e0 sul finire degli anni Trenta, piazzandosi in 167\u00aa posizione tra quelli pi\u00f9 usati negli Stati Uniti; un'ulteriore ripresa si ebbe intorno al 2007.\nOnomastico.\nInome \u00e8 adespota. Le persone che portano questo nome possono quindi festeggiare il proprio onomastico il 1\u00ba novembre, giorno dedicato alla festa di Ognissanti."}
{"id": "6780610", "revid": "729019", "url": "https://it.wikipedia.org/wiki?curid=6780610", "title": "Brook Islands", "text": "Brook Islands \u00e8 un gruppo di quattro isole continentali situate nel mar dei Coralli lungo la costa del Queensland, in Australia. Si trova 30\u00a0km a nord-est della cittadina di Cardwell nella \"Rockingham Bay\" a nord di Hinchinbrook Island e a est di Goold Island. Le Brook Islands si trovano a met\u00e0 strada tra le citt\u00e0 di Cairns e Townsville.\nLe isole, ad eccezione di South Island, costituiscono un parco nazionale (\"Brook Islands National Park\") che copre 6,63\u00a0km\u00b2 e si trovano all'interno della Parco marino della Grande barriera corallina (\"Great Barrier Reef World Heritage Area\").\nLe isole.\nLe quattro isole del gruppo hanno una superficie complessiva di 0,9\u00a0km\u00b2; (da nord a sud) sono:\nUn isolotto senza nome si trova tra Middle e South Island. A nord-ovest delle Brook Islands si trova il gruppo delle Family Islands.\nFauna.\nLe isole supportano una colonia riproduttiva di oltre 40.000 piccioni imperiali di Torres e nutrite colonie di sterna del Ruppel, sterna dalle redini, sterna nucanera, fraticello e sterna di Dougall.; \u00e8 presente anche l'occhione maggiore australiano.\nLe isole sono state identificate come \"Important Bird and Biodiversity Area\" (IBA) per l'importanza dell'habitat dei piccioni imperiali di Torres e delle sterne del Ruppel."}
{"id": "6780631", "revid": "1988223", "url": "https://it.wikipedia.org/wiki?curid=6780631", "title": "Villa Gandini", "text": "Villa Gandini (ex villa Aggazzotti) \u00e8 una villa neoclassica che si trova a Formigine in provincia di Modena. Villa Gandini \u00e8 una delle oltre 80 ville e dimore storiche formiginesi risalenti al XVIII secolo.\nStoria.\nLa villa venne costruita dall'architetto Francesco Vandelli per i conti Gandini, una famiglia modenese legata alla corte dei Duchi d'Este, che ne entrarono in possesso nel 1791.\nFu Pietro Gandini (1796-1875), colto mecenate e collezionista, ad affidare il progetto di ampliamento a Francesco Vandelli, architetto al servizio dei duchi d'Austria d'Este la cui fama \u00e8 legata al nuovo Teatro Comunale di Modena, inaugurato nel 1841.\nNegli anni Sessanta del Novecento la famiglia Aggazzotti oper\u00f2 interventi di modernizzazione della struttura e del giardino; la villa ancora oggi \u00e8 chiamata dalla comunit\u00e0 Villa Aggazzotti, in ricordo dell\u2019ultima famiglia proprietaria.\nSuccessivamente l\u2019amministrazione comunale acquis\u00ec la villa per farne la sede della biblioteca comunale, intitolata a Daria Bertolani Marchetti, illustre botanica e palinologa formiginese, gi\u00e0 direttrice dell\u2019Orto botanico di Modena, che si occup\u00f2 della risistemazione del giardino Gandini secondo l\u2019uso paesaggistico all\u2019inglese.\nGli interni.\nEntrando all\u2019interno della villa, colpisce subito l\u2019occhio la bellezza dell\u2019atrio completamente affrescato in stile neoclassico, a doppia altezza, con apertura ellittica della volta, sorretta da quattro colonne, rifinite in scagliola ad imitazione del marmo.\nL\u2019atrio \u00e8 impreziosito da quattro tele con scene tratte dall\u2019antico Testamento, realizzate alla met\u00e0 del XIX secolo dall\u2019artista Domenico Barone, allievo del pi\u00f9 noto pittore modenese Adeodato Malatesta.\nLe pertinenze di Villa Gandini.\nAccanto alla residenza padronale contornata da giardini ben curati secondo lo stile in voga al momento, sorgevano gli edifici rustici e di servizio: la casa del massaro, le stalle e le scuderie, magazzini e i fienili. Questo schema costruttivo caratterizza anche Villa Gandini. Accanto all\u2019edificio principale sorgono infatti le antiche pertinenze con le scuderie e i depositi. A fianco delle pertinenze, si trovano tuttora la casa del fattore e la barchessa.\nOggi le pertinenze di Villa Gandini ospitano al piano terra la \"Biblioteca ragazzi Matilda\" e il servizio caffetteria; al piano superiore si trova lo \"Spazio giovani\", centro per l\u2019aggregazione giovanile, con annessa sala per prove musicali. Nella barchessa ha sede Centro di educazione ambientale \u201cIl Picchio\u201d. \nIl salone d'onore.\nNel salone sono collocati due bassorilievi attribuiti allo scultore Luigi Mainoni. Nel livello superiore sono raffigurate scene dell'antico testamento, eseguite dal pittore Luigi Manzoni.\nLa sala da pranzo.\nQuesta sala \u00e8 stata progettata e realizzata da Andrea Becchi che ne affrescato i soffitti.\nIl giardino storico.\nIl parco \u00e8 dedicato alla Resistenza italiana contro l'invasione nazifascista. Il giardino, progettato dal conte Luigi Alberto Gandini, copre una superficie di 100.000 metri quadrati. A lui si deve anche la realizzazione dei tre laghetti. Il giardino \u00e8 parte del pi\u00f9 ampio Parco della Resistenza che copre una superficie di oltre 100.000 metri quadrati.\nFu il conte Luigi Alberto Gandini, proprietario della villa e appassionato di botanica e giardinaggio, a definire l\u2019attuale estensione del giardino storico negli anni Settanta dell\u2019Ottocento. A lui si deve anche la realizzazione dei tre laghetti presenti nel giardino, uno dei quali posto accanto ai maestosi esemplari di Gingko Biloba, pianta originaria della Cina.\nNegli anni Sessanta del Novecento, la famiglia Aggazzotti oper\u00f2 interventi di modernizzazione della struttura e del giardino. La villa ancora oggi \u00e8 chiamata dalla comunit\u00e0 Villa Aggazzotti, in ricordo dell\u2019ultima famiglia proprietaria.\nSuccessivamente l\u2019Amministrazione comunale acquis\u00ec la villa per farne la sede della Biblioteca Comunale, intitolata a Daria Bertolani Marchetti, illustre botanica e palinologa formiginese, gi\u00e0 direttrice dell\u2019Orto botanico di Modena, che si occup\u00f2 della risistemazione del giardino Gandini secondo l\u2019uso paesaggistico all\u2019inglese."}
{"id": "6780637", "revid": "767487", "url": "https://it.wikipedia.org/wiki?curid=6780637", "title": "I Kill Giants (film)", "text": "I Kill Giants \u00e8 un film del 2017 diretto da Anders Walter, al suo esordio alla regia, con protagonisti Madison Wolfe, Imogen Poots, Sydney Wade, Rory Jackson e Zoe Saldana.\nLa pellicola \u00e8 l'adattamento cinematografico dell'omonimo fumetto scritto da Joe Kelly e disegnato da J. M. Ken Niimura.\nTrama.\nBarbara \u00e8 una ragazza solitaria e vittima di bullismo che nasconde un segreto: di notte, nella foresta, caccia i giganti. Sophia, una ragazza appena trasferita dall'Inghilterra, far\u00e0 amicizia con lei finendo per credere nel suo segreto aiutandola.\nProduzione.\nLe riprese del film iniziano il 27 settembre 2016.\nPromozione.\nIl primo trailer del film viene diffuso il 27 gennaio 2018, mentre il primo poster viene diffuso il 18 febbraio seguente.\nDistribuzione.\nIl film \u00e8 stato presentato al Toronto International Film Festival il 9 settembre 2017.\nLa pellicola \u00e8 stata distribuita nelle sale cinematografiche statunitensi ed in video on demand a partire dal 23 marzo 2018."}
{"id": "6780653", "revid": "6923", "url": "https://it.wikipedia.org/wiki?curid=6780653", "title": "Umberto Mosca", "text": "Biografia.\nNel 1991 si laurea in lettere all'Universit\u00e0 di Torino con una tesi in storia e critica del cinema. Nel 1991 inizia a collaborare con AIACE Torino, entrando a far parte del direttivo dell'associazione. In AIACE Torino sviluppa un'attivit\u00e0 di ricerca sul campo nell'ambito della Film Literacy e della Media Education, specializzandosi nella didattica del cinema e nella formazione ai nuovi media audiovisivi.\nNel 1992 entra a far parte del SNCCI (Sindacato Nazionale Critici Cinematografici Italiani-Gruppo Piemonte Valle D'Aosta), scrivendo sulle riviste Cineforum, Panoramiques, Duel, Garage, Rockerilla, L'Indice dei Libri del Mese.\nDal 1992 al 1999 lavora per il Festival Cinema Giovani / Torino Film Festival.\nNel 2000 \u00e8 tra i fondatori di Sottodiciotto Film Festival, in cui opera come selezionatore dei prodotti delle scuole e curatore dei progetti didattici e formativi.\nNel 2007 fonda il MyGeneration Nickelclip - Festival dell'Educazione all'Immagine, di cui \u00e8 direttore artistico.\n\u00c8 professore a contratto dal 2007 presso SAA-School of Management e dal 2013 presso il Dipartimento di Management dell'Universit\u00e0 di Torino (corsi sul cinema d'impresa e il video storytelling aziendale). Dal 2016 \u00e8 docente nell'area marketing e vendite di Infor Elea Smart Business Academy e di content marketing e storytelling d'impresa presso il Centro Estero Internazionalizzazione Piemonte - Agency for Investments, Export and Tourism.\nNel 2015 fonda il Centro Studi Psicologia Immagine - Metodo CineLangage, che sperimenta l\u2019utilizzo dell\u2019immagine filmica come modalit\u00e0 di apprendimento e formazione utile a esplorare e comunicare le emozioni."}
{"id": "6780655", "revid": "124808", "url": "https://it.wikipedia.org/wiki?curid=6780655", "title": "Irreplaceable You", "text": ""}
{"id": "6780656", "revid": "1784114", "url": "https://it.wikipedia.org/wiki?curid=6780656", "title": "Shin Mazinger Zero", "text": "Shin Mazinger ZERO (\u771f \u30de \u30b8 \u30f3 \u30ac \u30fc ZERO) \u00e8 un reboot manga della storia originale di Mazinger Z di Yoshiaki Tabata e Yuki Yugo di Akumetsu. Rispetto all'anime Shin Mazinger Shogeki! Z Hen, ZERO \u00e8 molto pi\u00f9 scuro e racconta una trama separata considerando cosa potrebbe accadere se il Mazinger Z impazzisse. Appaiono anche altri personaggi di Go Nagai, tra cui Honey Kisaragi e la famiglia Abashiri. Il manga \u00e8 quindi seguito da Shin Mazinger ZERO contro il Grande Generale delle Tenebre.\nDal 2014, J-Pop ha pubblicato l'opera divisa in 9 volumi.\nTrama.\nLa storia inizia in un mondo in rovina dove l'umanit\u00e0 \u00e8 stata spazzata via dal Mazinger Z diventato malvagio e Koji \u00e8 l'unico essere umano rimasto. \nUn androide (Minerva X) si avvicina e gli offre la possibilit\u00e0 di fermare la carneficina in atto, l'androide distrugge il corpo di Koji per poter rimandare la sua anima nel passato.\nQuesta per\u00f2 non \u00e8 la prima volta che questo sacrificio avveniva, diversi tentativi di impedire a Z di diventare \"Majin\" (Dio Demone) sono finiti in fallimento (un risultato ridotto a \"Zero\" come dicono i personaggi). \nL'ultimo tentativo tuttavia ha portato Koji in un mondo in cui attualmente sta pilotando Z con Sayaka che lo aiuta in battaglia e suo fratello Shiro \u00e8 ancora vivo. \nMinerva si rivela essere stata una creazione del Dr. Hell che, dopo aver compreso l'atrocit\u00e0 delle azioni del Dottore, si \u00e8 ribellata ed unita alla lotta di Koji ed i suoi amici.\nIl Dr. Hell altri non \u00e8 che il nonno di Koji, impazzito per via della sete di potere ed onnipotenza.\nDopo alcuni giorni Koji rivela a tutti la storia di Minerva, che viene accettata dal gruppo. Godendo della sua nuova vita, Minerva scopre che prima del suo arrivo c'era stata una guerra tra Mazin in cui il Dr Hell aveva gi\u00e0 conquistato quasi tutto il mondo con le sue Bestie Meccaniche e Bardos Wand che gli permettevano di sopraffare ogni potere ed esercito.\nIl Giappone era l'unica area salvata dal Mazinger Z che Koji aveva ricevuto da suo nonno (non pazzo come le sue controparti dei mondi alternativi). 5 miliardi di persone sono state uccise nell'attacco in tutto il mondo, come risultato dopo essere stati derubati della loro dignit\u00e0 e umanit\u00e0. L'esercito di Mazinger fu poi inviato per combatterli e dopo una lunga battaglia i piloti dei capitani dell'esercito erano morti in azione, Sayaka sopravvisse ma il suo robot Venus A venne distrutto, e Koji fu gravemente ferito e il suo corpo \u00e8 morto dopo aver combattuto in un duello contro il Dr Hell. Koji viene riportato in vita come un cyborg con uno speciale dispositivo di fissaggio dell'elemento aereo. Al fine di prevenire ulteriori incidenti, una barriera di fotoni con un raggio di 200 km \u00e8 posta intorno alla regione giapponese del Kanto.\nMinerva \u00e8 stupita da questo, ma \u00e8 sollevato nel vedere Mazinger Z come un simbolo di speranza. Minerva rimane determinata non solo a impedire a Mazinger di trasformarsi in un Majin, ma anche a fermare Dr. Hell senza la trasformazione. Il Dr Hell tuttavia invia una raffica di Mechanical Beasts alla Barriera Fotonica per sfondare. Mazinger e gli alleati riescono a combattere la maggior parte delle bestie meccaniche, ma la barriera cade a causa di una missione suicida da parte del conte Brocken. L'isola volante di Bardos si rivela quindi come il gigantesco Mechanical Beast Gordon Hell e sfida Mazinger Z a una battaglia finale.\nIn battaglia, Mazinger \u00e8 danneggiato ma Minerva si integra con Mazinger per riparare il robot e guadagnare tempo per riparare la barriera. Quando Koji e tutti sono al sicuro, Minerva rivela la verit\u00e0 sull'annientamento del mondo che si \u00e8 ripetuto pi\u00f9 e pi\u00f9 volte. Dato che Mazinger aveva bisogno di riparazioni di emergenza, Koji mobilita Z per combattere Hell King Gordon, ma le enormi dimensioni e il potere del robot costringe Mazinger Z a scatenare la scatola \"Majin Power\" installate nel meccanismo, permettendogli di accedere a pi\u00f9 potenza e attacchi. Koji tuttavia fu quasi consumato dal potere grezzo finch\u00e9 Minerva lo interrog\u00f2 attraverso il legame con Mazinger Z permettendo a Koji di mantenere la calma.\nFino alla sesta scatola nera di \"Majin Power\", Mazinger reagisce, ma per non attivare la settima scatola nera, Koji esita e sia lui che Mazinger vengono catturati da un vortice. Sayaka nell'Artemis A viene in soccorso rinnovando la speranza e la determinazione di Koji, di combattere fino alla fine. Tuttavia, la situazione sembra ancora disperata, dato che Gordon ha la meglio su tutto e su Mazinger. La potenza combinata di Mazinger Z nel tempo e nello spazio per sopraffare il Gordon. Le speranze e i sentimenti forti di tutti i compagni di Koji riempiono anche il Mazinger di grande potenza e con la forza combinata di tutti, Mazinger Z scatena l'attacco Breast Fire Dynamic Fire Nova che distrugge Hell King Gordon e il Dr. Hell. \nLa pace viene ripristinata e Mazinger riesce a evitare il tragico destino che ha risvegliato il Majin Change.\nSfortunatamente, l'epilogo mostra che il Dr Morimori e altri scienziati sono stati uccisi dall'arciduca Gorgon che sopravvisse alla battaglia e un profeta che affermava che la fine del mondo si stava avvicinando."}
{"id": "6780657", "revid": "436907", "url": "https://it.wikipedia.org/wiki?curid=6780657", "title": "Ice (singolo)", "text": "Ice \u00e8 un singolo del gruppo musicale finlandese Rasmus, pubblicato nel 1997 come secondo estratto dal secondo album in studio \"Playboys\"."}
{"id": "6780660", "revid": "125155380", "url": "https://it.wikipedia.org/wiki?curid=6780660", "title": "Emicorporectomia", "text": "L'emicorporectomia \u00e8 una procedura di chirurgia radicale in cui si amputa la parte di corpo al di sotto della vita, recidendo la colonna vertebrale all'altezza della zona lombare. Questa procedura rimuove le gambe, gli organi genitali (sia quelli interni che quelli esterni), le ossa pelviche, l'ano, il retto e buona parte dell'apparato urinario. Data la grave menomazione da essa causata, questa tecnica \u00e8 considerata solo come ultima risorsa per quei pazienti affetti da gravi malattie potenzialmente fatali quali osteomieliti e tumori o gravi traumi e piaghe da decubito incurabili riguardanti la regione del bacino.\nAd oggi, in letteratura medica sono state riportate solo poche dozzine di casi di emicorporectomia.\nOccorre dire che, per quanto ormai generalmente accettato, il nome di questa procedura non \u00e8 lessicalmente corretto. Con il prefisso \"emi\", infatti, ci si riferisce generalmente a una delle due parti, destra o sinistra, del corpo (vedasi ad esempio l'uso che se ne fa nel termine \"emiplegia\") e non ad una delle due parti di un corpo tagliato longitudinalmente. Per riflettere pi\u00f9 fedelmente la natura di questa procedura, essa dovrebbe in effetti essere chiamata \"paracorporectomia\".\nUtilizzo medico.\nL'emicorporectomia \u00e8 spesso effettuata per trattare tumori in diffusione della colonna vertebrale o delle ossa del bacino. Altre ragioni possono essere traumi riguardanti la cintura (o anello) pelvica (la cosiddetta \"frattura di bacino a libro aperto\"), ascessi inarrestabili o ulcere della regione pelvica (causanti sepsi) o altre condizioni localmente incontrollabili. Tale tecnica \u00e8 anche usata laddove anche con l'esenterazione pelvica non si riesce a rimuovere una quantit\u00e0 sufficiente di tessuti.\nProcedura.\nAnche se talvolta pu\u00f2 essere effettuata con un singolo intervento, generalmente l'emicorporectomia \u00e8 portata avanti in due fasi. La prima fase consiste nella creazione di una discontinuit\u00e0 nell'apparato escretore attraverso la realizzazione di una colostomia e di un condotto ileale, mentre la seconda fase consiste nell'amputazione.\nConsiderazioni.\nCon la rimozione di quasi met\u00e0 del sistema circolatorio, occorre tenere attentamente sotto controllo l'attivit\u00e0 cardiaca mentre viene sviluppato un nuovo set-point della pressione arteriosa.\nLa rimozione di una larga parte del colon pu\u00f2 portare ad una mancanza di elettroliti. Allo stesso modo, sistemi per valutare il livello della funzionalit\u00e0 renale, come la formula di Cockcroft-Gault, non risultano pi\u00f9 validi per riflettere l'effettiva attivit\u00e0 del rene, poich\u00e9 tali sistemi sono stati sviluppati per pazienti in cui il sistema circolatorio \u00e8 correlato al peso corporeo, condizione che non si viene pi\u00f9 a verificare in una persona reduce da un'emicorporectomia.\nRiabilitazione.\nPerch\u00e9 un paziente ritorni ad una vita normale, che naturalmente implica comunque l'utilizzo di una sedia a rotelle, \u00e8 necessaria una grande operazione di fisioterapia e terapia occupazionale. La progettazione di una protesi per la parte di corpo mancante risulta piuttosto ardua, dato che, a meno che non ne sia stata lasciata appositamente una parte, generalmente non rimane niente della muscolatura della cintura pelvica.\nEmicorporectomia traumatica.\nMolti pronto soccorso hanno protocolli secondo i quali essi sono tenuti a non fornire supporto a pazienti che hanno gi\u00e0 subito una grave bisezione, ossia una emicorporectomia \"de facto\". Uno studio riguardante 267 pazienti che avevano subito gravi amputazioni o traumi penetranti, seguiti da un arresto cardiocircolatorio, ha rivelato che solo sette di questi erano sopravvissuti per un lungo periodo e che solo due di questi avevano recuperato le loro facolt\u00e0 neurologiche. Al di l\u00e0 della bassa probabilit\u00e0 di sopravvivere ad un simile trauma (anche nel breve periodo), anche un'emicorporectomia d'urgenza ha poche probabilit\u00e0 di successo a meno che il paziente non abbia una maturit\u00e0 emotiva e psicologica sufficiente a fronteggiare la sua nuova condizione e forza di volont\u00e0 e resistenza fisica tali da sopportare l'intensiva fase riabilitativa a cui dovr\u00e0 sottoporsi.\nSia i pronto soccorso che i servizi di soccorso hanno spesso particolari regole circa il supporto a questi pazienti. Il National Health Service britannico, per esempio, nel suo documento \"Policy and Procedures for the Recognition of Life Extinct\" descrive l'emicorporectomia traumatica, cos\u00ec come la decapitazione, come \"inequivocabilmente associata alla morte\", considerando un simile trauma \"incompatibile con la vita\". La National Association of EMS Physicians (NAEMSP) e l'American College of Surgeons Committee on Trauma (COT) hanno invece emesso procedure in cui permettono al personale di soccorso presente sulla scena di decidere se il paziente sia da considerare non rianimabile.\nIn un caso documentato nell\"'Archives of Emergency Medicine\" del 1989, una donna che aveva subito una completa emicorporectomia traumatica dopo essere stata investita da un treno, era arrivata in ospedale \"pienamente cosciente\" e \"pienamente conscia del suo trauma, tanto da richiedere un pronto trattamento\". Sebbene la paziente fosse stata stabilizzata e sottoposta a un'operazione d'urgenza della durata di tre ore, essa mor\u00ec circa due ore dopo a causa di ipovolemia e aritmia cardiaca.\nProtesi.\nA seguito di un'emicorporectomia i pazienti utilizzano una protesi a forma di tazza. Le prime di queste protesi presentavano importanti problemi di pressione per i pazienti, ma le nuove versioni utilizzano una serie di cuscini in gomma gonfiabili per distribuire la pressione a seconda dei movimenti di chi le indossa. Due aperture nella parte frontale della protesi garantiscono lo spazio per la sacca da colostomia e per il condotto ileale.\nStoria.\nLo sviluppo della chirurgia ha avuto una rapida accelerazione durante la seconda guerra mondiale. In tale contesto, infatti, traumi prima raramente riscontrabili diventarono invece piuttosto comuni a causa della sempre pi\u00f9 moderna artiglieria. Ci\u00f2 richiedeva azioni chirurgiche d'emergenza piuttosto dirette e conseguentemente richiese anche lo sviluppo di nuove tecniche. Come B. E. Ferrara scrisse in un suo articolo riassuntivo sull'emicorporectomia:\nIl primo a proporre questa operazione fu, nel 1951, Frederick E. Kredel durante la discussione di un articolo riguardante l'esenterazione pelvica. La prima emicorporectomia fu tentata nel 1960 da Charles S. Kennedy ma il paziente mor\u00ec undici giorni dopo. I chirurghi statunitensi J. Bradley Aust (1926-2010) e Karel B. Absolon (1926-2009) portarono a termine con successo la prima emicorporectomia non di un'urgenza nel 1961, in Minnesota."}
{"id": "6780683", "revid": "1543377", "url": "https://it.wikipedia.org/wiki?curid=6780683", "title": "Anita Harding", "text": "Professoressa di Neurologia Clinica presso l'Istituto di Neurologia dell'Universit\u00e0 di Londra, \u00e8 conosciuta per la scoperta, con Ian Holt e John Morgan-Hughes, della \"prima identificazione di una mutazione del DNA mitocondriale in una malattia umana\" e del \"concetto di eteroplasmia tissutale del DNA mitocondriale mutato\", pubblicata su Nature nel 1986.\nBiografia.\nNata in Irlanda, Harding frequenta la King Edward VI High School for Girls e la the Royal Free Hospital Medical School, dove si abilita alla professione medica nel 1975. Due anni dopo si sposa con il professore di neurologia P.K. Thomas, e intraprende gli studi di neurologia.\nMuore di carcinoma del colon-retto sei giorni prima del suo quarantatreesimo compleanno, poco prima di assumere la cattedra di Neurologia Clinica all'Institute of Neurology in Queen Square a Londra. Venuta a conoscenza del suo stato terminale, avrebbe detto \"Almeno non dovr\u00f2 comprare Windows 95\".\nNel 1995, ha vinto la medaglia dell\"'Association of British Neurologists\" per i suoi contributi alla neurologia.\nAttivit\u00e0 scientifica.\nHarding ha contribuito in modo significativo al campo delle malattie neurologiche ereditarie. I suoi maggiori risultati sono stati:\nInoltre, ha lavorato a lungo sulla genetica delle popolazioni di malattie con distribuzione etnica. Ha pubblicato pi\u00f9 di 200 articoli e curato tre libri."}
{"id": "6780686", "revid": "1305772", "url": "https://it.wikipedia.org/wiki?curid=6780686", "title": "Azione Socialista Portoghese", "text": "L'Azione Socialista Portoghese (ASP) (1964 - 1973) (in portoghese: \"Ac\u00e7\u00e3o Socialista Portuguesa\") \u00e8 stata un'organizzazione politica portoghese fondata a Ginevra da M\u00e1rio Soares, Manuel Tito de Morais e Francisco Ramos da Costa nel novembre 1964.\nRappresentando un nuovo sforzo di strutturazione del movimento socialista, la verit\u00e0 \u00e8 che non \u00e8 riuscito a stabilire le basi di impianto a cui aspirava, conciliando a fatica gli strumenti di lotta nella clandestinit\u00e0 con le poche possibilit\u00e0 di intervento legale consentite dal regime salarista.\nL'ASP ha iniziato a pubblicare il \"Portugal Socialista\" nel maggio 1967, stabilendo numerosi contatti con organizzazioni e partiti internazionali, ed \u00e8 stato formalmente ammesso all'Internazionale socialista nel 1972.\nEra l'embrione del Partito Socialista Portoghese."}
{"id": "6780691", "revid": "92723", "url": "https://it.wikipedia.org/wiki?curid=6780691", "title": "Eberhard J\u00e4ckel", "text": "Le sue opere pi\u00f9 importanti vertono sul ruolo di Adolf Hitler nella storia contemporanea. \u00c8 morto il 15 agosto 2017 a 88 anni nella clinica \"Max Grundig\" di B\u00fchlerh\u00f6he, nella Foresta Nera settentrionale ed \u00e8 stato sepolto il 23 agosto nel cimitero di Birkacher.\nBiografia.\nEberhard J\u00e4ckel si laure\u00f2 presso le universit\u00e0 di Gottinga, Tubinga, Friburgo in Brisgovia, Gainesville e Parigi. Dopo aver conseguito il dottorato, nel 1955 divenne professore associato presso l'universit\u00e0 di Friburgo. Si abilit\u00f2 con il saggio \"La Francia nell'Europa di Hitler\" (1961). Nel 1961 fu ricercatore di Storia moderna e contemporanea all'universit\u00e0 di Kiel. Dal 1967 al 1997 fu professore ordinario di Storia contemporanea presso l'universit\u00e0 di Stoccarda. Ha anche insegnato nelle universit\u00e0 della Florida, di Oxford e di Tel Aviv. Dal 1967 Eberhard J\u00e4ckel si era iscritto nelle liste del Partito Socialdemocratico di Germania (SPD). Dal 1994 al 1999 \u00e8 stato presidente del comitato consultivo scientifico della \"Buchenwald and Dora-Mittelbau Concentration Camp Memorials Foundation\".\nPensiero.\nNel saggio \"La Francia nell'Europa di Hitler\" J\u00e4ckel mostra in particolare che il modo in cui i Tedeschi trattarono la Francia dal 1940 al 1944 era in linea con le idee sviluppate da Hitler sin dal \"Mein Kampf\" e che le diverse autorit\u00e0 preposte all'occupazione della Francia (Wehrmacht, SS, Ministero degli Affari Esteri) potevano avere orientamenti contraddittori. Tradotta in francese, \u00e8 la prima opera che si basa sugli archivi tedeschi. Come not\u00f2 Stanley Hoffmann nella sua prefazione a \"La Francia di Vichy\" di Robert Paxton, J\u00e4ckel sostenne prima di Paxton che Hitler non volle mai collaborare con la Francia. Ma le sue ripercussioni in Francia sono di portata inferiore all'opera di Paxton, pubblicata cinque anni dopo.&lt;br&gt;Autore di numerosi libri sul Nazismo e sull'Olocausto, si colloca tra gli storici \"intenzionalisti\", i quali asseriscono che Hitler abbia ideato il progetto di sterminio degli ebrei prima dello scoppio della Seconda guerra mondiale e non dopo. Dimostr\u00f2 inoltre che Hitler aveva costruito un vero e proprio sistema ideologico. J\u00e4ckel considera il dittatore tedesco come l'equivalente storico del disastro di \u010cernobyl'."}
{"id": "6780694", "revid": "125969829", "url": "https://it.wikipedia.org/wiki?curid=6780694", "title": "Stabilimento siderurgico di Bagnoli", "text": "Lo stabilimento siderurgico di Bagnoli \u00e8 stato un complesso industriale sorto nel quartiere di Bagnoli a Napoli, gi\u00e0 sede di alcuni impianti industriali nella seconda met\u00e0 del XIX secolo, nel 1905 su una superficie inizialmente di 120 ettari fino ad arrivare ad occupare nel 1977 all'apice della sua crescita un'area di 2.000.000 metri quadrati ed impiegare direttamente circa 8000 dipendenti. Lo stabilimento ex Ilva poi Italsider \u00e8 stato dismesso nel 1992. L'area su cui sorgevano gli impianti \u00e8 attualmente (2022) in attesa di recupero e riqualificazione.\nStoria.\nLo stabilimento siderurgico di Bagnoli, sorto per sfruttare i benefici della legge speciale per Napoli del 1904, entra in produzione nel 1910, occupando circa 1.200 operai.\nI programmi dell'Ilva sono per\u00f2 fortemente condizionati dal \u201csalvataggio\u201d del settore operato nell'estate del 1911 sotto la guida del direttore della Banca d'Italia, Bonaldo Stringher, e anche l'impianto napoletano subisce un ridimensionamento rispetto al progetto iniziale.\nNon si hanno particolari notizie delle relazioni industriali in quei primi anni, ma a giudicare dalla rilevante posizione assunta nella societ\u00e0 Ilva da Teodoro Cutolo, l'organizzazione di fabbrica pu\u00f2 desumersi come piuttosto severa.\nAlla vigilia del conflitto gli operai sono pi\u00f9 che raddoppiati ( circa) e aumentano ulteriormente durante la guerra, sotto il regime della \u201cmobilitazione industriale\u201d. L'Ilva \u00e8 tra le prime aziende a ottenere il requisito della \u201causiliariet\u00e0\u201d, tramite il quale organizza l'attivit\u00e0 produttiva in base alle esigenze belliche della nazione.\nDopo l'esordio speculativo dei primi esercizi, caratterizzato dalla distribuzione di dividendi con metodi finanziari poco rigorosi, \u00e8 ancora sul piano borsistico che maturano eventi decisivi per l'Ilva, quando, nel 1917, Massimo Bondi comincia quella scalata il cui sbocco sar\u00e0, nell'estate 1918, la nascita della grande Ilva. La nuova societ\u00e0 nasce con un programma ambizioso, basato sulla polisettorialit\u00e0 e mirante al controllo diretto di tutte le attivit\u00e0 collegabili alla produzione siderurgica. Un'impostazione sicuramente moderna e capace di turbare gli equilibri economici, ma minata alla base da una scarsit\u00e0 di mezzi propri e, conseguentemente, da un eccessivo indebitamento e soprattutto da una modalit\u00e0 di generazione dei profitti dipendente dalle commesse statali.\nNel maggio del 1921 Bondi \u00e8 sfiduciato dalla Banca commerciale, che lo sostituisce con Arturo Bocciardo. Gi\u00e0 dall'anno precedente lo stabilimento di Bagnoli ha chiuso i battenti e sar\u00e0 riaperto, per volont\u00e0 politica del Governo fascista, soltanto nel 1924.\nLa grande crisi economica mondiale coglie le banche miste fortemente immobilizzate. L'Ilva rientra nella sfera della Banca commerciale e dunque finisce nella Sofindit, la finanziaria chiamata a raccogliere le partecipazioni industriali della banca. L'uomo Sofindit al quale il Ministro Jung prima, e poi il Presidente dell'IRI, Alberto Beneduce, affidano il mandato di riorganizzare l'intera siderurgia italiana \u00e8 Oscar Sinigaglia. Sinigaglia \u00e8 un convinto assertore del ciclo integrale, in alternativa a quello del rottame voluto dai gruppi privati (Falck). Con entusiasmo e coraggio presenta un piano che prevede la ristrutturazione e il rilancio degli impianti di Piombino e Bagnoli. La sua esperienza a capo dell'Ilva (viene designato Presidente nel 1932) dura sino al 1935. Nel mese di ottobre del 1935 entra nel Consiglio d'amministrazione dell'Ilva Francesco Giordani, il quale, sia pure con molte cautele, sostiene la siderurgia integrale. Nei mesi e negli anni successivi, la lenta convergenza sulle stesse posizioni di Bocciardo e la tenace battaglia di un altro tecnico di provenienza Sofindit, Agostino Rocca, fanno s\u00ec che l'industria di Stato prenda le distanze da quella privata attraverso il riconoscimento di interessi contrapposti.\nNel giugno 1937 nasce la Finsider, holding di settore dell'Iri, alla cui testa \u00e8 posto Bocciardo, che recupera gran parte delle idee di Sinigaglia, e governa un acceso scontro tra il progetto di Rocca relativo alla costruzione di un terzo centro siderurgico a Cornigliano e l'idea alternativa di Giordani che vorrebbe potenziare lo stabilimento napoletano.\nLa produzione di ghisa a Bagnoli tra il 1934 e il 1940 passa da a tonnellate, mentre quella dell'acciaio da 138.000 a 177.000. Il numero di occupati, sfruttando anche il ruolo che il Fascismo assegna a Napoli, fra le pi\u00f9 importanti citt\u00e0 dell'Impero, giunge nel 1937 a superare le 4.000 unit\u00e0.\nLa guerra produce danni ingenti agli impianti. I maggiori a Bagnoli sono quelli procurati, nel settembre del 1943, dai tedeschi in ritirata. Di fronte alla resistenza degli alleati a consentire la ripresa produttiva a Bagnoli, sono le stesse maestranze ad assumere spontaneamente le iniziative necessarie alla riapertura. Nel corso del 1944, da marzo a giugno, gli operai passano da 500 a 800.\nIl dopoguerra.\nGrazie all'appoggio del Governo De Gasperi, Sinigaglia torna nel dopoguerra a riproporre il suo piano siderurgico, ottenendo questa volta i mezzi per attuarlo. All'impianto di Bagnoli viene restituita una centralit\u00e0 produttiva rilevante e una conseguente forza politica e sindacale che contrasta con la marcata deindustrializzazione dell'area.\nNegli anni cinquanta l'Ilva \u00e8 il baluardo a Napoli della lotta contro il centrismo e contro il \u201claurismo\u201d, con una sindacalizzazione che fa capo alla CGIL radicata e profonda (circa il 72% delle maestranze nel 1951).\nNel 1954 viene costruito a sud dell'ILVA l'altoforno della Cementir. Nel 1962 le necessit\u00e0 di ampliamento dello stabilimento portano alla costruzione di un riempimento a mare (colmata) e di un lungo pontile (il \"Pontile nord\") per lo scarico delle navi pesanti.\nIn Italsider.\nNel 1964 lo stabilimento cambia la denominazione in Italsider - Stabilimento di Bagnoli. Negli anni sessanta e settanta, con la costituzione dell'Italsider, del quarto centro siderurgico di Taranto e il programmato quinto centro a Gioia Tauro, lo scontro sindacale e industriale si sposta verso la ricerca di pi\u00f9 difficili equilibri. In seguito si continuer\u00e0 a lungo a coltivare l'illusione di potersi ritagliare uno spazio importante nella produzione mondiale, nonostante le nuove sfide competitive e i vincoli della Commissione europea. Il risultato finale sar\u00e0 non solo il fortissimo ridimensionamento della grande siderurgia, ma anche, per ci\u00f2 che riguarda Bagnoli, la dismissione e il continuo differimento della bonifica dell'area.\nNel 1969 si verifica Il primo calo di produzione dell'Italsider.\nIntorno alla met\u00e0 degli anni settanta del novecento, l'Italsider di Bagnoli si estende su un'area di circa 2 milioni di mq, in parte ricavati con i riempimenti di superficie marina; dispone di una capacit\u00e0 produttiva di 2,3 milioni di tonnellate di acciaio ed \u00e8 specializzato in travi IPE, HE, tondo per cemento armato, vergella,\nnastri stretti laminati a caldo, tondo per tubi e semiprodotti. Nel 1975 vengono prodotti 1,6 milioni di t di acciaio, nel 1976 circa 1,5 milioni di t, e nel 1977\ncirca 1,6 milioni di t.\nGli impianti di Bagnoli sono sufficientemente moderni per ci\u00f2 che riguarda l'altoforno e l'acciaieria. Risultano adeguati anche gli impianti per lo scarico delle materie prime, i parchi fossili e minerali, e gli impianti di omogeneizzazione e agglomerazione. Grosse deficienze si rilevano nell'area della laminazione.\nNel 1974 l'Italsider effettua investimenti per 18 miliardi di lire in opere di disinquinamento.\nLa ristrutturazione degli impianti.\nNel giugno 1977 i dipendenti del centro siderurgico di Bagnoli sono 7976. A questi quasi 8000 dipendenti direttamente impiegati nello stabilimento vanno aggiunti circa 1000 dipendenti di terzi impiegati stabilmente in lavori all'interno del centro siderurgico, oltre ad un numero imprecisato di lavoratori impegnati dalle ditte appaltatrici per lavori discontinui di manutenzione straordinaria e di ristrutturazione impiantistica.\nLa scelta della Finsider di convogliare enormi risorse nella realizzazione e nell\u2019ampliamento del grandissimo complesso di Taranto, penalizzeranno non poco l\u2019impianto di Bagnoli, condannandolo all\u2019obsolescenza tecnologica. Soltanto nel 1977-78, quando la crisi morde gi\u00e0 da qualche anno, si giunge alla decisione di costruire un laminatoio coils. Da l\u00ec a poco si prospetta la necessit\u00e0 di un intervento radicale.\nLa realizzazione del programma di ristrutturazione \u00e8 prevista in tre anni, con una spesa di 415 miliardi di lire (al valore 1977) che vanno ad aggiungersi ai 133 miliardi di lire per i lavori gi\u00e0 in corso nell'area primaria, agli interventi di razionalizzazione in acciaieria ed ai provvedimenti ecologici.\nLa volont\u00e0 \u00e8 che Napoli si inserisca \"nel processo di ricollocazione dell'Italia nella nuova divisione internazionale del lavoro\" e la nazione non venga pi\u00f9 considerata la \"pattumiera dei coils\" (camera dei Deputati. Atti Parlamentari resoconto stenografico della seduta di luned\u00ec 26 ottobre 1981, n. 396, p.\u00a035.081.)\nTra la fine degli anni settanta e gli inizi degli anni ottanta del novecento, vengono avanzate varie ipotesi di ristrutturazione, tra cui quella mirante alla \u00abprogressiva chiusura\u00bb dello stabilimento e che incontra la ferma opposizione dei lavoratori. Dopo un vero e proprio braccio di ferro tra impresa, maestranze e sindacati, il 3 novembre 1981 \u2013 \u00abil marted\u00ec nero di Bagnoli\u00bb \u2013 il ministro Gianni De Michelis, in una tumultuosa assemblea di oltre 2.000 lavoratori, propone lo spegnimento dell\u2019altoforno e 6 mesi di cassa integrazione. Sia pure in maniera travagliata, passer\u00e0 la linea dell\u2019ammodernamento dell\u2019impianto basata sulla costruzione di un nuovissimo treno di laminazione.\nNel novembre 1982 viene fermato lo stabilimento (eccetto il treno travi e la cokeria), si avvia lo smantellamento dei vecchi impianti e si accelera la costruzione dei nuovi.\nMuore cos\u00ec l'Italsider e nasce la Nuova Italsider, concentrando in un'unica societ\u00e0 i centri siderurgici di Taranto, Bagnoli, Cornigliano e Novi Ligure, e gli stabilimenti di Campi, Lovere, Trieste e Savona, nonch\u00e9 la flotta sociale e le strutture direzionali e commerciali. Gli stabilimenti di S. Giovanni Valdarno e Marghera vengono scorporati e assegnati alle Acciaierie di Piombino.\nNel 1984 vengono ultimati i lavori di ristrutturazione del centro siderurgico: il mese di luglio vede l'avvio dell'altoforno ed in agosto entra in esercizio l'intero ciclo produttivo. A questo punto il centro siderurgico di Bagnoli si presenta completamente rinnovato. L'area sulla quale insiste \u00e8 la stessa, ma con il vecchio centro siderurgico \u00e8 confrontabile solo per questo aspetto. \u00c8 uno stabilimento assolutamente nuovo quello che si presenta ad un osservatore che ricorda il \u201cgrigiore\u201d di venti, quindici o dieci anni prima. Il documento video \u201cBagnoli '84\u201d mostra la nuova immagine della Nuova Italsider Spa orgoglio del gruppo IRI - Finsider.\nIl 10 maggio 1984 viene siglato un accordo tra la Federazione unitaria dei metalmeccanici (FLM) e l\u2019azienda che, di fatto, dimezza la forza-lavoro in cambio di un futuro meno incerto sul terreno produttivo. Ma la promessa non sar\u00e0 mantenuta.\nInoltre, quando il \u00abtreno coils\u00bb di Bagnoli inizia a funzionare, la Cee nel 1984 impone la disattivazione di un forno di riscaldamento, contenendone cos\u00ec la capacit\u00e0 produttiva a 1,2 milioni di tonnellate annue; per giunta, essa respinge la richiesta avanzata dalla Finsider di utilizzare pienamente il \u00abtreno coils\u00bb\nNel settembre 1985 i vertici aziendali decidono di non procedere alla riparazione, giudicata lunga e costosa, della gabbia del nuovo e modernissimo treno di laminazione BK. Senza di esso e puntando esclusivamente sui coils e sulla banda stagnata, l\u2019Italsider di Bagnoli viene resa pi\u00f9 vulnerabile, perch\u00e9 maggiormente esposta alle oscillazioni del mercato. La forza-lavoro scende nel 1986 a 4.174 unit\u00e0, per poi ridursi sempre pi\u00f9 drasticamente.\nLa chiusura e la dismissione.\nDal 1985, solo due anni dopo l\u2019ammodernamento degli impianti, il Comitato per la Siderurgia prevede la chiusura progressiva dello stabilimento per l\u2019impossibilit\u00e0 di realizzare la ristrutturazione in base alla normativa urbanistica vigente del Comune di Napoli. Lo stabilimento della Cementir \u00e8 costretto a riconvertire la sua produzione.\nParadossale ed emblematica, infatti, risulta la decisione presa nel 1989 di smantellare la struttura di Bagnoli, che sar\u00e0 poi svenduta per 20 miliardi di lire alla Cina e all\u2019India, bench\u00e9 fosse stata rinnovata e resa pi\u00f9 sostenibile \u2013 quanto ad impatto ambientale \u2013 con un investimento, alla met\u00e0 degli anni Ottanta, di circa 1200 miliardi, di cui 120 spesi per impianti ecologici (16 impianti di abbattimento polveri, 9 predisposti alla depurazione delle acque, 9 di insonorizzazione, oltre alla strutturazione di un\u2019area a verde, equivalente al 20% della superficie complessiva del Centro).\nIl 20 ottobre 1990, con l\u2019ultima colata, viene spenta l\u2019\u00abarea a caldo\u00bb del centro siderurgico di Bagnoli.\nL'impianto propriamente Italsider chiuder\u00e0 ufficialmente nel 1992.\nNel 1994 inizia una prima fase di generale dismissione e bonifica dell'area. La colata continua viene smantellata e rivenduta alla Cina, l'altoforno 5 all'India; i forni a calce sono ceduti nel 1997 alla Malaysia; nel 2001 avviene lo smantellamento del moderno treno di laminazione che venne ceduto alla Cina dopo una vita di appena cinque anni, caratterizzata da inadeguati livelli produttivi. La vendita dei macchinari frutt\u00f2 allo Stato circa venti miliardi di lire, a fronte di investimenti molto pi\u00f9 ingenti effettuati per ammodernare lo stabilimento e renderlo compatibile con l\u2019ambiente. Pochi anni prima erano stati, infatti, realizzati impianti di abbattimento delle polveri, depurazione delle acque e insonorizzazione, oltre che la strutturazione di un\u2019area verde.\nIntanto, tra il 1996 e il 1999 vengono smantellati e rottamati molti altri capannoni, la centrale termoelettrica e le caldaie.\nArchivio.\nLa documentazione prodotta dall'Ilva di Bagnoli, conservata a Napoli da Bagnolifutura spa di trasformazione urbana nel fondo omonimo (estremi cronologici: sec. XX inizio - sec. XX fine), \u00e8 costituita principalmente da scritture sociali, contabili, tecniche e dalla documentazione delle singole aree e divisioni (programmazione, produzione, impianti, personale, ecc.). L'archivio tecnico conserva circa 150.000 disegni su lucido e 50.000 su supporto cartaceo. Molto consistenti il corpus fotografico (circa 10.000 foto, circa 160 lastre fotografiche e migliaia di diapositive) e la serie delle riviste relative allo stabilimento (\"Bagnoli notizie\", \"Italsider tempo\", \"Bagnoli ore 14\"), oltre alla rassegna stampa. Vi sono poi alcuni filmati e alcuni nastri audio."}
{"id": "6780695", "revid": "287204", "url": "https://it.wikipedia.org/wiki?curid=6780695", "title": "Bassem Amin", "text": "Nella lista FIDE di gennaio 2019 ha raggiunto il proprio record Elo, con 2712 punti, primo giocatore africano e 35\u00ba al mondo, unico giocatore africano a superare la soglia dei 2700 punti che informalmente definisce i \"SuperGM\".\nCarriera.\nSono numerose le sue partecipazioni ad eventi giovanili e juniores:\nGiovanili.\nDel Campionato del mondo giovanile ha partecipato alle edizioni 1997 e 1998 nella categoria U10, a quella del 1999 nella categoria U12, in questi casi giungendo lontano dai primi posti. L'edizione del 2000 a Oropesa del Mar del Mondiale U12 lo ha visto giungere =4\u00ba, 1,5 punti di distacco dal vincitore Deep Sengupta.\nAltre sue partecipazioni sono stati il Mondiale U14 del 2001 e del 2002 e quello U16 del 2003.\nNel Mondiale U16 del 2004 a Heraklion \u00e8 giunto 2\u00ba alle spalle di Maxim Rodshtein.\nI Mondiali U18 lo hanno visto ottenere un =5\u00ba nel 2005 (7,5 su 11, un punto alle spalle di Il'dar Chajrullin e Rados\u0142aw Wojtaszek) e un =3\u00ba nel 2006 (7,5 su 11, dietro a Arik Braun e Hrant Melk'owmyan.\n\u00c8 stato Campione Arabo U10, U12 e due volte U14.\nJuniores.\nDel Campionato del mondo juniores ha partecipato all'edizione 2008, giungendo =3\u00ba alle spalle di Abhijeet Gupta e Parimarjan Negi.\nHa vinto tre volte (2005, 2006 e 2007) il Campionato Arabo juniores. L'edizione 2006 lo ha visto ottenere 7 punti su 7. Nel 2003 lo stesso evento lo ha visto giungere 2\u00ba alle spalle di Abdul Hassan.\nHa vinto 2 volte (2003-2004 e 2005) il Campionato Africano juniores. La prima vittoria gli valse il titolo di Maestro internazionale, mentre la seconda gli fece ottenere la 3a norma GM.\n\u00c8 Grande Maestro dall'agosto 2006 (17 anni, 11 mesi e 20 giorni di et\u00e0), grazie al raggiungimento dei 2500 punti Elo e alle norme ottenute al Campionato Arabo, al Campionato Arabo U20 e al Campionato Africano juniores del 2005, il pi\u00f9 giovane africano di sempre a raggiungere il titolo.\nEventi individuali.\nHa vinto 5 volte (2009, 2003, 2015, 2017 e 2018) il Campionato africano.\nNel 2005, 2006 e 2013 ha vinto il Campionato arabo.\nLe sue partecipazioni al Campionato egiziano lo hanno visto giungere =5\u00ba nel 2003 (6 su 11) e 3\u00ba (6 su 9 come Ezat Mohamed, dietro di lui per spareggio tecnico) nel 2009, ad un punto dal vincitore Ahmed Adly.\nTra i suoi altri principali successi, la vittoria nel Alsalhed Open in Yemen nel 2006, il 1\u00ba-3\u00ba posto al Reykjav\u00edk Open 2013 (3\u00ba per spareggio tecnico), il 1\u00ba-2\u00ba in quello di Abu Dhabi 2017, il 1\u00ba nel Torneo del Lago Sevan nel 2017. e, in ottobre 2018 la vittoria a Hoogeveen dell'omonimo Open.\nIn maggio 2019 a Abidjan in Costa d'Avorio partecipa come Wild card alla prima tappa del Grand Chess Tour 2019 nella quale giunge ultimo con 10 1/2 su 36, esprimendo un livello di gioco considerato comunque solido per l'esordio in un Torneo d'\u00e9lite. In luglio a Danzhou giunge 8\u00ba e ultimo con 2 su 7 nella 10\u00aa edizione dell'omonimo \"Danzhou Super Chess Grandmaster Tournament\". Dello stesso mese \u00e8 il 2\u00ba posto con 7 su 9 nel Campionato Africano disputato a Hammamet, 1 punto alle spalle del vincitore, il connazionale Ahmed Adly.In ottobre prende parte all'Open FIDE Grand Swiss, con 5,5 punti su 11 (+3 = 5 - 3) chiude l'evento 91\u00ba su 154 partecipanti.\nNel Ciclo Mondiale.\nHa partecipato alla Coppa del mondo nelle edizioni di Chanty-Mansijsk 2007 (eliminato al primo turno dal rumeno Liviu Dieter Nisipeanu) e 2009 (eliminato al primo turno dal russo Vladimir Malachov), Troms\u00f8 2013 (eliminato al primo turno dal azero Eltac S\u0259f\u0259rli), Baku 2015 (dopo aver superato il croato Ivan \u0160ari\u0107 \u00e8 stato eliminato al secondo turno dal russo Dmitrij Jakovenko), Tbilisi 2017 (eliminato al primo turno dall'ungherese Viktor Erd\u0151s) e Khanty-Mansiysk 2019 (eliminato al primo turno dall'iraniano Amin Tabatabaei. Tra ottobre e novembre prende parte al Torneo Karpov, che lo vede giungere 2\u00ba sconfitto in finale (0-2) dal russo Alekse\u00ef Sarana.\nEventi a squadre.\nAmin \u00e8 conosciuto per essere un ottimo giocatore di eventi a squadre:\nNazionale.\nHa giocato con la Nazionale egiziana in 4 Olimpiadi (2008-2014), giocando un totale di 42 partite (24 vittorie, 11 patte e 7 sconfitte). I suoi migliori risultati sono stati un 10\u00ba posto individuale come seconda scacchiera a Chanty-Mansijsk 2010 e un 23\u00ba di squadra a Troms\u00f8 2014.\nCon la Nazionale ha anche partecipato a 4 (2010-2015) edizioni del Campionato del mondo a squadre, per complessive 34 partite (+5 =15 -14). Come migliori piazzamenti ha ottenuto un 5\u00ba posto individuale come quarta scacchiera nell'edizione di Adalia 2013 e 9\u00ba di squadra in quella di Bursa 2010.\nClub.\nNel 2007 ha giocato per la \"El-Giza\" nel 5\u00ba Campionato Arabo a squadre per club a Beirut, ottenendo 9 su 9 e Oro personale e di squadra.. Altre sue partecipazioni all'evento quelle del 2006, 2010 e 2013 con la \"Al-Sharkia\" (Oro personale e Oro di squadra nel 2006 e 2013) e quelle del 2009 e 2010 con la \"El-Dakhlia\" (Bronzo personale e Argento di squadra nel 2009, Argento personale nel 2010).\n\u00c8 stato membro anche di squadre partecipanti alla Asian Club Cup (\"Al-Ain Chess Club \"B\"\", 2008) e al Campionato africano per club (\"El-Dakhlia\", 2010, Argento personale e Oro di squadra).\nConta anche una partecipazione ai Campionati europei a squadre per club con la francese \"CE de Bois Colombes\".\nHa partecipato a diversi Campionati nazionali a squadre: oltre a quello egiziano (dal 2001) anche a quello islandese nel 2008 e 2013, a quello francese nel 2014 e a quello spagnolo nel 2014.\nVita privata.\nNel 2013 si \u00e8 laureato in medicina presso l'Universit\u00e0 di Tanta.\nSi \u00e8 sposato nel gennaio 2017 con Christine Akram, la coppia ha annunciato la nascita della prima figlia, Lara, il 15 febbraio 2018."}
{"id": "6780696", "revid": "486946", "url": "https://it.wikipedia.org/wiki?curid=6780696", "title": "Stabilimento Ilva a Bagnoli", "text": ""}
{"id": "6780711", "revid": "574302", "url": "https://it.wikipedia.org/wiki?curid=6780711", "title": "BAFTA al miglior trucco", "text": ""}
{"id": "6780715", "revid": "1557426", "url": "https://it.wikipedia.org/wiki?curid=6780715", "title": "Elvira Leonardi Bouyeure", "text": ""}
{"id": "6780716", "revid": "92723", "url": "https://it.wikipedia.org/wiki?curid=6780716", "title": "TT190", "text": "TT190 (Theban Tomb 190) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT190 era la tomba di:\nBiografia.\nPakharkhonsu, anch'egli Padre Divino, fu suo padre; Meramuniotes, Suonatrice di sistro di Amon-Ra, fu sua madre; Tanub fu sua moglie e anche Pakharkhonsu, come il nonno, fu il nome di suo figlio.\nLa tomba.\nL'ingresso a TT190 si apre in un pi\u00f9 vasto cortile di disimpegno che consente l'accesso a numerose altre tombe (TT192, TT364, TT407); ad essa si accede, inoltre, dall'annesso alla TT189 e, a sua volta, TT190 fa da ingresso alla TT191.\nMolto danneggiata, \u00e8 interpretabile una sola scena (1/nero in planimetria) che rappresenta il defunto seduto con il figlio Pakharkhonsu e testi che riportano i titoli e i nomi. La TT190 venne verosimilmente usurpata in Periodo Tardo."}
{"id": "6780719", "revid": "767487", "url": "https://it.wikipedia.org/wiki?curid=6780719", "title": "Common Worship", "text": "Common Worship (in italiano \"Culto Comune\") \u00e8 il nome dato ad una serie di libri di preghiera e di culto autorizzati dal Sinodo Generale della Chiesa Anglicana e utilizzati a partire dalla prima domenica di Avvento del 2000.\nVengono usati in alternativa al Libro delle preghiere comuni del 1662, che rimane il testo di culto ufficiale."}
{"id": "6780720", "revid": "76963", "url": "https://it.wikipedia.org/wiki?curid=6780720", "title": "Silvio Mirarchi", "text": "\u00c8 stato ferito a morte in servizio a Marsala (dove era vicecomandante della stazione carabinieri del distaccamento di Ciavolo), da un colpo di pistola sparato da Nicol\u00f2 Girgenti, durante un appostamento nei pressi di una serra illegale adibita alla coltivazione di cannabis. Alla sua memoria gli \u00e8 stata intitolata la principale caserma dei carabinieri di Marsala (Villa Araba) sede del comando di compagnia."}
{"id": "6780721", "revid": "1442080", "url": "https://it.wikipedia.org/wiki?curid=6780721", "title": "Blocco Centrale", "text": "Il Blocco Centrale (in portoghese: \"Bloco Central\") \u00e8 la designazione dell'alleanza politica creata in Portogallo tra PS e PSD, i principali partiti (dall'inizio della Terza Repubblica, i pi\u00f9 votati) nello spettro politico nazionale e situati nel suo centro. Il 25 aprile 1983 il CDS ha visto diminuire il suo voto di oltre 160.000 voti rispetto al 1976. Il PS vittorioso ha deciso di formare la coalizione del \"blocco centrale\" con il PSD, lasciando il CDS in quella che chiamava \"opposizione costruttiva\".\nGoverno del Blocco Centrale.\nIl IX Governo Costituzionale del Portogallo \u00e8 entrato in carica il 9 giugno 1983, essendo stato formato attraverso un accordo parlamentare tra il Partito Socialista e il Partito Social Democratico, basato sui risultati delle elezioni legislative portoghesi del 1983, tenutesi il 25 aprile. Termin\u00f2 il suo mandato il 6 novembre 1985, in seguito a disaccordi tra le parti che lo sostenevano."}
{"id": "6780730", "revid": "1571097", "url": "https://it.wikipedia.org/wiki?curid=6780730", "title": "Everything Sucks!", "text": "Everything Sucks! \u00e8 una serie televisiva statunitense creata da Ben York Jones e Michael Mohan. La serie ha debuttato su Netflix il 16 febbraio 2018 in tutti i territori in cui \u00e8 disponibile. Il 6 aprile Netflix ha cancellato la serie dopo una sola stagione.\nTrama.\nLa serie ruota attorno a due gruppi di studenti della Boring High School in Oregon nel 1996. Luke O'Neil \u00e8 una matricola come i suoi amici McQuaid e Tyler, che sono visti come emarginati sociali. Il primo giorno di scuola superiore entrano nell\u2019A/V Club, dove Luke prende una cotta per Kate Messner, la figlia del preside e iscritta al secondo anno. Kate, tuttavia, inizia a mettere in discussione la sua sessualit\u00e0 e si innamora di una studentessa del Drama Club, Emaline Addario, che sta frequentando il compagno di recitazione Oliver Schermerhorn. Tuttavia, Kate inizia a frequentare Luke dopo che le voci sulla sua omosessualit\u00e0 si erano diffuse nella scuola.\nQuando una distruzione accidentale delle scenografie causa la cancellazione dello spettacolo, Luke e i suoi amici suggeriscono che l'A/V Club e il Drama Club girino insieme un film che verr\u00e0 proiettato a tutta la scuola. Luke, nel frattempo, comincia a visionare i nastri VHS che suo padre ha fatto prima di lasciare lui e sua madre. La madre di Luke, Sherry, inizia una relazione con Ken, il padre di Kate nonch\u00e9 preside della scuola, dopo averla convocata negli uffici scolastici a causa del comportamento di Luke.alla fine Kate e Emaline, dopo essere andate in un altro luogo per registrare il film ed essere state messe nella stessa stanza,scoprono di avere molte cose in comune e il giorno dopo Emaline rivela a Kate i suoi sentimenti verso di lei invitandola ad andare a casa sua ma, per un imprevisto, non pu\u00f2 andarci. L'ultimo giorno di scuola, al ballo di fine anno, Emaline porta Kate nella sala di teatro e la accompagna sul palco dove mette un po' di musica e poi bacia Kate ma, McQuaid che era convinto che Emaline avesse una cotta per lui, le vede e comincia a \"deprimersi\".\nProduzione.\nAnche se ambientato a Boring, una vera citt\u00e0 situata appena fuori dall'area metropolitana di Portland, le riprese della serie si sono svolte a Oregon City e Portland nell'estate 2017.\nAccoglienza.\nLa serie \u00e8 accolta positivamente dalla critica. Sull'aggregatore di recensioni Rotten Tomatoes ha un indice di gradimento del 68% con un voto medio di 5,58 su 10, basato su 32 recensioni. Il commento del sito recita \"Una serie imperfetta che segna tutte le scatole della nostalgia, Everything Sucks! riesce ancora a strattonare le corde del cuore\". Su Metacritic, invece, ha un punteggio di 62 su 100, basato su 19 recensioni.\nLa serie \u00e8 spesso paragonata a \"Stranger Things\", \"Freaks and Geeks\", cos\u00ec come a \"\"."}
{"id": "6780754", "revid": "2021092", "url": "https://it.wikipedia.org/wiki?curid=6780754", "title": "Cecilia Danieli", "text": "Biografia.\nCecilia Danieli nacque a Udine nel 1943 da una dinastia di imprenditori siderurgici: il nonno Mario, originario della Valsugana, aveva avviato a Brescia nel 1914 assieme al fratello Timo le Acciaierie Angelini, una delle prime in Italia ad utilizzare i forni elettrici ad arco per la produzione dell'acciaio. Mario Danieli si era poi separato dal fratello nel 1929 e aveva trasferito parte dell'attivit\u00e0 a Buttrio, nei pressi di Udine, avviando la produzione di attrezzature per la lavorazione dell'acciaio e macchine ausiliarie per gli impianti di laminazione. Il padre Luigi aveva assunto la direzione dell'impresa di famiglia, rinominata Danieli &amp; C. Officine Meccaniche S.p.A. (Danieli), nel dopoguerra, scegliendo ben presto di abbandonare la produzione di macchinario generico per l'industria meccanica e di concentrarsi sul solo settore delle attrezzature per l'industria siderurgica, ponendo cos\u00ec le basi per la crescita dimensionale e tecnologica dell'impresa che, alla fine degli anni Settanta, contava gi\u00e0 circa 1460 dipendenti e un fatturato di circa 120 miliardi di lire.\nAlla guida dell'impresa: specializzazione produttiva e innovazione tecnologica.\nCecilia, laureatasi in Economia e commercio all'Universit\u00e0 di Trieste nel 1969, fa il suo ingresso ai vertici della Danieli nel 1977 come responsabile dell'amministrazione-finanza e della gestione e organizzazione del personale. Per lei fu una vera prova del fuoco. Al fine di affrontare la delicata situazione che stava attraversando l\u2019azienda, anche a causa della crisi mondiale del comparto siderurgico, avvi\u00f2 con coraggio una radicale ristrutturazione, seguendo una strategia che si sarebbe dimostrata vincente. Cre\u00f2 uno staff manageriale, cui venne affidata la risoluzione dei problemi tecnici, produttivi e commerciali, riuscendo sia a valorizzare dirigenti presenti da tempo in Danieli sia a circondarsi di giovani e capaci collaboratori. Per sperimentare il nuovo assetto, nel 1976 arriv\u00f2 pure il primo lavoro importante, una commessa per la costruzione di un\u2019acciaieria da 500.000 tonnellate annue nella Germania Est, la prima fornitura di un impianto completo \u201cchiavi in mano\u201d, che segn\u00f2 il definitivo rilancio dell\u2019azienda. Tra la fine degli anni Settanta e l\u2019inizio del decennio successivo le responsabilit\u00e0 di Cecilia andarono via via aumentando, portandola a ricoprire, in luogo del padre, il ruolo di direttore generale a partire dal 1980. Dopo l\u2019acciaieria di Brandeburgo ci furono i primi contatti con l\u2019Unione Sovietica e nel 1982 la Danieli ottenne, insieme alla Voest Alpine, un\u2019importante commessa per la fornitura chiavi in mano di uno stabilimento siderurgico in Bielorussia. Fino a quel momento l\u2019azienda aveva gi\u00e0 costruito impianti in numerosi Paesi e nel 1981 aveva realizzato per conto della Societ\u00e0 Europea Tubi Acciaio (SETA) il pi\u00f9 grande impianto di colata continua esistente al mondo.\nCruciale nella costruzione del vantaggio competitivo della Danieli \u00e8 la capacit\u00e0 di realizzare impianti ad alto tasso di automatizzazione, i cui componenti principali sono progettati, sviluppati e costruiti completamente all'interno dell'impresa. La chiave del successo dell'impresa \u00e8 per\u00f2 la riduzione dei costi di produzione dell'acciaio: negli impianti progettati e assemblati nella seconda met\u00e0 degli anni Ottanta il consumo di energia passa da circa 500 a 320 kWh per tonnellata prodotta, mentre la produzione di acciaio liquido passa da 0,4 a 1 tonnellata per MW installato.\nAccanto al raggiungimento di pi\u00f9 elevate soglie tecnologiche, un altro cardine della strategia di Cecilia \u00e8 costituito dalla specializzazione produttiva. L'azienda di Buttrio si orienta verso la progettazione di unit\u00e0 relativamente piccole (con produzione fino al milione di tonnellate all'anno), fornite \u201cchiavi in mano\u201d e fortemente specializzate in base alle differenti necessit\u00e0 dei consumatori finali di semilavorati d'acciaio, fattore che permette a questi ultimi di ottenere forti risparmi rispetto ai costi di rilavorazione necessari per utilizzare nelle stesse produzioni i semilavorati standardizzati della grande siderurgia.\nLa determinazione con cui \u00a0Cecilia riusc\u00ec a perseguire gli obiettivi di crescita dell\u2019azienda, non interrottasi con l\u2019importante passaggio della quotazione in borsa (1984), le valse l\u2019appellativo, attribuitole dal \u00abTime\u00bb, di \u201cFirst Lady of Steel\u201d, soprannome cui facevano da contraltare uno stile pacato e un animo dolce e gentile. Nel 1991 l\u2019assemblea degli azionisti la elesse all\u2019unanimit\u00e0 presidente del gruppo Danieli. I traguardi raggiunti nell\u2019azienda di famiglia le valsero anche la nomina a membro del consiglio di amministrazione di importanti societ\u00e0 italiane, quali la Falck (1988), di cui\u00a0 Danieli era azionista di minoranza con il 3 per cento del capitale, e l\u2019INA (1994). Le venne pure proposto di ricoprire posizioni di vertice in Confindustria ma declin\u00f2 l\u2019invito, preferendo il suo ufficio di Buttrio alle luci della ribalta. Tra i vari riconoscimenti ottenuti, merita infine segnalare i premi Leonardo Qualit\u00e0 Italia ed Epifania, ricevuti entrambi nel 1997. Ricordata come una delle grandi figure femminili dell\u2019imprenditoria a livello non solo nazionale ma anche internazionale, la \u201cFirst Lady of Steel\u201d si spense ad Aviano, a soli cinquantasei anni, il 17 giugno 1999.\nCostruzione di un gruppo globale.\nSempre nel corso degli anni Ottanta il grande sviluppo dei mercati sui quali opera la Danieli. permette di porre le basi per una vasta serie di acquisizioni. Una prima fase \u00e8 caratterizzata dall'acquisizione di societ\u00e0 impegnate negli stessi settori in cui l'azienda \u00e8 gi\u00e0 presente. Nel 1987 viene rilevato il gruppo svedese Morgardshammar, specializzato in impianti di laminazione per acciai speciali e nello stesso anno Danielii entra nell'azionariato delle Acciaierie Falck, di cui Cecilia viene nominata anche consigliere d'amministrazione. Nel 1988 viene costituta la Centro Met (Svezia), operante nel campo dell\u2019ingegneria per impianti metallurgici. Nel 1991 viene acquisita la francese Rotelec, specializzata nella produzione di attrezzature elettromeccaniche e il 90% dell'italiana Breda Techint Machine, specializzata nella produzione di impianti per l'estrusione di metalli non ferrosi. Nel 1993 \u00e8 la volta della svedese Sund Birsta, leader mondiale negli impianti per il confezionamento di filo di acciaio e delle attivit\u00e0 della Wean Industries Inc. (USA) successivamente confluite\u00a0 nella Danieli Wean Inc.\u00a0 di nuova costituzione e nel 1995 il controllo della United Inc. Engineering successivamente denominata\u00a0 Danieli United Inc.. Nel 1997 le societ\u00e0 Danieli Wean Inc. e la Danieli United Inc., entrambe operanti nel settore degli impianti per prodotti piani, sono state incorporate dalla Danieli Corporation.\nCon l'acquisizione del gruppo tedesco Fr\u00f6hling (produzione macchine per la laminazione e il trattamento a freddo di metalli ferrosi e non) nell'ottobre 1999 \u00a0la Danieli \u00e8 \u00a0presente in cinque paesi con strutture di progettazione, costruzione e vendita complete: Italia, USA, Svezia, Francia e Germania con la conseguente possibilit\u00e0 di disporre delle migliori culture e professionalit\u00e0 esistenti al mondo nel settore della fabbricazione dell'acciaio. Fra le quindici societ\u00e0 operative facenti parte del Gruppo Danieli\u00a0 le principali sono: Danieli Automation, Danieli Centro Combustion, Danieli Centro Maskin, Frohling, IN.DE. Industrial Design, More,\u00a0 Morgardshammar, Rotelec, STEM, Sund Birsta. Nel campo della fornitura di impianti siderurgici per prodotti \u201clunghi\u201d, la Danieli si colloca tra le prime sei societ\u00e0 al mondo nel 1985, tre le prime tre nel 1988, al secondo posto nel 1990 e raggiunge il primo nel 1992, confermandosi alla guida del settore negli anni successivi, mentre nel settore dei prodotti \u201cpiani\u201d riesce ad aumentare, fra il 1995 e il 1999, la propria quota del mercato mondiale dal 15% al 30%. Il fatturato complessivo del Gruppo passa da circa 160 miliardi di lire nel 1982 a \u00a0circa 800 miliardi \u00a0nel 1990 e\u00a0 a 1570 miliardi nel 1999, mentre i dipendenti, circa 1480 nel 1982, aumentano costantemente,\u00a0 da 1870 nel 1990 a circa 3000 nel 1999,dati che lo collocano saldamente ai primi posti al mondo nel settore della fornitura di equipaggiamento e impianti per l'industria siderurgica."}
{"id": "6780755", "revid": "2091899", "url": "https://it.wikipedia.org/wiki?curid=6780755", "title": "Festa del Santissimo Crocifisso (Castroreale)", "text": "La festa del Cristo Lungo nella ricorrenza del 23 - 24 - 25 agosto \u00e8 un evento religioso popolare tipico finalizzato a rievocare e commemorare, quale forma di ringraziamento, l'estinzione dei focolai dell'epidemia di colera del 1854.\nPremessa.\nL'evento altrimenti denominato \"\"Cristo lungo\" o \"Cristu longu\" o \"\u00db Signuri longu\" o comunemente \"festa del Santissimo Crocifisso\"\", con le sue molteplici espressioni di preghiera, meditazione, contemplazione, venerazione e adorazione, celebra il mistero legato al soggetto di una delle manifestazioni pi\u00f9 sentite del comprensorio. \nOggetto: simulacro del Santissimo Crocifisso, opera altamente espressiva di cartapesta a grandezza naturale d'ignoto plasticatore del XVII secolo. Il \"Crocifisso\" \u00e8 normalmente custodito nella nicchia dell'altare maggiore della chiesa di Sant'Agata ed \u00e8 deposto dal sito abituale per le processioni varie volte l'anno, precisamente nelle seguenti ricorrenze: i riti della Settimana Santa, per la festa del Santissimo Crocifisso il 23, 24, 25 agosto.\nStoria.\nEpoca pre - unitaria.\nL'istituzione della festa risale al 25 agosto 1854, riproposizione dell'identico rito svolto durante la Settimana Santa nelle giornate di Mercoled\u00ec e Venerd\u00ec Santo. 1854, anno in cui, una terribile epidemia di colera infierisce nella citt\u00e0 di Messina, falcia nello spazio di appena due mesi, circa trentamila persone. Castroreale \u00e8 lontana da porti e il continuo spopolamento, la porta a essere tagliata fuori dalle principali direttrici di traffico, quindi immune dai contagi e ben si presta ad accogliere chi cerca di sfuggire alla propagazione delle infezioni, specie chi ha lasciato temporaneamente il centro per andar a vivere e lavorare in citt\u00e0. Il 25 agosto di quell'anno ricorreva il 241\u00ba anniversario del distruttivo terremoto di Naso del 25 agosto 1613. \nUna coppia di castrensi emigrati a Messina rientra temporaneamente nelle propriet\u00e0 a Castroreale, la moglie versa in condizioni di salute critiche. In simili frangenti le autorit\u00e0 ecclesiali organizzano una solenne processione di propiziazione e riconciliazione con Dio affinch\u00e9 allontani e debelli la funesta minaccia. Per consentire la visione agli ammalati, attraverso le finestre delle case ove erano rinchiusi nel rispetto degli obblighi di quarantena, l'immagine veneratissima del Santissimo Crocifisso, fu issata montandola su un lungo sostegno. L'accorgimento permetteva la perfetta visibilit\u00e0 dell'icona itinerante dai rioni pi\u00f9 distanti, dai casolari sparsi nelle campagne collinari del borgo, assicurando l'osservanza delle prescrizioni sanitarie.\nDurante il passaggio cittadino della Sacra Immagine avviene un duplice evento: il prodigioso ristabilimento dell'inferma e l'affievolimento con conseguente cessazione dei focolai infettivi nel territorio. Il miracolo riempie di gioia la cittadina, e da quel momento non sar\u00e0 segnalato alcun altro caso di colera. Da allora la giornata del 25 agosto \u00e8 consacrata alla festa del Santissimo Crocifisso, la cui solennizzazione ha sostituito nella devozione popolare le feste patronali di San Silvestro (31 dicembre) e dell'Assunzione (15 agosto). Questo \u00e8 quanto riportato dalle cronache religiose cittadine ma, l'evento \u00e8 degno di essere inquadrato in un contesto storico ben pi\u00f9 ampio che trova, si fondate attribuzioni nella fede sulla cessazione degli effetti ma, tralascia e trascura spesse volte le origini e la conoscenza delle cause che hanno determinato siffatti contesti. \nNumerose volte nell'arco dei secoli l'intero comprensorio \u00e8 colpito da devastanti epidemie di peste e di colera , non a caso lo stesso casale della primitiva giurisdizione, oggi l'odierna Barcellona Pozzo di Gotto, vanta San Sebastiano come santo patrono, martire invocato per la prevenzione delle epidemie. Diffusissime la devozione e la venerazione di Sant'Antonio Abate, San Rocco e in epoca spagnola (1624) la capillare divulgazione del culto verso Santa Rosalia, figure rispettivamente invocate per debellare le infezioni della pelle, combattere la diffusione delle malattie contagiose e favorire la guarigione, infine per la nobile Sinibaldi, d'intercedere col fine di affievolire, attenuare, bloccare le epidemie.\nGuerre, spostamenti e movimenti migratori, causano grandi stragi, le pessime condizioni igieniche, la scarsa profilassi, le inesistenti cure costituiscono facile mezzo per la veicolazione delle forme infettive che si manifestano in tutta la loro virulenza specie nelle citt\u00e0 di mare per la presenza di porti e relativi traffici marittimi con le zone pi\u00f9 esposte al rischio. In piena Italia risorgimentale la mossa strategica di sedere al Congresso di Vienna impone l'invio di contingenti dalle regioni del costituendo Regno d'Italia ma, \u00e8 anche vero che le esplorazioni, le campagne archeologiche, i traffici con le colonie dell'Estremo Oriente e i possedimenti d'oltremare hanno dato un contributo determinante alla diffusione delle malattie infettive. In particolare nel 1854 un collegamento di navi inglesi salpate dall'India introduce il colera in Inghilterra e in tutti i porti toccati durante il viaggio di rientro. Da Londra il contagio dilaga a Parigi e a Marsiglia. La leggerezza delle autorit\u00e0 sanitarie locali permette lo sbarco anche di navi che avevano a bordo uomini infetti. L'epidemia arriva al sud della Francia e presto in Italia. Fognature inadeguate per l'epoca e conseguente inquinamento idrico contribuiscono alla diffusione del contagio che assume dimensioni continentali.\nEpoca contemporanea.\nIn occasione di ogni festivit\u00e0, una volta rimosso dal suo sito abituale, il Crocifisso \u00e8 montato all'estremit\u00e0 di una lunga e robusta asse (12 mt.) di sezione quadrangolare dotata di chiodi a testa larga predisposti a intervalli regolari su tutte le superfici del solido sostegno. Durante le fasi preparatorie, nell'unica navata del tempio, la sacra icona \u00e8 mostrata al pubblico e alla devozione dei fedeli, adagiata su cavalletti e sgabelli adeguatamente imbottiti. Liturgie e riti precedono l'uscita che prevede la conduzione a spalla del simulacro. Alcune delicate manovre caratterizzano il ripido e contorto percorso iniziale, i primi metri impongono un commovente e intricato trasporto lievemente reclinato. Quando l'itinerario, la pendenza e la larghezza della via Guglielmo Siracusa lo consentono, la lunga trave \u00e8 incernierata su un fercolo e fissata saldamente per il tramite di un robusto canapo. Il fercolo o vara, condotto a spalla per mezzo di assi, \u00e8 normalmente custodito in un magazzino di rimessaggio adiacente alla chiesa di Santa Marina. \nMediante un lungo e sistematico gioco e azioni combinate di pertiche di varia lunghezza, munite di forcine alle estremit\u00e0, il lungo sostegno \u00e8 via via issato e inalberato. Dopo un breve ma, toccante tratto processionale, durante il quale \u00e8 accompagnato dai maestri di forcina per mantenerlo perfettamente a piombo, mentre sovrasta i tetti dell'intera Castroreale fra ali di folla commossa e turisti pervenuti per l'evento, il fercolo raggiunge la piazza del duomo di Santa Maria Assunta. Per l'esposizione alla venerazione dei fedeli all'interno del tempio, il Crocifisso richiede di essere abbassato seguendo il procedimento inverso, per essere nuovamente inalberato durante la sua permanenza all'interno della navata centrale, dove rimane esposto fino al pomeriggio del 25, quando con altrettanta solennit\u00e0, \u00e8 riportato in processione nella chiesa di Sant'Agata.\nNel percorso inverso il corteo processionale raggiunge la terrazza belvedere dinanzi alla chiesa della Candelora, attraversa il primitivo quartiere della Giudecca affrontando la scalinata che conduce alla chiesa del Santissimo Salvatore, raggiunge piazza Pertini e Palazzo Peculio, svolta e transita dinanzi alla chiesa di Santa Maria degli Angeli, per riprendere via Guglielmo Siracusa, effettuata in senso contrario.\nAltre feste religiose.\nRiti pasquali.\nEsiste anche una \"varetta\" raffigurante \"Maria ai piedi della Croce\", manufatto realizzato in legno e cartapesta, in attesa di restauro. Attualmente l'opera \u00e8 custodita nelle cripte della chiesa di Santa Marina, locali di tempio adibiti di recente a piccolo museo degli arredi sacri.\nFesta dell'Assunta.\n \nGalleria d'immagini.\n\"Santissimo Crocifisso\", le fasi dell'inalberamento all'interno del duomo\n "}
{"id": "6780761", "revid": "1617919", "url": "https://it.wikipedia.org/wiki?curid=6780761", "title": "Heinrich Cornelius Agrippa", "text": ""}
{"id": "6780779", "revid": "709565", "url": "https://it.wikipedia.org/wiki?curid=6780779", "title": "Episodi di Everything Sucks!", "text": "La prima stagione della serie televisiva Everything Sucks!, composta da 10 episodi, \u00e8 stata interamente pubblicata da Netflix il 16 febbraio 2018 in tutti i paesi in cui il servizio \u00e8 disponibile.\n\"Plutonio\".\nTrama.\nMentre alla Boring High inizia il nuovo anno, la matricola Luke fa colpo sugli amici invitando a casa sua Kate, una ragazza del secondo anno e figlia del preside.\n\"Forse sarai tu a salvarmi\".\nTrama.\nLuke pensa alla sua prossima mossa con Kate, che a scuola ha una giornata difficile, e scopre alcune videocassette che gli riportano alla mente emozioni del passato.\n\"\u00c8 proprio una che spacca\".\nTrama.\nA causa dell'allarme antincendio, Luke va in punizione e sua madre \u00e8 convocata nell'ufficio di Ken. Il gruppo di teatro vuole vendicarsi dei ragazzi dell'audiovisivo.\n\"Romeo e Giulietta nello spazio\".\nTrama.\nNel tentativo di riportare la pace, Luke fa una proposta al gruppo di teatro. Improvvisamente Sherry e Ken incominciano a comportarsi in modo immaturo.\n\"Che diavolo \u00e8 un Zarginda?\".\nTrama.\nLuke prova ad aiutare Kate a elaborare i suoi sentimenti. Oliver e Luke organizzano le audizioni per un film. Emaline porta Kate a fare compere. Ken invita Luke a cena.\n\"A volte sento la mia voce\".\nTrama.\nLuke e Kate cercano di raggiungere Portland per un concerto. Ken e Sherry condividono la merce di contrabbando che \u00e8 stata confiscata a uno studente.\n\"Un cheesecake per un ciccione\".\nTrama.\nLuke \u00e8 arrabbiato, mentre Ken e Kate si godono un senso di liberazione. La bravura di Tyler con il modem analogico porta a un esperimento con una droga insolita.\n\"Voglio solo essere normale\".\nTrama.\nPer girare una scena del film, la troupe della Boring High parte per un viaggio emotivamente estenuante in California, ma lascia indietro una persona importante.\n\"I miei amici sono stati mangiati dai ragni\".\nTrama.\nLuke \u00e8 esasperato e fa di tutto pur di finire il film. Kate ha un'importante conversazione con Emaline e Luke. McQuaid subisce un'improvvisa iniezione di autostima.\n\"Eravamo solo matricole\".\nTrama.\nTutta la comunit\u00e0 di Boring si riunisce per l'anteprima del film, con l'ansia che rimane anche quando le ferite guariscono e le relazioni sbocciano."}
{"id": "6780795", "revid": "599013", "url": "https://it.wikipedia.org/wiki?curid=6780795", "title": "Tujana Da\u0161idor\u017eieva", "text": ""}
{"id": "6780805", "revid": "767487", "url": "https://it.wikipedia.org/wiki?curid=6780805", "title": "Max prend un bain", "text": "Max prend un bain \u00e8 un cortometraggio del 1910 diretto da Lucien Nonguet.\nTrama.\nMax soffre di un tic nervoso: una scrollata di spalle incontrollata. Disperato per questo tic fastidioso, consulta il Dr. Saimelamort per trovare una soluzione. Il medico gli prescrive di fare dei bagni in acqua fredda ogni ora, tutti i giorni per un mese. Max non possiede una vasca da bagno, cos\u00ec decide di comprarne una dal suo ferramenta. Uscito dal ferramenta con la sua vasca, ferma una carrozza per il trasporto, ma il cocchiere si rifiuta e se ne va. Max a questo punto, si carica sulle spalle la vasca e la porta nella camera del suo appartamento. Max, per riempire la vasca, prende una caraffa e va sul pianerottolo dove c'\u00e8 l\u00ec il rubinetto dell'acqua; inciampa e rompe la caraffa. Non avendo altro che una bottiglia ed un bicchiere per riempire la vasca, decide per non perdere tempo, di portarla nel pianerottolo. Una volta riempita la vasca, Max non riesce pi\u00f9 a riportarla nel suo appartamento e decide di fare il bagno nel pianerottolo. Gli abitanti del palazzo, indispettiti del suo comportamento avvisano i gendarmi, portando Max nella vasca alla stazione di polizia. Max fugge dalla stazione con la vasca, sale sulla facciata del palazzo inseguito da tutti, entra dentro un lucernario e butta la vasca facendo cadere tutti."}
{"id": "6780806", "revid": "92723", "url": "https://it.wikipedia.org/wiki?curid=6780806", "title": "TT191", "text": "TT191 (Theban Tomb 191) \u00e8 la sigla che identifica una delle Tombe dei Nobili ubicate nell'area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT191 era la tomba di:\nBiografia.\nPedehor, Capo dei disegnatori, fu suo padre e Thesmutpert sua madre. Pedehor, come il nonno e Ciambellano della Divina Adoratrice come il padre, fu suo figlio.\nLa tomba.\nL'ingresso a TT191 si apre in un pi\u00f9 vasto cortile di disimpegno che consente l'accesso a numerose altre tombe (TT192, TT364, TT407); ad essa si accede, inoltre, dall'annesso alla TT189 e dalla TT190.\nUn breve corridoio, sulle cui pareti (1/rosso in planimetria) il defunto riceve l'omaggio del figlio Pedehor e sono riportati i nomi dei genitori e sono presenti, inoltre, abbozzi di disegno del defunto e di testi sacri, immette in un secondo corridoio (2-3) con inni ad Amon-Ra, i titoli del defunto e un inno a Osiride. Nella sala seguente, molto danneggiata, (4-5-6-7) resti di scene comprese un inno a Osiride, testi con nomi dei genitori e del figlio nonch\u00e9 mucche. In un passaggio (8) resti di testo.."}
{"id": "6780810", "revid": "61051", "url": "https://it.wikipedia.org/wiki?curid=6780810", "title": "Football Club Femminile Como 2000 2017-2018", "text": "Questa voce raccoglie le informazioni riguardanti il Football Club Femminile Como 2000 Associazione Sportiva Dilettantistica nelle competizioni ufficiali della stagione 2017-2018.\nMaglie e sponsor.\nIl main sponsor \u00e8 BLM Group, affiancato da micronAir, mentre il fornitore dell'abbigliamento sportivo \u00e8 \"Legea\".\nOrganigramma societario.\nArea tecnica\nArea sanitaria\nRosa.\nRosa e ruoli, tratti dal sito ufficiale della societ\u00e0 e dal sito \"Football.it\", sono aggiornati al 19 febbraio 2018, mentre non \u00e8 prevista una numerazione fissa per le giocatrici."}
{"id": "6780811", "revid": "375960", "url": "https://it.wikipedia.org/wiki?curid=6780811", "title": "Sofite", "text": "Si arrese ad Alessandro Magno poco prima dell'invasione dell'India da parte dell'esercito macedone. Stando alla narrazione di Diodoro Siculo, Sofite offr\u00ec in dono al Macedone centocinquanta mastini indiani."}
{"id": "6780812", "revid": "339392", "url": "https://it.wikipedia.org/wiki?curid=6780812", "title": "Mastini indiani", "text": ""}
{"id": "6780813", "revid": "2043609", "url": "https://it.wikipedia.org/wiki?curid=6780813", "title": "Elisabetta Maria di Baviera (1913-2005)", "text": "Biografia.\nMatrimonio e discendenza.\nLei spos\u00f2 in primo nozze Franz Joseph Graf von Kageneck il 6 maggio 1939 a Schloss Nymphenburg. Nacquero:"}
{"id": "6780814", "revid": "375960", "url": "https://it.wikipedia.org/wiki?curid=6780814", "title": "Mastino indiano", "text": ""}
{"id": "6780817", "revid": "30794", "url": "https://it.wikipedia.org/wiki?curid=6780817", "title": "Tavoletta di Ninnione", "text": ""}
{"id": "6780820", "revid": "278406", "url": "https://it.wikipedia.org/wiki?curid=6780820", "title": "Kim Min Seok", "text": ""}
{"id": "6780821", "revid": "729019", "url": "https://it.wikipedia.org/wiki?curid=6780821", "title": "Assedi di Nagashima", "text": "Gli avvennero nel 1571, 1573 e 1574 e fecero parte della campagna di Oda Nobunaga contro gli Ikk\u014d-ikki durante il periodo Sengoku.\nNagashima, nella provincia di Owari, era la posizione di una serie di fortezze di un'isola fluviale e di opere difensive costruite dagli Ikki che circondava il monastero di Gansh\u014d-ji e che comprendeva il castello di Nagashima che avevano precedentemente conquistato. Oda Nobunaga attacc\u00f2 tre volte nell'arco di quattro anni prima di distruggere l'intera fortezza. Questi assedi furono centemporanei all'assedio di Nobunaga durato undici anni contro la primaria fortezza degli Ikki, l'Ishiyama Hongan-ji.\nPrimo assedio di Nagashima (1571).\nGli uomini di Nobunaga si accamparono a Tsushima, a nordest di Nagashima, il 16 maggio 1571. Separati dalla fortezza Ikki da un fiume poco profondo ma molto largo, i comandanti Sakuma Nobumori e Shibata Katsuie pianificarono il loro assalto contro le vicine \"waj\u016b\", piccole comunit\u00e0 insulari da cui potevano essere lanciati attacchi a Gansh\u014d-ji. Queste isole erano difese dalle inondazioni da una serie complessa di dighe.\nLe forze di Nobunaga attaccarono attraverso il fiume, ma i loro cavalli rimasero bloccati nel fango molle del fondo del fiume. I samurai che riuscirono a trascinarsi a riva mentre erano sotto il fuoco nemico furono ulteriormente rallentati dalle corde allungate sui pali, che fecero inciampare ulteriormente i loro cavalli. Molti annegarono quando i difensori aprirono una diga e allagarono l'area. Katsuie stesso fu ferito e molti samurai furono persi; questo primo tentativo fu un netto fallimento per Nobunaga. I suoi uomini riuscirono a incendiare alcuni villaggi mentre si ritiravano .\nSecondo assedio di Nagashima (1573).\nNobunaga torn\u00f2 sulla questione di Nagashima nel luglio 1573 con una forza considerevole, in gran parte reclutata dalla provincia di Ise e contenente un buon numero di archibugi. Il suo fervore era stato rinnovato da una campagna riuscita contro i monaci guerrieri del monte Hiei. I suoi comandanti Sakuma Nobumori e Hashiba Hideyoshi guidarono una forza diversiva che attaccava da ovest, mentre Nobunaga sperava che la sua stessa forza si portasse in avanti dietro gli artiglieri .\nSfortunatamente, nonostante la fama che Nobunaga avrebbe in seguito ricevuto per le sue tattiche da arma da fuoco, questa battaglia sarebbe diventata uno dei suoi pi\u00f9 famosi fallimenti. Un temporale colp\u00ec l'area proprio mentre stava per iniziare la battaglia. La pioggia rese inutile il 90% degli archibugi e lasci\u00f2 i suoi uomini in una posizione difensiva terribilmente debole. Le truppe Ikk\u014d-ikki immediatamente contrattaccarono. Anche loro erano noti per la loro esperienza con le armi da fuoco, e i loro archibugi furono coperti durante la tempesta. Gli Ikki iniziarono a sparare non appena la pioggia cess\u00f2, e arrivarono addirittura vicini ad uccidere Nobunaga. Cadde all'indietro, tentando di riportare i suoi artiglieri in linea ancora una volta, ma poi fu costretto a ritirarsi.\nLa forza diversiva, nel frattempo, guidata da Takigawa Kazumasu, cattur\u00f2 il castello di Yata, all'estremit\u00e0 meridionale del complesso di Nagashima, ma anche loro furono costretti a ritirarsi dopo un contrattacco degli Ikki.\nTerzo assedio di Nagashima (1574).\nNel 1574 Oda Nobunaga riusc\u00ec finalmente a distruggere Nagashima, una delle principali fortezze degli Ikk\u014d-ikki che furono tra i suoi pi\u00f9 acerrimi nemici.\nUna flotta di navi guidate da Kuki Yoshitaka blocc\u00f2 e bombard\u00f2 la zona, usando frecce di fuoco e cannonate contro le torri di guardia di legno degli Ikki. Questo blocco e il supporto navale permisero a Nobunaga di conquistare i forti esterni di Nakae e Yanagashima, che a sua volta gli permisero di controllare l'accesso ad ovest del complesso per la prima volta.\nAlla fine i difensori furono costretti a tornare da un attacco a tre direzioni, nei monasteri fortificati di Gansh\u014d-ji e Nagashima. Le forze degli Ikk\u014d-ikki erano di circa 20.000 monaci guerrieri e ora erano completamente isolati da fonti esterne di cibo, acqua e altre forniture. Con il peggioramento della loro situazione nel luglio e nell'agosto del 1574, gli alleati degli Ikki videro perse anche le prospettive di alleviare l'assedio.\nGli uomini di Nobunaga costruirono un muro di legno da una fortezza all'altra, isolando completamente gli Ikk\u014d-ikki dall'esterno. Una grande palizzata di legno fu costruita e poi incendiata, con la conseguente distruzione completa dell'intero complesso della fortezza; nessuno sopravvisse."}
{"id": "6780836", "revid": "62004", "url": "https://it.wikipedia.org/wiki?curid=6780836", "title": "Trofeo Laigueglia 1965", "text": "Il Trofeo Laigueglia 1965, seconda edizione della corsa, si svolse il 21 febbraio 1965, su un percorso di 159\u00a0km. La vittoria fu appannaggio dell'italiano Marino Vigna, che complet\u00f2 il percorso in 4h20'00\", precedendo i connazionali Luciano Galbo e Vito Taccone. \nI corridori che presero il via da Laigueglia furono 93, mentre coloro che portarono a termine il percorso sul medesimo traguardo furono 59. "}
{"id": "6780839", "revid": "228587", "url": "https://it.wikipedia.org/wiki?curid=6780839", "title": "Liberation Music Orchestra", "text": ""}
{"id": "6780858", "revid": "1272592", "url": "https://it.wikipedia.org/wiki?curid=6780858", "title": "3. divisjon 2015", "text": "La 3. divisjon 2015 ha visto le vittorie finali di Oppsal, Asker, Frigg, T\u00f8nsberg, Pors Grenland, Stord, Lysekloster, Brattv\u00e5g, Tynset, Rosenborg 2, Mo e Troms\u00f8 2."}
{"id": "6780861", "revid": "110157", "url": "https://it.wikipedia.org/wiki?curid=6780861", "title": "Ritratto di fanciulla (Violante)", "text": "Ritratto di fanciulla (Violante) \u00e8 un dipinto olio su tela, conservato alla Galleria Estense di Modena la cui attribuzione a Giovanni Cariani rimane ancora incerta. La presenza di altre due copie del dipinto oltre a questa, una al S\u00e9pmuv\u00e9sveszeti Muzeum di Budapest, e una al Museo Fine Art di Houston, hanno reso difficile e non certa l'attribuzione. Fino al \"900 vennero considerati lavori riconducibili a Palma il Vecchio, copie di un ritratto di fanciulla andato perduto.\nStoria.\nIl \"Ritratto di fanciulla\" \u00e8 presente nella galleria di Modena fino dal 1770, forse rubato da Francesco V di Modena durante la sua fuga nel 1859 non essendo presente negli elenchi del 1871. Era catalogato come opera del Giorgione fino a quando nei primi anni del '900 venne collegato con le due opere presenti nei musei esteri, e studiati unitamente.\nLa tela conservata a Budapest ha una provenienza pi\u00f9 certa, faceva parte della collezione veneta di Bartolomeo della Nave, diventando nel 1638 propriet\u00e0 di lord Hamilton. Lo si ritrova nel 1659 esposto nella galleria dell'arciduca Leopoldo Guglielmo. Venne collegato nel 1770 nel Castello di Presburgo e successivamente al castello Reale di Buda, solo dal 1848 collocato nel Museo Nazionale e dal 1902 mai rimosso dalla sua collocazione. Era indicato in catalogo come opera di Palma il Vecchio o del Giorgione, e di Sebastiano del Piombo. Solo dal 1900 venne indicato il Cariani ma senza che nessuno abbia mai saputo porre valide documentazioni, il dipinto infatti dal 1967 \u00e8 catalogato come opera veneta ignorandone l'autore. \nI restauri delle tele non hanno risolto il problema dell'assegnazione, che, per il quadro a Modena, venne indicata nel Cariani solo nel 1937 da Roberto Longhi e in parte confermato da Bernard Berenson. La mancanza di documentazione sulla provenienza della tela rende il quesito di difficile e incerta soluzione.\nDescrizione.\nEntrambe le tele raffigurano una giovane fanciulla, molto bella e molto elegante, di cui non si conosce l'identit\u00e0. La V posta davanti a lei, ha dato non pochi motivi di studio da parte degli storici d'arte. L'interpretazione pi\u00f9 condivisa \u00e8 \"V\" come \"Vivus\" riprendendo l'epigrafia romana.\nLe tele hanno dimensioni differenti, quella di Modena \u00e8 la pi\u00f9 grande e anche la pi\u00f9 ricca di particolari, per questo considerata una copia dell'originale che si ritiene sia quella conservata a Budapest (1515 ?). Le differenze maggiori sono per\u00f2 sugli ornamenti della giovane. Solo su quello conservato nel museo estense, l'abbondante scollatura della giovane, \u00e8 ornata da una catena d'oro con pendente in pietra, e il polso destro da un bracciale con pietre. I dipinti di Budapest e Modena sono identici nei particolari delle pieghe delle grandi maniche, mentre quello di Huston ha molte differenze, per questo viene considerato un'opera successiva e non pi\u00f9 originale.\nLe pieghe delle maniche, non morbide ma con tagli netti, riportano alla tela Gentiluomini e cortigiane, cos\u00ec come la capigliatura nel biondo cascante dei ricci ne \u00e8 un buon collegamento. Questi sono i soli elementi che permettono di considerare il Cariani autore di almeno due delle tre opere."}
{"id": "6780872", "revid": "767487", "url": "https://it.wikipedia.org/wiki?curid=6780872", "title": "Night Owls (gruppo vocale)", "text": "I Night Owls (noti anche come \"Owls\") \u00e8 il pi\u00f9 antico gruppo a cappella femminile negli Stati Uniti e rappresenta il pi\u00f9 antico gruppo a cappella del Vassar College, formatosi nel 1942. Sono un gruppo esclusivamente femminile di jazz a cappella che esegue una gamma di musica dagli standard jazz ai successi pop fino alla musica indie-folk.\nStoria.\nI Night Owls si esibiscono sempre vestiti di nero per rispettare la tradizione della fondazione del gruppo. Nel mezzo dell'epidemia di poliomielite del 1942, sedici studentesse fuggirono di notte dai loro dormitori in quarantena e si intrufolarono nel seminterrato della biblioteca. L\u00ec cantavano e rasserenavano i compagni malati con il loro canto.\nCronologia delle prestazioni.\nIl gruppo si esibisce molte volte durante l'anno accademico di Vassar, inclusi i concerti finali di dicembre e maggio, raccolte di fondi locali, concerti congiunti con altri gruppi Vassar e non Vassar a cappella e altri eventi di Vassar."}
{"id": "6780873", "revid": "767487", "url": "https://it.wikipedia.org/wiki?curid=6780873", "title": "Yoru wa mijikashi aruke yo otome", "text": ", distribuito a livello internazionale con il titolo The Night Is Short Walk on Girl, \u00e8 un lungometraggio d'animazione giapponese diretto da Masaaki Yuasa, uscito nelle sale giapponesi il 7 aprile 2017. Il film \u00e8 tratto dall'omonimo romanzo di Tomihiko Morimi.\nTrama.\nUna giovane studentessa universitaria, della quale non viene mai svelato il nome ma viene genericamente chiamata \"la ragazza dai capelli corvini\", trascorre un'avventurosa nottata in una eccentrica e surreale Kyoto. In un susseguirsi di feste, inseguimenti e incontri con personaggi bizzarri, una singola notte sembra dilatarsi nel tempo e durare un anno intero, diventando una sorta di odissea notturna, scandita in quattro stagioni, che ruota intorno al campus universitario della citt\u00e0.\nProduzione.\nNel dicembre del 2016 fu annunciato che Masaaki Yuasa stava lavorando a un film animato tratto da \"Yoru wa mijikashi aruke yo otome,\" un best seller di Tomihiko Morimi del 2006. Il romanzo aveva venduto pi\u00f9 di un milione di copie in Giappone e, nel 2007, si era aggiudicato il premio e il secondo posto al . La produzione annunci\u00f2 anche che l'attore e cantante avrebbe dato la voce al protagonista maschile della storia.\nAll'inizio del 2017 venne reso noto il cast completo dei doppiatori e annunciata la partecipazione della band Asian Kung-Fu Generation alla realizzazione della colonna sonora. Il film riuniva cos\u00ec il gruppo che aveva gi\u00e0 lavorato alla serie animata , uscita in Giappone nel 2010, tratta da un altro romanzo di Tomihiko Morimi, con Masaaki Yuasa alla regia, Makoto Ueda alla sceneggiatura, il character design originale di e la collaborazione degli Asian Kung-Fu Generation. \"Yoru wa mijikashi aruke yo otome\" rappresenta quindi una sorta di sequel ideale della serie del 2010, con la quale ha degli elementi in comune, come l'ambientazione (la citt\u00e0 di Kyoto), lo stile grafico, i colori lisergici e alcuni dei personaggi.\nAmbientazione.\nMolti luoghi di Kyoto vengono nominati o sono ben riconoscibili nel film, come il quartiere Pontoch\u014d e le sponde del fiume Kamogawa, zone dove \u00e8 ambientata la parte iniziale della notte, associata alla stagione primaverile. La seconda parte, associata all'estate, ha luogo invece nel parco , nell'area del santuario di Kamo dove, nel mese di agosto, si svolge il . La terza parte, associata all'autunno, si svolge per la maggior parte nell'area dell'Universit\u00e0 di Kyoto e viene menzionato anche il santuario di Yoshida, situato accanto al campus universitario. \nColonna sonora.\nLe musiche del film sono state composte da , mentre il brano \"Kouya o Aruke\" degli \u00e8 stato usato come tema principale. La canzone usc\u00ec in Giappone prima del film, nel marzo 2017, quando la band pubblic\u00f2 un singolo con due tracce e un DVD con il video musicale di \"Kouya o Aruke.\"\nDistribuzione.\nDate di uscita.\nIl film ha debuttato in Giappone il 7 aprile 2017, in 120 sale Toho, e raggiunse subito il settimo posto nella classifica settimanale dei film pi\u00f9 visti.\nNegli Stati Uniti \u00e8 stato proiettato in anteprima il 19 agosto 2017, all'AnimeFest di Dallas, mentre il 20 ottobre 2017 c'\u00e8 stata la prima ufficiale, durante il festival Animation Is Film (AIF) di Los Angeles. I diritti per la distribuzione sono poi stati acquistati da GKIDS che ha diffuso il film nelle sale a partire dal 21 agosto 2018. In Gran Bretagna ha debuttato a Glasgow, il 9 settembre 2017, in un evento organizzato dal Glasgow Youth Film Festival e dal gruppo Scotland Loves Anime, e in seguito \u00e8 stato distribuito nelle sale da Anime Limited a partire dal 4 ottobre 2017.\nEdizioni home video.\nLe edizioni giapponesi DVD e Blu-ray di \"Yoru wa mijikashi aruke yo otome\" sono state pubblicate dalla Toho e messe in commercio dal 18 ottobre 2017, insieme a un'edizione speciale che comprendeva anche un secondo disco con del materiale sulla produzione del film. Nel gennaio del 2018 \u00e8 uscita anche un'edizione per il mercato nordamericano pubblicata da Shout! Factory.\nRiconoscimenti.\n\"Yoru wa mijikashi aruke yo otome\" ha vinto il premio come miglior film d'animazione ai Japan Academy Awards 2018 inoltre \u00e8 il primo lungometraggio giapponese ad aver vinto il primo premio nella categoria \"Best Feature\" (film di almeno 45 minuti di durata) al festival internazionale di Ottawa.\nIl 24 ottobre 2018, l'Academy of Motion Picture Arts and Sciences annunci\u00f2 che \"Yoru wa mijikashi aruke yo otome\" faceva parte di un elenco di lungometraggi animati che erano stati scelti per la possibile candidatura ai premi Oscar 2019, in seguito il film non fu per\u00f2 selezionato tra i cinque candidati finali."}
{"id": "6780898", "revid": "2110845", "url": "https://it.wikipedia.org/wiki?curid=6780898", "title": "Gianluigi Mattia", "text": "Biografia.\nGianluigi Mattia nasce a Venaria Reale e dopo aver frequentato il liceo artistico a Torino, s'iscrive all'Accademia Albertina, dove sar\u00e0 allievo di Felice Casorati, diplomandosi in scenografia. La sua prima esposizione personale la ottiene nel 1961 presso il Circolo degli artisti di Torino. \nNel 1963 si trasferisce a Roma per lavorare come assistente con lo scenografo Ezio Frigerio, continuando in parallelo la sua attivit\u00e0 di pittore. Nel 1965 viene invitato alla Biennale di Parigi. Nel 1967 inizia la sua attivit\u00e0 di docente insegnando prima decorazione all\u2019Accademia di Belle Arti di Bologna, poi all'Accademia di belle arti di Firenze e infine all\u2019Accademia di Belle Arti di Roma. La mostra personale tenuta presso la Galleria Giulia di Roma nel 1974 lo consacra come uno degli artisti italiani significati del '900, da quel momento le sue esposizioni si moltiplicheranno in Italia ed Europa. Nello stesso anno sar\u00e0 presente alla \"Italienische Realisten 1945-1974\" Berlino e alla XXVIII biennale di Milano."}
{"id": "6780899", "revid": "729019", "url": "https://it.wikipedia.org/wiki?curid=6780899", "title": "Pattinaggio di figura ai XXIII Giochi olimpici invernali - Danza su ghiaccio", "text": "Le gare di danza su ghiaccio dei XXIII Giochi olimpici invernali si sono svolte dal 19 (programma corto) al 20 (programma libero) febbraio 2018 presso l'arena del ghiaccio di Gangneung, a Gangneung. La vittoria \u00e8 andata alla coppia canadese formata da Tessa Virtue e Scott Moir, gi\u00e0 oro a Vancouver 2010 ed argento a So\u0109i 2014.\nRecord.\nLa tabella riassume la progressione dei record mondiali stabiliti durante la competizione:"}
{"id": "6780902", "revid": "380453", "url": "https://it.wikipedia.org/wiki?curid=6780902", "title": "Lausanne Universit\u00e9 Club Volleyball 2016-2017 (maschile)", "text": "Questa voce raccoglie le informazioni riguardanti il Lausanne Universit\u00e9 Club Volleyball nella stagione 2016-2017.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria"}
{"id": "6780910", "revid": "36426", "url": "https://it.wikipedia.org/wiki?curid=6780910", "title": "Vassoio di Ventotene", "text": "Il Vassoio di Ventotene \u00e8 un'opera d'arte eseguita da Ernesto Rossi nel 1940 durante il confino nell'isola di Ventotene. Conservato all'Istituto storico della Resistenza in Toscana a Firenze, rappresenta una delle pi\u00f9 vivide testimonianze iconografiche del mondo dei confinati durante la seconda guerra mondiale.\nStoria.\nL'autore, all'epoca pupazzettista e vivace autore di caricature, realizz\u00f2 il vassoio per farne un dono di nozze a suo nipote, Maurizio Ferreri. Lo firm\u00f2 e dat\u00f2 1940. \nIn seguito venne donato a Nello Traquandi, la cui vedova Linda lo lasci\u00f2 all'Istituto fiorentino.\nDescrizione.\nIl vassoio \u00e8 diviso in una scena centrale, con la rappresentazione simbolica del mare e del vento, e quattro riquadri laterali, con scene di vita quotidiana ambientate a Ventotene e contenenti numerosi ritratti. Nei riquadri minori si vedono la via degli Ulivi con la campagna verso punta Eolo, mentre a sinistra una veduta con anziani e bambini lungo via Roma. Le scene principali sono dedicate alla \"Passeggiata\" e al \"Brindisi\".\nLa \"Passeggiata\", ambientata in piazza Castello, mostra i confinati che ammazzano il tempo, ammirando una \"biondona\" che passa, finita forzatamente sull'isola per qualche guaio imprecisato con le autorit\u00e0. Da sinistra si vedono due testimoni di Jeovah, Dino Roberto, Sandro Pertini, Menghest\u00f9 (studente d'ingegneria abissino), la \"biondona\", Giuseppe Pianezza, Umberto Terracini su una sdraio, Paolo Schicchi, Altiero Spinelli, Eugenio Colorni e Mauro Scoccimarro con la consorte Maria Bertoncini. \nIl \"Brindisi\" invece mostra i confinati alla mensa di \"Giustizia e Libert\u00e0\", che festeggiano l'ennesima scadenza del periodo di confino di Nino Woditzka, che per\u00f2 veniva poi puntualmente rinnovato prima della vera e propria scarcerazione. Vi si vedono, da sinistra, il capomensa Nello Traquandi, Angelo Bonizzoli e vari anarchici e cuochi della mensa, seguiti da Francesco Fancello, Ernesto Rossi, Nino Woditzka, Riccardo Bauer, Marco Maovaz (fucilato poi dai nazifascisti a Trieste), Vincenzo Calace, due albanesi non meglio identificati, Giovanni Gervasoni, Giobatta Domaschi (poi morto nel campo di concentramento di Mauthausen), e lo stipettaio Gigino. \nLe scene sono pervase da una certa ironia e un vitale ottimismo, che documenta come gli intellettuali confinanti reagivano alla dura segregazione imposta dal regime."}
{"id": "6780916", "revid": "228587", "url": "https://it.wikipedia.org/wiki?curid=6780916", "title": "Masayuki Suzuki", "text": ""}
{"id": "6780919", "revid": "36426", "url": "https://it.wikipedia.org/wiki?curid=6780919", "title": "Testimoni di Jeovah", "text": ""}
{"id": "6780920", "revid": "648716", "url": "https://it.wikipedia.org/wiki?curid=6780920", "title": "Codice Robertsbridge", "text": "Il Codice Robertsbridge \u00e8 un manoscritto di musica del XIV secolo (1360 ca.) che contiene i pi\u00f9 antichi ritrovamenti di musica scritta specificamente per uno strumento a tastiera. Una prima datazione faceva risalire il Codice intorno al 1330, ma ricerche pi\u00f9 recenti suggeriscono una data posteriore, di poco dopo il 1350.\nIl termine codice \u00e8 in qualche modo fuorviante, poich\u00e9 la sezione musicale del reperto comprende solo due fogli, uniti a un pi\u00f9 voluminoso manoscritto proveniente da Robertsbridge, nel Sussex, Regno Unito.\nIl volume contiene sei pezzi, tre \"estampie\" e tre arrangiamenti di mottetti. Due di questi mottetti sono di Philippe de Vitry e provengono dal Roman de Fauvel. Le musiche sono tutte anonime e scritte in intavolatura, la voce superiore come neumi su pentagramma e la voce inferiore in lettere. Le \"estampie\" sono a 2 voci, spesso realizzate sotto forma di \"organum\" per quinte o \"hoquetus\". Lo strumento probabilmente usato per suonare i brani contenuti nel manoscritto fu l'organo.\nIl manoscritto fu considerato italiano e afferente allo stile del Trecento Italiano per il contenuto e il chiaro uso di \"puncti divisionis\" (punti di divisione). Oggi gli studiosi attribuiscono al codice origini anglosassoni.\nIl Codice Robertsbridge \u00e8 stato rinvenuto nel 1897 ed \u00e8 attualmente conservato nella British Library."}
{"id": "6780921", "revid": "729019", "url": "https://it.wikipedia.org/wiki?curid=6780921", "title": "Sweet Baby James (brano musicale)", "text": "Sweet Baby James \u00e8 un brano musicale scritto da James Taylor e pubblicato nel 1970 nell'omonimo album. Inizialmente la canzone era stata pubblicata come singolo ma non aveva riscosso un gran successo. Tuttavia il brano \u00e8 il pi\u00f9 conosciuto ed apprezzato fra quelli della sua produzione.\nStoria.\nLa canzone fu scritta da James Taylor per suo nipote, il figlio di suo fratello Alex, che era stato appunto chiamato James. Il brano \u00e8 un misto tra una \"canzone da cowboy\" e una ninna nanna. Il brano fu ideato dal cantautore mentre viaggiava attraverso la Carolina del Nord, diretto ad incontrare suo nipote per la prima volta.\nLa canzone \u00e8 al ritmo di valzer, il coro richiama alla memoria una ninna nanna, con un riferimento alla tradizionale Rock-ae bye Baby."}
{"id": "6780949", "revid": "2038157", "url": "https://it.wikipedia.org/wiki?curid=6780949", "title": "Jorrit Tornquist", "text": "Pur essendo presente in numerose collezioni d\u2019arte, la sua fama \u00e8 dovuta anche a progetti di colorazione di grandi complessi architettonici.\nBiografia.\nJorrit Tornquist \u00e8 nato a Graz. Ha fra i suoi antenati alcuni personaggi di spicco, sia nel mondo dell\u2019arte, come Eduard Robert Henze (1827-1906) pittore e scultore, autore, fra le altre, della scultura \u201cLa Fama\u201d, posta in cima alla cupola della Kunstakademie di Dresda; sia di quello tecnico-scientifico, come Alexander Tornquist (1868 - 1944), geologo di fama internazionale.\nNel suo curriculum scolastico vi sono dapprima studi di biologia' e poi, nel 1958, presso il politecnico di Graz, di architettura, dove ha modo di dedicarsi anche alla scultura e alle prime prove di pittura, tendenzialmente figurative. A partire dal 1959 decide di dedicarsi allo studio dei principi del colore e delle sue applicazioni, dando avvio contemporaneamente alla sua attivit\u00e0 artistica. Nel frattempo si avvicina a movimenti politici e artistici che cercavano di dare voce ad alcune istanze di rinnovamento sociale; a causa del suo rifiuto di svolgere il servizio militare, decide di trasferirsi in Italia, dove, grazie agli auspici dell\u2019artista Getulio Alviani, si stabilisce a Sesto san Giovanni.\nNel 1966 espone per la prima volta presso la galleria Vismara di Milano. Nello stesso anno entra a far parte del Forum Stadtpark di Graz, nel 1967 firma insieme agli artisti Richard Kriesche e Helga Philipp il manifesto di fondazione del Gruppo Austria, in cui auspica una maggiore apertura del mondo culturale austriaco verso i nuovi linguaggi artistici.\nSuccessivamente fonda il gruppo Team Colore (1972), diventa membro del Color Center di Tokyo (1974), partecipa alle attivit\u00e0 del gruppo Surya (1977) teorizzato dal critico Enzo Biffi Gentili.\nIn contemporanea alla sua attivit\u00e0 di artista procede quella di progettista del colore: dai primi interventi presso la Caffetteria dello studente a Graz (1966), in collaborazione con l\u2019architetto J\u00f6rg Mayr), per arrivare a collaborare alla realizzazione di grandi complessi architettonici fra i quali spicca il termovalorizzatore di Brescia (1996).\nNel 1987 Jorrit Tornquist d\u00e0 vita ad una performance intitolata \u201cApartheid\u201d nella sua citt\u00e0 di origine, Graz, volta a sensibilizzare l\u2019opinione pubblica sui diritti di tutte le forme viventi. Nel 1992 ottiene la cittadinanza italiana, pur mantenendo quella austriaca.\nNel 1995 fonda il gruppo Color&amp;Surface: Barcelona-Milano-Wien, che si occupa di progetti cromatici pubblici e privati.\nArtista.\nPeriodo mistico: 1958-1969.\nLe prime prove di pittura sono ancora inserite in un ambito post-cubista e guardano in particolare all\u2019esperienza di Feininger; a partire dagli anni Sessanta, invece, Tornquist si dedica a una sperimentazione basata su uno studio pi\u00f9 approfondito e sistematico sulla natura dei colori. Lo studio della teoria dei colori di Rudolf Steiner, fondatore della antroposofia, la cui influenza \u00e8 stata determinante per tanti artisti del XX secolo (da Kandinskij a Mondrian, a Malevic), lo porta ad appassionarsi alle teorie orientali.\nPer un breve periodo indaga il mondo del simbolo, cercando di penetrare pi\u00f9 a fondo la struttura inconscia della psiche, adoperando materiali vari:\"\u00abIo cercavo di contrapporre il contenuto mistico-simbolico alla realt\u00e0 intrinseca del materiale utilizzato. I materiali erano ferro arrugginito e lucidato, catrame, cemento, specchio ecc\u2026 le configurazioni delle loro forme dovevano richiamare associazioni di: porte, organismi, fonti ecc\u2026\u00bb\".\nGli studi sulla luce.\nIn una fase successiva, partendo dal fatto che la luce \u00e8 composta dalla somma dei colori (i sette colori di Newton) e che d\u00e0 come esito ultimo il bianco, Tornquist elabora una sequenza di colori (cerchio cromatico) che, ripetuta sulla superficie della tela, cerca di comunicare una sensazione di equilibrio e di armonia, come quella a cui tendono i mandala buddhisti. Questa sequenza di colori viene anche applicata alla scultura, dando origine a opere ispirate alla Colonna infinita di Costantin Brancusi (Opus 111, Opus 171). Infine, arriva a concepire una struttura tridimensionale generata dando ai diversi colori una funzione precisa:\"\u00abIl colore non era pi\u00f9 inteso come luce, ma come forza direzionale verso uno stato d\u2019animo, tutti i colori insieme in equilibrio dinamico, come un equilibrio che ha la necessit\u00e0 di orientarsi (\u2026) Il reticolo era inteso come scheletro con il quale le emozioni creavano una tensione\u2026\u00bb\".\nPeriodo scettico-scientifico: dal 1970.\nAbbandonata la fase \u201cmistica\u201d della sua ricerca, Jorrit Tornquist si concentra sulle qualit\u00e0 intrinseche del colore e sulle sue capacit\u00e0 di influenzare i nostri stati d\u2019animo. La sua conclusione \u00e8 che il mondo che conosciamo \u00e8 in realt\u00e0 da noi sottoposto a continui aggiustamenti, a diverse interpretazioni, tanto che \u00e8 impossibile definire una verit\u00e0 definitiva, data una volta per tutte, ma che questa sia piuttosto un adattamento continuo alle nostre esigenze per permetterci di orientarci nel mondo. Giunge quindi ad una conclusione scettica scientifica: il mondo stesso sarebbe quindi non afferrabile. La sua pittura, da quel momento, cerca di tradurre in opera questa stessa idea cercando \"\u00abdi inserire nel quadro fenomeni percettivi come: luce, ombra, prospettiva aerea, nebbia, ecc.\u00bb\".\nSpazio nebbia; Quattro Stagioni.\nAd esempio, in \u201cSpazio nebbia\u201d del 1973 inserisce in una sorta di scatola una serie di aste di colore progressivamente digradante verso tonalit\u00e0 pi\u00f9 spente.\nUn\u2019opera interessante ispirata alle \"Quattro stagioni\" si traduce in quattro dipinti, commentati da un testo che ne spiega l\u2019intento: \"\u00absilenzio / freddo / neve, ghiaccio\"\"cirri celesti / terra lieve / verde germinante / prima fioritura / mormorio delle acque / suoni di flauto\"\"Vibrazione dell\u2019aria / ronzio delle api / mezzogiorno / campo di grano maturo / girasole / profumo di fieno / frinire di cicale / splendore / calore, festa, alta stagione / fanfare\"\"languidezza / terra greve / crisantemi / brina / banchi di nebbia / oboe\u00bb\"\nMiscuglio.\nNella serie intitolata \u201cMiscuglio\u201d, procede con una rigorosa definizione dei colori di partenza, per ottenere nel loro miscuglio uno \"stimolo prestabilito\".\nProva anche a inserire delle parole all\u2019interno del quadro, facendo in modo che la forma dei caratteri e i colori scelti interpretino immediatamente lo stimolo suscitato dalla parola stessa.\nAndando pi\u00f9 a fondo nella sua ricerca indaga le possibilit\u00e0 espressive degli elementi di cui \u00e8 composta la pittura: il telaio, la tela, la materia del colore. Lasciando scoperta una parte del telaio ne dipinge in trasparenza sulla tela la continuazione ideale.\nArricciando la tela in punti strategici del quadro, dipinge l\u2019incidenza della luce su di essa; utilizzando materiali come cartapesta o gesso ne esalta la matericit\u00e0, attraverso un uso sapiente della luce e dell\u2019ombra.\nFondamentale per lui diventa la riflessione sulla parola tedesca \"wahr-nehmen\", che traduce l\u2019italiano \u201cpercepire\u201d, in tedesco sarebbe letteralmente \u201cprendere come vero\u201d; ma essendo le nostre percezioni sempre condizionate dall\u2019ambiente, che ci porta a volte a gravi errori di valutazione, Tornquist aggiunge fra i due termini il punto di domanda: wahr?nehmen.\nPur venuto a contatto con i protagonisti dell\u2019arte cinetica e programmata, rappresentati soprattutto nel Gruppo T di Milano e successivamente nel Gruppo N di Padova, Tornquist ora ne prende accuratamente le distanze. La sua concezione creativa infatti lo porta a non farsi dominare completamente da una idea automatica e ripetitiva, ma ad aggiungere sempre una dimensione personale, frutto di una visione individuale, che comunque rimanda ad una dimensione spirituale, mai comunque abbandonata; non \u00e8 un caso la sua adesione al gruppo Surya, volto a far emergere da una pittura astratta le connotazioni spirituali.\"\u00abIl colore comunica i sentimenti tramite la strada diretta della percezione sensitiva senza la necessit\u00e0 di dover ricorrere alla coscienza. Il colore agisce sui sentimenti e cos\u00ec influenza il nostro stato biologico.\u00bb\"\nProgettista del colore - Color consultant.\nIn seguito agli studi in architettura e alle sue indagini sul colore, Jorrit Tornquist \u00e8 stato spesso chiamato da enti pubblici e privati a collaborare alla progettazione cromatica per l\u2019inserimento di edifici e strutture architettoniche in ambienti sia urbani che rurali. Il colore diviene l\u2019occasione di aumentare in misura essenziale il valore funzionale e culturale del progetto, ma anche di migliorarne la portata sociale.\nIn ordine cronologico queste sono le pi\u00f9 significative:\nIspirandosi alle luci riflesse nelle cattedrali gotiche, la cui somma dei colori risulta acromatica, applica al soffitto delle lamelle in polistirolo dipinto quattro colori: due primari (giallo e rosso) e due complementari (verde e viola) che interagiscono fra di loro. La variazione del punto di vista d\u00e0 luogo anche a sensazioni diverse. Anche i mobili, disegnati dall'arch. J\u00f6rg Mayr, giocano sugli stessi colori.\nAigen im Ennstal \u00e8 una cittadina a vocazione turistica nella regione della Stiria a circa 600 metri d\u2019altezza. Per questa ragione per molti mesi all\u2019anno \u00e8 coperta di neve; nella scelta dei colori di una scuola alberghiera si \u00e8 anche pensato alle piante: caduche (ossia che perdono le foglie durante l\u2019inverno) di fronte alle pareti bianche; sempreverdi di fronte alle parti color verde (in una tonalit\u00e0 scura ad imitare l\u2019ombra delle piante) o in legno naturale. Il tetto \u00e8 stato ricoperto di erba.\nSi tratta di un complesso di sette grandi condomini, a cui sono stati applicati i colori del cerchio cromatico: pi\u00f9 tenue per le facciate rivolte verso l\u2019interno, per dare l\u2019impressione di maggiore ampiezza, pi\u00f9 scuro verso l\u2019esterno per comunicare un senso di compattezza.\nIn questo caso si \u00e8 scelto di basarsi sui colori primari blu, rosso e giallo, digradanti verso l\u2019alto, in modo da confondersi poi con i colori del cielo.\nDi solito questo tipo di strutture hanno il colore grigio del cemento. In questo caso Tornquist sceglie una sequenza di colori disposti a losanga che si innestano nell\u2019ambiente. \nJakominiplatz \u00e8 una piazza di snodo di molte linee tranviarie della citt\u00e0. Non \u00e8 quindi un luogo dove stazionare, ma di movimento; per questo, per i pali dell\u2019illuminazione, ognuno corredato da cinque bracci con i corrispondenti lampioni, \u00e8 stato scelto il giallo, che invita all\u2019azione, ma anche a prestare costante attenzione agli eventuali pericoli, mentre per le pensiline sono stati scelti colori neutri, che si fondono col grigio della strada.\nProbabilmente il suo capolavoro, ben visibile percorrendo l\u2019autostrada Torino-Venezia. La sfida era di trasformare un complesso destinato all\u2019incenerimento dei rifiuti ricavandone calore da destinare al teleriscaldamento, in un insieme di volumi che, pur rivelando la loro funzione, sapessero inserirsi armoniosamente nel paesaggio. Per questo la scelta del colore dominante, dopo una attenta osservazione dell\u2019atmosfera della campagna bresciana, \u00e8 caduta su una variazione di colori grigio azzurri; la visione da sud, invece, destinata a dialogare con la vegetazione, predilige il verde. Secondo le parole dell\u2019artista quest\u2019opera \u00e8 stata concepita \"\u00abnell\u2019ottica di un post-industrialismo pi\u00f9 umano. In questo senso si pu\u00f2 parlare di significativit\u00e0, addirittura di bellezza anche a proposito di strutture produttive. Quello che \u00e8 utile pu\u00f2 essere bello\u00bb\".\nNell\u2019ottica della trasformazione dell\u2019impianto, risalente al 1960, si \u00e8 provveduto dapprima ad abbattere alcuni edifici, edificandone poi altri. In particolare la ciminiera \u00e8 affiancata da un camino alto 80 metri, la cui colorazione varia partendo dal basso con un rosso che si trasforma mano a mano in colori sempre pi\u00f9 freddi, dando l\u2019impressione di fondersi nello spazio del cielo. In questo senso il camino diventa assume un valore scultoreo, di volume che \u201ccontrapponendosi alla bellezza del parco, lo valorizza\u201d.\nEssendo il complesso costituito da vari edifici senza coerenza architettonica, si \u00e8 preferito dare loro una colorazione neutra, concentrandosi invece solo su alcuni elementi architettonici, posti su punti visivamente strategici, in funzione di segnale.\nSituato all\u2019interno del Parco Sud, caratterizzato quindi ancora da ampi spazi verdi, si caratterizza per una lunga parete decorata a \u201conde\u201d, tramite l\u2019utilizzo di pannelli metallici colorati in sfumature di azzurro. Questo motivo intende riferirsi, in maniera ludica, alla funzione della struttura.\nIl progetto di colore nasce da due esigenze distinte: da una parte si tratta di creare un ambiente gradevole e confortevole, che aiuti il paziente anche dal punto di vista visivo a meglio sopportare il luogo di cura; dall\u2019altra di rendere immediatamente comprensibile la funzione dei diversi ambienti e i percorsi interni alla struttura.\nI colori scelti vanno dal nero per il primo pilone di sostegno, a sottolineare un\u2019idea di robustezza, che vira verso tonalit\u00e0 digradanti di grigio fino al rosso ALFA ROMEO per il pilone di approdo, a ricordo della famosa fabbrica di auto situata precedentemente nell\u2019area del Portello.\nProgettato per l\u2019accesso all\u2019area Expo, si caratterizza per una progressione di varianti del grigio, invertita per i due versanti del ponte stesso; il risultato \u00e8 un\u2019impressione di dinamismo, oltre che di variabilit\u00e0 in condizioni differenti di luce.\nTeorico del colore.\nInizialmente interessato alle teorie di Rudolf Steiner, Jorrit Tornquist attraverso di lui viene a scoprire la Teoria dei colori di Goethe, che si opponeva a quella di Newton.\nDa l\u00ec in poi ha indagato il mondo del colore in tutti i suoi aspetti, partendo dalla fisiologia dell\u2019occhio, fino alle influenze che i diversi colori provocano sulla nostra psicologia, e quindi sulle loro applicazioni pratiche. Il risultato di anni di studio \u00e8 un libro Colore e Luce, che pu\u00f2 essere considerato un compendio di tutto quello che c\u2019\u00e8 da sapere sull\u2019argomento.\nPerformances.\nAction Apartheid.\nJorrit Tornquist ha sempre concepito il suo lavoro artistico anche nel suo aspetto politico. Nel 1987, si \u00e8 posto il problema del trattamento crudele a cui vengono sottoposti gli animali nell\u2019epoca dell\u2019allevamento industriale. Nasce quindi una performance che l\u2019artista descrive cos\u00ec:\n\"\u00abNel 1987 si tenne a Graz per l\u2019Autunno Stiriano una mostra dal titolo \u201cAnimalart\u201d, ed io risultai uno degli artisti invitati. Le opere d\u2019arte dovevano essere costruite utilizzando animali. Io proposi un\u2019opera che contestava l\u2019utilizzo di animali. A causa di ci\u00f2, non venni accettato e nacquero aspre polemiche. Decisi di oppormi. Tramite sponsorizzazioni di banche e del comune stesso, che mi diede il permesso per l\u2019azione che denominai Apartheid.\"\"Partii con la stampa di affiche triangolari con la dichiarazione dei diritti degli esseri viventi:\"\"\"libert\u00e0\": \"ogni essere ha diritto alla vita, alla libert\u00e0 ed alla sicurezza del proprio essere. Ad ogni essere spettano tutti i diritti e tutte le libert\u00e0, senza distinzione alcuna, per ragioni di specie o di altro genere.\"\"fraternit\u00e0: tutti gli esseri nascono liberi ed eguali in dignit\u00e0 e diritti. Essi devono agire gli uni verso gli altri in spirito di fratellanza.\"\"eguaglianza: tutti sono uguali e hanno gli stessi diritti, senza alcuna discriminazione. Nessuna forma vivente potr\u00e0 essere tenuta in stato di schiavit\u00f9 o di servit\u00f9.\"\"\"Queste affiche furono distribuite il giorno prima della mostra a varie persone, particolarmente studenti, ed affisse in tutti i punti dove la vita non veniva rispettata. I luogi scelti furono molto diversi, non solo le entrate della mostra stessa e i relativi manifesti, ma anche scuole, negozi di animali, multinazionali ecc.\"\"All\u2019inaugurazione arrivai vestito di nero con una benda sull\u2019occhio destro con la scritta APARTHEID. L'occhio sinistro portava una lente a contatto che simulava un occhio di gatto. Invitai molti studenti a venire a fotografarmi con flash, anche senza rullino, perch\u00e9 la persona pi\u00f9 fotografata appare sempre come la pi\u00f9 importante.\"\"Accordai con la televisione ed alcuni giornalisti un incontro a mezzogiorno sulla piazza principale della citt\u00e0 (Hauptplatz). Su questa piazza si trova la fontana con la statua in onore di Erzherzog Johann Baptist Joseph Fabian Sebastian, arciduca d\u2019Austria (Firenze, 20 Gennaio 1782 - Graz, 11 Maggio 1859), egli \u00e8 considerato il padre della Stiria odierna, in quanto introdusse in Austria leggi molto umane ed anche le leggi che regolano ancora oggi la caccia.\"\"Raggiunsi con un carrello elevatore prestatomi dal comune la statua e le passai la mia benda ed anche l\u2019occhio di un gatto. Ovviamente la benda era pi\u00f9 grande della mia e l\u2019occhio un fanalino di coda per bicicletta, che tenevo nella tasca della giacca. Purtroppo l\u2019impresa si complic\u00f2 perch\u00e9 il comune non fece i conti con gli scalini che quasi inibivano l\u2019arrivo alla testa. Il pubblico, inizialmente non previsto, col tempo che trascorse, riemp\u00ec la piazza. Finalmente riuscii a compiere la mia azione, concludendola con il lancio di tre rose, una alla volta, alla folla e pronunciando le famose parole: libert\u00e8, egalit\u00e8, fraternit\u00e8\u00bb.\"\nMusei.\nI musei in cui sono esposte le opere di Tornquist sono:"}
{"id": "6780950", "revid": "296631", "url": "https://it.wikipedia.org/wiki?curid=6780950", "title": "Problema dei tre corpi (disambigua)", "text": ""}
{"id": "6780973", "revid": "123534335", "url": "https://it.wikipedia.org/wiki?curid=6780973", "title": "Fangoria (rivista)", "text": "Fangoria \u00e8 una rivista statunitense dedicata al cinema dell'orrore, pubblicata a partire dal 1979.\nStoria.\nI primi sei numeri della rivista sono dedicati al cinema fantastico, nell'intento di affiancare la popolare rivista di fantascienza \"Starlog\". A partire dal numero 7, il magazine si dedica prevalentemente al genere horror. La popolarit\u00e0 di \"Fangoria\" cresce rapidamente sotto la guida degli editor Robert Martin, David Everitt, Anthony Timpone, Chris Alexander e Ken Hanley, e l'attenzione della rivista contribuisce a lanciare fenomeni cinematografici come \"La casa\" (\"The Evil Dead\"). Fra gli anni ottanta e i novanta ne vengono pubblicate edizioni estere, con redazioni autonome in vari paesi, fra cui l'Italia, il Giappone e la Cecoslovacchia. Minacciata dalla crisi della carta stampata, nel 2018 la rivista viene acquistata dalla societ\u00e0 americana Cinestate, che ne cura il rilancio editoriale."}
{"id": "6780975", "revid": "729019", "url": "https://it.wikipedia.org/wiki?curid=6780975", "title": "SeaSat", "text": "Il SeaSat, a volte indicato anche come Seasat 1 o Seasat-A, \u00e8 un satellite NASA non pi\u00f9 attivo. Lanciato nel 1978, il SeaSat \u00e8 stato il primo satellite appositamente progettato per il telerilevamento degli oceani terrestri, per effettuare il quale era dotato del primo radar ad apertura sintetica (SAR) mai inviato nello spazio.\nMissione.\nLa missione del SeaSat era quella di dimostrare la possibilit\u00e0 di monitorare i fenomeni oceanografici attraverso una rete di satelliti e di aiutare a determinare i requisiti che un sistema operativo di telerilevamento degli oceani dovesse avere. Gli obbiettivi specifici erano quelli di raccogliere dati sui venti presenti sulla superficie marina, sulla temperatura di tale superficie, sull'altezza delle onde, sulla topografia oceanica e su quella della banchisa e sull'acqua atmosferica.\nStrumentazione.\nAl fine di raggiungere i sopraelencati obbiettivi, il SeaSat, che arrivava al peso di 1.800,0\u00a0kg, era stato dotato dei seguenti strumenti scientifici:\nLancio e operativit\u00e0.\nIl SeaSat \u00e8 stato lanciato il 28 giugno 1978 dal complesso di lancio 3 della Base aerea Vandenberg grazie ad un razzo Atlas E/F ed \u00e8 stato poi posto in un'orbita geocentrica quasi polare ad una quota di circa 800\u00a0km. Il SeaSat ha operato per 106 giorni, il 10 ottobre 1978, infatti, un massivo corto circuito del sistema elettrico del satellite ha reso impossibile mantenere i contatti con il SeaSat.\nMolti componenti delle successive missioni di telerilevamento sono stati basati sull'esperienza del SeaSat. Tra questi si possono annoverare i radar che hanno volato su diverse missioni dello Space Shuttle, gli altimetri presenti su satelliti come il TOPEX/Poseidon e i diffusometri montati su satelliti come l'NSCAT, il QuikSCAT e il Jason 1.\nDati del SAR rilasciati nel 2013.\nIn occasione del trentacinquesimo anno dal lancio del SeaSat, l'Alaska Satellite Facility ha rilasciato i dati raccolti dal SAR del SeaSat nuovamente digitalizzati. Fino a questo rilascio, i dati raccolti dal SAR erano rimasti archiviati su nastro magnetico, mentre le immagini erano disponibili solo su pellicola, e nessuno dei due supporti consentiva l'analisi quantitativa possibile con i nuovi metodi di archiviazione digitale. A partire dal 2012, l'Agenzia Spaziale Europea, nell'ambito del programma di conservazione dei dati delle missioni \"storiche\" di una certa rilevanza (LTDP - Long Term Data Preservation Program), si \u00e8 occupata di recuperare e inventariare i dati di SeaSat che erano stati acquisiti durante la vita operativa della missione. Il recupero dei dati e della relativa documentazione \u00e8 stato effettuato con lo scopo di ricreare una catena di processamento e di rendere disponibili le immagini online.\nTeorie cospirative.\nIl SeaSat era capace di rilevare le scie dei sottomarini in fase di immersione, una capacit\u00e0, questa, che non era stata anticipata prima del lancio del satellite. Quando ci\u00f2 si venne a sapere, nacque la teoria cospirativa secondo la quale il SeaSat era stato intenzionalmente spento quando era stata scoperta questa sua capacit\u00e0, mascherando il tutto con la scusa del guasto all'impianto elettrico."}
{"id": "6780977", "revid": "1185701", "url": "https://it.wikipedia.org/wiki?curid=6780977", "title": "Tuyana Dashidorzhieva", "text": ""}
{"id": "6781016", "revid": "76963", "url": "https://it.wikipedia.org/wiki?curid=6781016", "title": "Julie Dawn Cole", "text": "Biografia.\nNata nel 1957 a Guildford esordisce a soli 14 anni nel film \"Willy Wonka e la fabbrica di cioccolato\" di Mel Stuart dove interpreta la viziata Veruca Salt. Si \u00e8 sposata nel 1991 con l\u2019attore Nick Wilton da cui ha avuto due figli. La coppia ha divorziato nel 2002."}
{"id": "6781021", "revid": "1775883", "url": "https://it.wikipedia.org/wiki?curid=6781021", "title": "King's Dead", "text": "King's Dead \u00e8 un singolo dei rapper statunitensi Jay Rock, Kendrick Lamar e Future e del cantante britannico James Blake, il secondo estratto dalla colonna sonora del film \"Black Panther\" e pubblicato l'11 gennaio 2018. La canzone ha vinto il premio per la Miglior interpretazione rap e ha ricevuto una nomination per la Miglior canzone rap ai Grammy Awards del 2019.\nVideo musicale.\nIl video musicale \u00e8 stato pubblicato il 15 febbraio 2018 sul canale Vevo-YouTube di Jay Rock ed \u00e8 diretto da Dave Free e Jack Begert.\nTracce.\nTesti e musiche di Kendrick Duckworth, Johnny McKinzie, Nayvadius Wilburn, James Litherland, Michael Williams II, Samuel Gloade, Antwon Hicks, Mark Spears e Travis Walton, eccetto dove indicato.\nRemix.\nL'8 marzo 2018 XXXTentacion e Joey Badass hanno pubblicato un remix del singolo."}
{"id": "6781022", "revid": "834", "url": "https://it.wikipedia.org/wiki?curid=6781022", "title": "The Good Guys and the Bad Guys", "text": ""}
{"id": "6781033", "revid": "125869569", "url": "https://it.wikipedia.org/wiki?curid=6781033", "title": "Alien vs. Predator (videogioco arcade 1994)", "text": "Alien vs. Predator (\u30a8\u30a4\u30ea\u30a2\u30f3VS\u30d7\u30ec\u30c7\u30bf\u30fc) \u00e8 un videogioco d'azione \"beat 'em up\" sviluppato e pubblicato dalla Capcom per il sistema arcade CPS-2 nel 1994. Il giocatore pu\u00f2 controllare fino a tre personaggi su quattro giocabili scegliendo tra umani e Predator in una battaglia contro xenomorfi e soldati umani criminali. Il gioco ebbe una buona accoglienza sia da parte del pubblico che della critica e divent\u00f2 un classico per molti fan del genere \"beat 'em up\", ma non fu mai portato su nessuna piattaforma domestica.\nTrama.\nLa citt\u00e0 immaginaria di San Drad (una possibile traduzione erronea di \"San Dorado\", \u30b5\u30f3\u30fb\u30c9\u30e9\u30c9), in California, \u00e8 stata invasa dagli xenomorfi e i marines coloniali potenziati ciberneticamente Dutch Schaefer e Linn Kurosawa si ritrovano abbandonati dai loro superiori e messi con le spalle al muro da un'orda di alieni. Prima che vengano uccisi compaiono due Predator che eliminano gli xenomorfi. Essi propongono ai due umani un'alleanza per fermare l'infestazione aliena. Dopo aver distrutto l'alveare degli xenomorfi i protagonisti scoprono che la loro presenza sulla terra \u00e8 il risultato di un progetto di guerra biologica diretto dal rinnegato generale Bush che lavora per la compagnia Weyland-Yutani. Salgono quindi sulla nave militare del generale quando questa decolla, uccidono la regina degli xenomorfi dopo che essa ha a sua volta ucciso Bush, e programmano la nave per farla schiantare su San Drad causando una grossa esplosione che elimina tutti gli alieni. Il guerriero Predator cede le sue lame da polso a Linn e Dutch in segno di riconoscimento delle loro capacit\u00e0 di guerrieri prima di ripartire per lo spazio. Linn chiede ai due Predator perch\u00e9 abbiano scelto di aiutarli, e la vaga risposta dei due alieni lascia lei e Dutch perplessi a chiedersi se dovranno combattere contro di loro la prossima volta che decideranno di tornare sulla terra.\nModalit\u00e0 di gioco.\n\"Alien vs. Predator\" adotta un sistema di controlli con joystick a otto direzioni e tre pulsanti: uno per attaccare, uno per saltare e uno per sparare. I cabinati standard permettevano a tre persone di giocare contemporaneamente sebbene in alcuni cabinati pi\u00f9 piccoli fosse possibile giocare soltanto in due. Sono disponibili quattro personaggi giocabili: due soldati cyborg, il maggiore Dutch Schaefer e il tenente Linn Kurosawa, e due Predator denominati semplicemente \"guerriero\" e \"cacciatore\". Tre di questi quattro sono equipaggiati con un'arma adatta a combattere nella mischia: una katana per Linn, una sorta di arma lunga dotata di lame per il cacciatore e una lancia retrattile per il guerriero. Dutch non possiede armi del genere ma pu\u00f2 colpire i nemici con il proprio braccio cibernetico; inoltre pu\u00f2 brandire qualsiasi arma da mischia lasciata cadere dagli altri personaggi, invece di lanciarla come fanno gli altri. Ogni personaggio \u00e8 dotato anche di un'arma in grado di sparare proiettili per gli attacchi a distanza. Linn usa una pistola a fuoco rapido, Dutch ha un'arma da fuoco integrata nel braccio artificiale ed entrambi i Predator usano dei cannoni al plasma montati su una spalla. Le munizioni sono indicate da un contatore nella parte inferiore dello schermo; quando l'indicatore \u00e8 vuoto il personaggio non pu\u00f2 sparare finch\u00e9 il contatore non si ricarica. Le munizioni di Linn si ricaricano pi\u00f9 velocemente e ci\u00f2 consente un maggior numero di colpi, ma essa \u00e8 del tutto inerme quando ricarica l'arma. Dutch e i Predator possono muoversi e combattere mentre aspettano che le munizioni si rigenerino, e a differenza della pistola di Linn le loro armi si ricaricano gradualmente quando non sparano. Diverse armi come lanciagranate e lanciafiamme possono essere trovate durante il gioco o prese da nemici uccisi, ma hanno munizioni limitate. Il giocatore pu\u00f2 trovare anche gioielli che gli faranno ottenere punti bonus, oltre che cibo e medicinali per ripristinare la barra della salute.\nIl gioco \u00e8 strutturato in sette livelli e oltre ai molteplici nemici ordinari sar\u00e0 necessario sconfiggere anche diversi boss.\nPersonaggi.\nPersonaggi giocabili.\nCiascuno dei quattro personaggi disponibili possiede delle caratteristiche peculiari come ad esempio diversi livelli di forza, agilit\u00e0 e velocit\u00e0 oltre che attacchi differenti.\nNemici.\nNel gioco sono presenti diversi tipi di nemici sia umani che alieni. Tra questi ultimi, ai classici xenomorfi comparsi in diversi media della serie \"Alien\" si affiancano altri ideati appositamente per il gioco che non appaiono altrove.\nSviluppo e pubblicazione.\nIl gioco \u00e8 basato su un'iniziale bozza di un copione per un possibile adattamento cinematografico della serie a fumetti \"Alien vs. Predator\" e doveva essere un \"tie-in\" per il film. Sebbene la bozza fosse stata successivamente rifiutata, la Capcom aveva gi\u00e0 completato il gioco volendo che il film uscisse in concomitanza con esso. Il film \"Alien vs. Predator\" non usc\u00ec per\u00f2 fino al 2004 ed \u00e8 basato su una trama molto diversa, cos\u00ec il gioco fu immesso sul mercato nel 1994 come storia a s\u00e9 stante.\nUn \"porting\" per Sega 32X fu annunciato per il 1995 ma non fu mai effettuato.\nAccoglienza.\n\"Alien vs. Predator\" fu accolto molto bene dalla critica. La rivista \"GamePro\" gli assegn\u00f2 un punteggio massimo di 5.0 in tutte e quattro le categorie (grafica, suono, controlli e fattore divertimento). \"Electronic Gaming Monthly\" lo salut\u00f2 come \"tutto ci\u00f2 che ci si potrebbe aspettare dai creatori di \"\" e \"The Punisher\"\". L'italiana \"Game Power\" tuttavia evidenzi\u00f2 come fosse un titolo ben realizzato, ma non particolarmente innovativo, assegnando un 77%.\nSecondo una retrospettiva di GameSpot, \"Alien vs. Predator\" aveva \"ottima grafica ed effetti speciali\" ed era \"un'avventura e un dannato mangia-monete\". Il sito WatchMojo.com lo ha valutato positivamente assegnandogli la quarta posizione nella \"top ten\" dei migliori picchiaduro in 2D e la sesta nella \"top ten\" dei migliori picchiaduro a scorrimento. Nel 2012 il sito Heavy.com lo pose alla dodicesima posizione nella classifica dei migliori picchiaduro di tutti i tempi e Kotaku lo incluse tra i pi\u00f9 bei picchiaduro dell'era a 16-bit. Lo stesso anno il sito Arcade Sushi lo valut\u00f2 come il secondo migliore videogioco retro di questo genere, considerandolo uno dei migliori picchiaduro arcade di sempre. Secondo Destructoid il gioco rappresenta \"un classico degli arcade ricordato con affetto ancora oggi\" mentre per la rivista \"Retro Gamer\" \u00e8 un \"gioco eccellente\" e \"un classico che, a nostro parere, si erge come uno dei migliori esempi di incroci tra marchi mai visti in un videogioco\". Nel 2013 la Capcom dichiar\u00f2 che la richiesta di un remake in HD di \"Alien vs. Predator\" da parte dei fan era superiore a quella di qualsiasi altro dei loro giochi \"retro\".\nEredit\u00e0.\nLinn Kurosawa (descritta da \"Retro Gamer\" come \"un'eroina simile a Jill Valentine con riflessi e attacchi da ninja\") \u00e8 apparsa brevemente in altri titoli Capcom, ossia \"Street Fighter Alpha 2\", \"\" e \"Namco \u00d7 Capcom\" (in cui Sylphie, un personaggio di \"Forgotten Worlds\", si trasforma in Linn quando effettua il suo attacco speciale). Il suo design fu parzialmente riutilizzato per il personaggio di Ibuki, introdotto nel 1997 nella serie \"Street Fighter,\" e somiglia inoltre anche a Simone di \"Cannon Spike\", altro videogioco Capcom.\nSecondo l'ex designer della Treasure Tetsuhiko Kikuchi, \"Alien vs. Predator\" e ' furono le principali fonti d'ispirazione per il suo picchiaduro del 1996 \"Guardian Heroes\". Il gioco \u00e8 inoltre stato d'ispirazione per i creatori di '.\nTra il 2017 e il 2018 la NECA ha prodotto delle \"action figure\" raffiguranti i personaggi del gioco, tra cui tutti e quattro i personaggi giocabili e alcuni nemici."}
{"id": "6781034", "revid": "1573940", "url": "https://it.wikipedia.org/wiki?curid=6781034", "title": "I Baccanali di Roma (Generali)", "text": ""}
{"id": "6781035", "revid": "599013", "url": "https://it.wikipedia.org/wiki?curid=6781035", "title": "Pat Dunne", "text": "Carriera.\nClub.\nIngaggiato in patria dagli inglesi dell' come giovane promessa, torna nel 1962 in Irlanda per giocare nello . Con i Rovers vinse la A Division 1963-1964 (Irlanda).\nOltre al titolo nel 1964 Courtney con i Rovers vinse due FAI Cup, due League of Ireland Shield, una Dublin City Cup e la Leinster Senior Cup.\nNel 1964 torna in Inghilterra ingaggiato dal per \u00a310.500, con cui vince nella sua stagione d'esordio il campionato. Vince nel 1965 la FA Charity Shield, giocando l'incontro contro il .\nNel febbraio 1967 Dunne viene ceduto ai cadetti del per \u00a35.000.\nNell'estate 1967 Dunne fu aggregato ai che si apprestava a disputare il campionato nordamericano organizzato dalla United Soccer Association: accadde infatti che tale campionato fu giocato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Lo Shamrock rappresent\u00f2 i , e chiuse al sesto ed ultimo posto della Eastern Division, con 2 vittorie, 3 pareggi e 7 sconfitte, non qualificandosi per la finale (vinta dai Los Angeles Wolves, rappresentati dai ).\nCon il suo club retrocedette in terza serie al termine della Second Division 1967-1968, pur venendo eletto miglior giocatore stagionale del club.\nNel 1970 ritorna allo , con cui perde la A Division 1970-1971 (Irlanda) a seguito dello spareggio contro i , con cui i Rovers erano arrivati a pari merito in campionato. Dunne rimarr\u00e0 in forza ai Rovers sino al 1978, con un totale di 158 presenze, vincendo la Coppa di Lega 1976-1977 e la Coppa d'Irlanda 1977-1978.\nDopo un biennio nelle vesti di allenatore-giocatore al , sempre nella massima serie irlandese, ed un passaggio ai chiude la carriera nello nella stagione 1980-1981, sempre come allenatore-giocatore.\nNel 2004 diventa allenatore dei portieri per lo .\nNazionale.\nHa giocato cinque incontri con la nazionale dell'Irlanda tra il 1965 ed il 1966."}
{"id": "6781041", "revid": "1345932", "url": "https://it.wikipedia.org/wiki?curid=6781041", "title": "Seasat", "text": ""}
{"id": "6781060", "revid": "1507870", "url": "https://it.wikipedia.org/wiki?curid=6781060", "title": "Vedretta del Trobio", "text": ""}
{"id": "6781061", "revid": "2032913", "url": "https://it.wikipedia.org/wiki?curid=6781061", "title": "Hannah Hofer", "text": "Biografia.\nHannah ha studiato canto alla Powervoice Academy di Hannover e ha in seguito iniziato a lavorare come vocal voach e cantante professionista. Nel 2011, dopo aver firmato un contratto con la Universal, ha pubblicato il suo album di debutto \"Es muss aussa\", che ha raggiunto il ventinovesimo posto nella classifica settimanale degli album pi\u00f9 venduti in Austria.\nA settembre 2013 \u00e8 stato pubblicato su etichetta discografica Sony Music il secondo album, \"Weiber, es isch Zeit!\". Ha debuttato terzo in classifica in Austria, passando oltre un anno nella top 75 e venendo certificato disco di platino per aver venduto oltre 15.000 copie a livello nazionale.\n\"Aufstieg\", il terzo album, \u00e8 stato pubblicato ad aprile 2016. Ha debuttato alla terza posizione nella classifica austriaca. A novembre dello stesso anno \u00e8 stato certificato disco d'oro per le 7.500 copie vendute in Austria. Con il suo quarto album \"Kinder von Land\", uscito nel 2019, ha debuttato per la prima volta in vetta alla classifica."}
{"id": "6781062", "revid": "287204", "url": "https://it.wikipedia.org/wiki?curid=6781062", "title": "Vatteroni", "text": ""}
{"id": "6781064", "revid": "6923", "url": "https://it.wikipedia.org/wiki?curid=6781064", "title": "Ero s onoga svijeta", "text": "Ero s onoga svijeta (letteralmente \"Ero dell'altro mondo, \"solitamente tradotto in Ero il Buffone) \u00e8 un'opera comica in tre atti di Jakov Gotovac, con libretto di Milan Begovi\u0107 basato su un racconto popolare. La genesi dell'opera avvenne nel Vrli\u010dka \u010cesma, a Vrlika, citt\u00e0 natale di Milan Begovi\u0107.\nSecondo il musicologo croato Josip Andreis, \"Ero s onoga svijeta\" \u00e8 \"non solo l'opera comica croata di maggior successo al giorno d'oggi, ma anche l'unica ad aver fatto un'apparizione nei teatri esteri\".\nPersonaggi dell'opera.\nL'opera prende luogo in una piccola citt\u00e0, situata nella pianura ai piedi del monte Dinara in Erzegovina, agli inizi di autunno.\nStoria.\nLa composizione dell'opera cominci\u00f2 il 10 ottobre 1932 e prosegu\u00ec in tre fasi, per poi essere completata l'8 maggio 1935. Il suo debutto assoluto avvenne il 2 novembre 1935 al Teatro nazionale croato di Zagabria, e da allora sarebbe entrata nella storia della letteratura musicale sud-slava come l'opera con il maggior numero di esecuzioni.\nAl debutto fu Gotovac stesso a dirigere l'esecuzione, il quale in seguito ebbe la sensazione che l'opera fosse stata ben accolta dal pubblico. Nel quotidiano \"Novosti\", Milan Kati\u0107 espresse i suoi elogi per la composizione, e Stra\u017ei\u010di\u0107 ne condivise l'opinione nel \"Belgrade Pravda\" . Grazie ad uno studio recente, una spesso citata opinione sprezzante (\"\"E, ancora una volta, un compositore croato ha scritto un'opera invano\"), che si presumeva essere stata espressa da Lujo \u0160afranek-Kavi\u0107 nella sua recensione pubblicata sul \"Jutarnji list\", un giornale con sede a Zagabria, si \u00e8 rivelata non essere mai esistita. La suddetta recensione ha giudicato positivamente l'opera, e \u0160afranek-Kavi\u0107 acclam\u00f2 particolarmente l'obiettivo raggiunto da Gotovac, pur avendo dei dubbi sulla qualit\u00e0 del libretto.\n\"Ero il Buffone\" vide la sua prima esecuzione all'estero nella citt\u00e0 di Brno, in Cecoslovacchia, tradotta in lingua ceca nel 1936, e in seguito torn\u00f2 al Teatro Nazionale (\"Narodno pozori\u0161te\") a Belgrado, Jugoslavia il 17 aprile 1937. Solamente il 27 febbraio 1948 si ebbe la sua successiva messa in scena al Teatro Nazionale Serbo (\"Srpsko narodno pozori\u0161te\") a Novi Sad, in cui sar\u00e0 poi eseguita altre cinque volte da quel momento. In totale, Ero il Buffone \u00e8 stato messo in scena in pi\u00f9 di 80 teatri in tutto il mondo, ed \u00e8 stato tradotto in nove lingue. Tra il 1935 e il 2010, l'opera \u00e8 stata eseguita 660 volte nel Teatro Nazionale Croato, in Zagabria.\nGotovac e Begovi\u0107, per quanto riguarda la musica e il testo dell'opera, presero spunto dai racconti popolari di diversi gruppi sud-slavi, andando dal folclore della Dalmazia (Opera Finale) a canzoni tipiche della regione del Kosovo (coro d'apertura\"Duni mi, duni, la\u0111ane\").\nSinossi.\nAtto I.\nNell'aia del ricco paesano Marko, delle giovani donne cantano mentre sono intente a trebbiare il grano. Per\u00f2 Djula, la figlia di Marko, \u00e8 infelice a causa della morte della madre e del disinteressamento che la matrigna Doma dimostra nei confronti della ragazza. La sua voce sveglia Mi\u0107a, un ragazzo giovane e sconosciuto a tutti.\nQuando le donne ricominciano il loro canto dopo aver consolato Djula, Mi\u0107a scivola gi\u00f9 da un grande pagliaio sul quale si era riposato indisturbato fino ad allora \u2013 come se fosse caduto dal cielo. Le donne, essendo superstiziose, finiscono per credere alle sue parole: \"Io sono Ero dall'altro mondo!\"\"\nEgli comincia ad inventarsi una storia sulla vita che conduceva l\u00ec, riferendo alle presenti dei messaggi mandati dai loro cari defunti. A quel punto entra in scena la matrigna di Djula ed inizia a rimproverare la ragazza per la sua pigrizia. Tuttavia, Mi\u0107a riesce a rispedirla nella cucina grazie all'inganno, e in seguito, rimasto da solo con Djula, le dice che la madre della ragazza lo aveva scelto per essere suo marito.\nMentre questi ultimi discutono su come convincere Marko a dare il proprio consenso al matrimonio, appare proprio il padre della ragazza, il quale, rifiutandosi di dar rifugio ad una canaglia, scaccia Mi\u0107a.\nAnche Doma ha sentito parlare del giovane proveniente dall'altro mondo e quindi, dopo che Marko si allontana, porge al ragazzo delle domande sul suo marito precedente, Matija. Mi\u0107a le riferisce di aver udito che Matija fosse arrabbiato con lei per il suo nuovo matrimonio e la sua mancanza di rispetto nei suoi confronti, e aggiunge per\u00f2 che le sue tasche sono vuote. Doma, presa dalla coscienza, offre a Mi\u0107a una calza piena di monete d'oro da consegnare a Matija. Ero, quindi, se ne va tutto contento ma quando Marko viene a sapere della faccenda, quest'ultimo forma un gruppo di uomini con il compito di catturare il ragazzo.\nAtto II.\nNel mulino, il mugnaio Sima macina e canticchia gioiosamente fino a quando le donne gli si affollano attorno: ognuna di loro va di fretta e Sima non sa come accontentarle. Nel momento in cui Doma, accompagnata da Djula, arriva al mulino pretendendo di essere immediatamente servita, scoppia una tremenda lite. Djula cerca di calmare la sua matrigna, la quale, per\u00f2, le inveisce contro prima di andarsene furiosamente. Djula, quindi, continua a lamentarsi della sua cattiva sorte; Sima la conforta prima che la ragazza segua le altre donne al di fuori del mulino.\nA questo punto ricompare Mi\u0107a, intento a fuggire da qualcuno. Il giovane si traveste da apprendista e va incontro ai suoi inseguitori con le lacrime agli occhi riferendogli: \"s\u00ec, ha visto il truffatore correre verso le montagne!\". Credendo alle sue parole, essi abbandonano i loro cavalli e continuano l'inseguimento a piedi. Djula ritorna e Mi\u0107a le assicura di aver preso le monete solo per scherzare, riuscendo anche a convincerla a scappar via con lui. Mentre Marko e i suoi uomini sono intenti a ritornare a casa dopo il fallito inseguimento, un giovane pastore li informa di aver scorto Mi\u0107a e Djula in groppa ad uno dei cavalli del padre della ragazza.\nAtto III.\nAl mercato affollato si respira un'atmosfera allegra. Marko e Doma stanno discutendo in quanto lui le nega il denaro per le compere. La donna, adirata, lo lascia da solo. Sima, quindi, si avvicina a Marko, raccontandogli che Djula aveva appena sposato un giovane benestante del villaggio vicino e che la ragazza aveva gi\u00e0 cominciato a condurre la sua nuova vita felice assieme al suo sposo.\nLei per\u00f2 vuole che suo padre le conceda il suo permesso per sposarsi, e Mi\u0107a non ha intenzione di uscire allo scoperto a meno che non sia Marko stesso ad invitarlo. Marko accetta e la folla, al momento dell'arrivo di Mi\u0107a e Djula, d\u00e0 un caloroso benvenuto ai due amanti.\nLa faccenda ora si fa pi\u00f9 chiara: seguendo il consiglio della madre, Mi\u0107a, facendo finta di essere un povero mascalzone, era andato alla ricerca di una ragazza che lo avrebbe amato per quello che \u00e8. A questo punto, egli \u00e8 pronto a restituire le monete e il cavallo che aveva sottratto a Marko e gli chiede solamente la sua benedizione. Marko \u00e8 felice per i due innamorati e comincia una grande celebrazione, che culmina con una grande danza."}
{"id": "6781066", "revid": "2108263", "url": "https://it.wikipedia.org/wiki?curid=6781066", "title": "Pietro Vo Dang Khoa", "text": " \u00c8 uno dei 117 martiri del Vietnam, ecclesiastici e missionari morti durante le persecuzioni religiose nel paese asiatico tra il 1745 e il 1862.\nBiografia.\nNacque nel 1790 a Shangai nella provincia di Nghe An, terzo di sette figli da parte di Pawe\u0142 V\u0169 n\u00ecnh T\u00e2n e Maria Nguy\u1ec5n Th\u1ecb Hoan. All'et\u00e0 di nove anni inizi\u00f2 a frequentare lezioni di scrittura cinese. Successivamente, venne mandato al seminario di Nam Dinh, studiando anche latino e filosofia. Diventato sacerdote nel 1820, fu parroco di diverse parrocchie; perseguito per alcuni periodi dove la Chiesa fu perseguitata. Inoltre, venne nominato assistente di Vincenzo Nguyen The Diem per alcune parrocchie dell'allora impero vietnamita e fu, tra gli altri, sacerdote del Vicariato Apostolico del Tonchino Occidentale. \nFu catturato durante una messa il 2 giugno 1838 e sottoposto a tortura. Un secondo supplizio fu causato ai suoi danni il 4 agosto 1838, occasione in cui sment\u00ec di aver conosciuto prima il vescovo Cao. Il 9 novembre 1838 i mandarini inviarono il mandato di uccisione nei confronti di Santo Pierre Dumoulin-Borie, Santo Vincenzo Nguyen The Diem e Santo Pietro Vo Dang Khoa che arriv\u00f2 il 24 novembre 1838, quando furono martirizzati nella citt\u00e0 di Dong Hoi nel Vietnam centrale; insieme a S. Vincenzo Nguyen The Diem, Santo Pietro Vo Dang Khoa fu strangolato (Pierre Dumoulin-Borie fu decapitato), per ordine dell\u2019imperatore Minh Ming. L'anno successivo il corpo di S. Pietro Vo Dang Khoa fu spostato in un altro luogo, dove venne buttato aceto per separare le ossa del defunto. \nFu beatificato nel 1900 ed onorato e santificato, insieme agli altri 116 martiri del Vietnam, da Papa Giovanni Paolo II il 19 giugno 1988."}
{"id": "6781072", "revid": "868829", "url": "https://it.wikipedia.org/wiki?curid=6781072", "title": "Real Weighted Hammer Action 3", "text": "Real Weighted Hammer Action 3, abbreviato RH3, \u00e8 un sistema di pesatura dei tasti creato e venduto dalla Korg su alcune sue tastiere, tra cui M50.\nLa pesatura della tastiera serve ad emulare il feeling dato da una tradizionale tastiera di pianoforte, consentendo quindi maggior fedelt\u00e0 dell'esecuzione. Un tasto di pianoforte preme contro un martelletto, che viene accelerato con una leva e fatto rimbalzare contro la corda, richiedendo quindi maggior pressione all'inizio del movimento, alleggerendo per\u00f2 il peso nella seconda parte della pressione del tasto e infine risentendo del ritorno del martelletto dopo il rimbalzo sulla corda.\nNormalmente invece una tastiera tradizionale da synth ha una semplice molla che dona una pesatura uniforme durante la pressione del tasto, consentendo in compenso maggior leggerezza.\nAllo stesso modo, una tastiera pesata da synth, non avendo corde e martelletti, emula la meccanica di un pianoforte attraverso sistemi meccanici di vario genere, come pesi e molle. Nel caso di RH3 non si tratta di un'emulazione ma di una vera simulazione, in quanto esiste un effettivo martelletto, esattamente come in un pianoforte tradizionale.\nRiferimenti.\nPianoforte digitale"}
{"id": "6781073", "revid": "1704827", "url": "https://it.wikipedia.org/wiki?curid=6781073", "title": "Pauline Peyraud-Magnin", "text": "Biografia.\nNel 2020 ha fatto coming out, diventando in assoluto la prima nazionale francese in attivit\u00e0 a dichiararsi lesbica.\nCaratteristiche tecniche.\n\u00c8 un portiere di piede sinistro.\nCarriera.\nClub.\nInizia molto piccola nella squadra della propria citt\u00e0. A dieci anni pass\u00f2 prima al Caluire e poi al Montanay, per finalmente rientrare all'Olympique Lione nel 2005. Fino al 2008 ha giocato con le formazioni giovanili del club, dal 2008 al 2012 con la seconda squadra Lionese. Ha esordito in prima squadra nel campionato 2012/13, contribuendo cos\u00ec alla vittoria del campionato e della coppa francesi di quella stagione come pure di quella seguente. Dopo tre anni d'esilio ritorn\u00f2 all'OL, disputando la finale di Coppa nazionale e una gara di Coppa Campioni, poi vinta dai lionesi.\nIl 12 luglio 2018 si \u00e8 trasferita all'Arsenal, squadra con la quale \u00e8 diventata campionessa d'Inghilterra alla prima partecipazione. Non \u00e8 riuscita a finire la stagione a causa di un infortunio al ginocchio patito al proprio esordio in nazionale. Per la stagione seguente, l'Arsenal ha acquistato il portiere austriaco Manuela Zinsberger, che ha disputato la maggior parte delle partite stagionali della squadra.\nNel luglio del 2020 ha firmato per l'Atletico Madrid fino al 2022, conquistando la Supercoppa spagnola 2020/2021.\nIl 2 luglio 2021 ha firmato per la , ritrovando l'allenatore che la volle all'Arsenal, Joe Montemurro.\nNazionale.\nDopo essere stata convocata in tutte le rappresentative giovanili e in seconda squadra, ha esordito in nazionale maggiore il 4 aprile 2019, infortunandosi al 22' del primo tempo al ginocchio. Torna in nazionale un mese e mezzo dopo, guarita dall'infortunio, contro la Thailandia.\nDetiene il record di imbattibilit\u00e0 in nazionale con 1091 minuti consecutivi.\nIn nazionale ha vinto una coppa del mondo militare nel 2016, una Alanya cup nel 2018 e un torneo di Francia nel 2020."}
{"id": "6781092", "revid": "287204", "url": "https://it.wikipedia.org/wiki?curid=6781092", "title": "McCoy (Texas)", "text": ""}
{"id": "6781093", "revid": "767487", "url": "https://it.wikipedia.org/wiki?curid=6781093", "title": "Cornelia Mooswalder", "text": "Biografia.\nCornelia ha fatto il suo ingresso nel mondo musicale austriaco alla fine del 2010 con la sua partecipazione al talent show \"Helden von morgen\", organizzato dall'ente radiotelevisivo nazionale ORF. Il 28 gennaio 2011 \u00e8 stata proclamata vincitrice del programma, avendo battuto Lukas Pl\u00f6chl nella finale a due con il 58,25% dei televoti ottenuti.\nIl suo singolo di debutto, \"Should Have Let You Love Me\", \u00e8 uscito il giorno successivo e ha debuttato al primo posto nella classifica settimanale dei singoli pi\u00f9 venduti in Austria, rimanendo in top 75 per tredici settimane. Il singolo ha anticipato l'album \"Star on the Horizon\", uscito il successivo 22 aprile. Anch'esso ha debuttato alla vetta della classifica austriaca, nella quale ha trascorso un totale di nove settimane."}
{"id": "6781096", "revid": "2110845", "url": "https://it.wikipedia.org/wiki?curid=6781096", "title": "Ren\u00e9-Antoine Gauthier", "text": "Biografia.\nGauthier entr\u00f2 come novizio nell'ordine domenicano nel 1933, nella provincia di Lione, e emise la professione solenne il 3 novembre 1934. Studi\u00f2 a Saint-Alban-Leysse. Dopo il servizio militare (1936-1937) venne ordinato sacerdote nel 1940. Malato di tubercolosi, trascorse il 1941-2 e di nuovo il 1947-9 in convalescenza nel sanatorio di Assy. La sua tesi di dottorato sulla \"magnanimitas\" fu completata nel 1942 e pubblicato nel 1951.\nEntr\u00f2 a far parte della Commissione Leonina nel 1952. Negli anni '50 e '70 cur\u00f2 l'edizione critica di numerosi commenti di Tommaso d'Aquino alle opere del Corpus Aristotelicum, tra i quali l'\"Expositio libri Peryermenias\", l\"'Expositio libri Posteriorum\", le \"Quaestiones De potentia Dei\", le \"Quaestiones de quolibet\", la \"Sententia libri De anima\", il \"De memoria et reminiscencia\", la \"Sententia libri Ethicorum\", la \"Tabula libri Ethicorum\". Ha anche curato l'edizione critica delle traduzioni medievali dell'Etica Nicomachea di Aristotele, ha scritto una monografia sull'etica di Aristotele e con Jean-Yves Jolif O.P. ha pubblicato una traduzione in francese dell'Etica Nicomachea con un ampio commento critico nel 1959.\nOpere (selezione).\nElenco delle pubblicazioni\nEdizione dell'etica nicomachea di Aristotele"}
{"id": "6781100", "revid": "1573940", "url": "https://it.wikipedia.org/wiki?curid=6781100", "title": "Henicophaps", "text": "Henicophaps \u00e8 un genere di uccelli della sottofamiglia Raphinae (famiglia Columbidae).\nTassonomia.\nIl genere comprende le seguenti specie:"}
{"id": "6781101", "revid": "2076124", "url": "https://it.wikipedia.org/wiki?curid=6781101", "title": "Corigliano-Rossano", "text": "Corigliano-Rossano \u00e8 un comune italiano di abitanti della provincia di Cosenza in Calabria.\n\u00c8 stato istituito il 31 marzo 2018, dalla fusione dei comuni di Corigliano Calabro e Rossano. \u00c8 il comune pi\u00f9 esteso della regione, nonch\u00e9 il pi\u00f9 popolato della provincia.\nGeografia fisica.\nCorigliano-Rossano si estende su una superficie di circa 346,56 km\u00b2, si trova nella fascia orientale della piana di Sibari tra la Sila e la costa ionica.\nIl territorio comprende terreni di diversa origine geologica, con caratteristiche differenti (rocce, argille, sabbie), alle quali corrispondono diversi tipi di flora. Dal punto di vista paesaggistico dominano le culture arboree (oliveti, agrumeti e frutteti). In zone prossime alla costa sono inoltre presenti pinete. Esistono nel territorio due alberi di quercia monumentali (una farnia e una \"Quercus virgiliana\").\nOrigini del nome.\nSecondo alcune interpretazioni, il toponimo Corigliano deriva dal latino \"Corellianum\" con il significato di \"podere di Corellio\"; secondo altre ipotesi il nome sarebbe da ricondurre a quello di altri toponimi del Mezzogiorno d'Italia quali Corigliano d'Otranto, e quindi dal termine greco bizantino \"\u03c7\u03c9\u03c1\u03af\u03bf\u03bd\" (traslitterato \"chor\u00edon\"), rispettivamente all'etimologicamente relazionato termine \"\u03c7\u03ce\u03c1\u03b1\" (\"ch\u00f3ra\"), col significato di \"villaggio\", \"paese\", \"podere\", \"terra\" o \"luogo\", oppure di \"villaggio dell'olio\", dal greco \"chor\u00edon el\u00e0ion\".\nIl toponimo Rossano, invece, trae il suo nome dal greco \"rusion\", \u03c1\u03cd\u03c3\u03b9\u03bf\u03bd (\"che salva\") e \"akron\", \u03ac\u03ba\u03c1\u03bf\u03bd (\"promontorio\", \"altura\") da cui derivano le versioni medioevali \"Ruskia\" o \"Ruskian\u00e9\" (\u03a1\u03bf\u03c5\u03c3\u03ba\u03b9\u03b1\u03bd\u03ae) o \"Rusi\u00e0non\" (\u1fec\u03c5\u03c3\u03b9\u03ac\u03bd\u03bf\u03bd in greco bizantino); secondo un'altra ipotesi invece deriverebbe dal nome di famiglia romana alla quale potrebbe essere stato affidato il governo del \"Castrum\" e che avrebbe dato il nome di \"Roscianum\" al centro urbano.\nStoria.\nA seguito di un referendum tenutosi il 22 ottobre 2017, in cui il s\u00ec alla fusione ha ottenuto il 61,4% a Corigliano Calabro e il 94,1% a Rossano, il Consiglio regionale della Calabria ha successivamente approvato la legge regionale 2 febbraio 2018, n. 2 che istituisce, a decorrere dal 31 marzo 2018, il nuovo comune di Corigliano-Rossano. Il primo sindaco di Corigliano-Rossano \u00e8 Flavio Stasi, eletto da un cartello di liste civiche a giugno 2019.\nSociet\u00e0.\nTradizioni e folclore.\nSan Marco (a Rossano) e i festeggiamenti per il patrono (a Corigliano), si svolgono il 24 e 25 aprile, dopo il terremoto di Rossano del 1836, quando la terra trem\u00f2 con una forza pari a 6.2 gradi della scala Ricther.\nDue feste di tradizione, identitarie e distintive, scolpite nella memoria. In quei terribili giorni le citt\u00e0 subirono ingenti danni, a Rossano si contarono anche 89 vittime, mentre a Corigliano nessuna. Tradizione e devozione vogliono che Rossano sia stata salvata dall'intercessione della Madonna dell'Achiropita e di San Nilo e Corigliano dal patrono, San Francesco di Paola."}
{"id": "6781103", "revid": "767487", "url": "https://it.wikipedia.org/wiki?curid=6781103", "title": "LFF Supertaur\u0117 2018", "text": "La 18\u00aa edizione della LFF Supertaur\u0117 si \u00e8 svolta il 17 febbraio 2018 all'ARVI Futbolo Arena di Marijampol\u0117 tra il , vincitore della A Lyga 2017 e lo , vincitore della Coppa di Lituania 2017.\nIl si \u00e8 aggiudicato il trofeo per la seconda volta nella sua storia. "}
{"id": "6781105", "revid": "1444345", "url": "https://it.wikipedia.org/wiki?curid=6781105", "title": "State of Independence", "text": "State of Independence \u00e8 un singolo del duo britannico Jon &amp; Vangelis, pubblicato nel 1981 come estratto dal secondo album in studio \"The Friends of Mr. Cairo\".\nCover.\nVersione di Donna Summer.\nLa cantante statunitense Donna Summer ha realizzato una cover del brano nel 1982, pubblicata come secondo singolo estratto dal decimo album in studio \"Donna Summer\".\nNel 1990 ci fu una riedizione per il mercato europeo inclusa nella raccolta \"The Best of Donna Summer\" e nel 1996 ci fu un'altra riedizione in versione remix."}
{"id": "6781106", "revid": "834", "url": "https://it.wikipedia.org/wiki?curid=6781106", "title": "Prisoners of Geography", "text": ""}
{"id": "6781107", "revid": "287204", "url": "https://it.wikipedia.org/wiki?curid=6781107", "title": "Sanni (disambigua)", "text": ""}
{"id": "6781109", "revid": "122359398", "url": "https://it.wikipedia.org/wiki?curid=6781109", "title": "Premio Compasso d'oro 1954", "text": "Il premio Compasso d'oro 1954 \u00e8 stata la 1\u00aa edizione della cerimonia di consegna del premio Compasso d'oro.\nGiuria.\nLa giuria era composta da:"}
{"id": "6781111", "revid": "834", "url": "https://it.wikipedia.org/wiki?curid=6781111", "title": "Gerry Conlon", "text": ""}
{"id": "6781117", "revid": "1573940", "url": "https://it.wikipedia.org/wiki?curid=6781117", "title": "Petrophassa", "text": "Petrophassa \u00e8 un genere di uccelli della sottofamiglia Raphinae (famiglia Columbidae).\nTassonomia.\nIl genere comprende le seguenti specie:"}
{"id": "6781120", "revid": "2218643", "url": "https://it.wikipedia.org/wiki?curid=6781120", "title": "The Miscellany News", "text": "The Miscellany News \u00e8 la rivista studentesca del Vassar College dal 1866, ed \u00e8 uno dei pi\u00f9 antichi settimanali universitari degli Stati Uniti d'America. La rivista viene distribuita ogni gioved\u00ec mattina nel periodo dell'anno accademico nelle varie sedi del campus del college, compresi i dormitori, i ristoranti, le strutture sportive e le aree comuni, nonch\u00e9 fuori dal campus nella citt\u00e0 diPoughkeepsie. Il settimanale accetta contributi da parte di tutti i membri della comunit\u00e0 universitaria (studenti, amministratori, docenti, personale, alumni e fiducuari), e possiede uno staff regolare di circa 40-50 studenti tra redattori, reporter, fotoreporter, corrispondenti multimediali e designer. Oltre alla versione cartacea, lo staff pubblica quotidianamente articoli, video e saggi fotografici sul proprio sito web e sul loro blog.\nStoria.\n\"The Miscellany News\" fu pubblicata per la prima volta sotto il nome di \"Vassariana\" il 27 giugno 1866. L'edizione, lunga quattro pagine, doveva essere una retrospettiva del primo anno del College pi\u00f9 un annuario su cosa la rivista studentesca sarebbe diventata. \"Ora posiamo la penna editoriale\", si legge nella conclusione del primo editoriale, \"sperando che verr\u00e0 ripresa da coloro che porteranno avanti il lavoro che abbiamo iniziato; chi, nonostante le fondamenta siano come una pietra grezza, costruir\u00e0 sopra con marmo levigato, e chi manterr\u00e0 la \"Vassariana\" nelle prime file delle riviste universitarie sulla terra\".\nLa rivista divenne effettivamente la pubblicazione che i redattori avevano sperato. Nel 1872 la rivista fu ribattezzata \"Vassar Miscellany\", perch\u00e9 originariamente doveva essere un misto di: relazioni, saggi e poesie. La rivista, nei suoi primi anni, pubblic\u00f2 principalmente gli ultimi due generi, negli anni 1890 (con ulteriori finanziamenti per le organizzazioni studentesche dal nuovo presidente del college James Monroe Taylor) il \"Miscellany\" focalizz\u00f2 la propria attenzione al giornalismo. La rivista complet\u00f2 questa transizione il 6 febbraio 1914, con la pubblicazione storica del suo primo numero come settimanale.\nLa storia dei 150 anni della rivista \u00e8 riportata nel libro \"Covering the Campus: A History of the Miscellany News at Vassar College\", scritto da Brian Farkas, un membro della classe 2010 e redattore capo del 142\u00b0 volume. Il libro inizia con una prefazione di Catharine Bond Hill, decimo presidente del Vassar College.\nIl moderno Miscellany.\nPanoramica.\n\"The Miscellany News\" continua nella tradizione iniziata dai redattori nel 1914, pubblicando ogni gioved\u00ec mattina nell'anno accademico del Vassar College. La rivista solitamente ha una lunghezza di 20 pagine ogni settimanana, ed \u00e8 composta da cinque sezioni: Notizie, Caratteristiche, Opinioni, Arte e Sport (contengono pezzi innovativi e presentati professionalmente su questioni di interesse all'interno e all'esterno del campus). Lo staff della rivista \u00e8 composto interamente da studenti del Vassar College. Circa 40 studenti universitari contribuiscono a ciascun numero del \"Miscellany\". I membri del comitato editoriale lavorano a stretto contatto con la rivista, sviluppando idee per le storie, assegnando articoli e contribuendo a modellare il prodotto finito; oltre a dirigere le operazioni quotidiane della rivista, il redattore capo e il suo comitato esecutivo lavorano per guidare la direzione dell'organizzazione delle notizie.\nOnline.\nDue anni dopo aver ricevuto il suo primo indirizzo e-mail, \"The Miscellany News\" \u00e8 andata online nel 1996. Oggi, dopo aver registrato il proprio dominio indipendente dal sito web del Vassar College nell'estate 2008, il \"Miscellany\" aggiorna il suo sito ogni giorno con articoli online, saggi fotografici e video. Nell'autunno del 2009, la rivista ha annunciato il lancio di cinque blog con l'obbiettivo di integrare il normale contenuto pubblicato online e in stampa. Mentre la pubblicazione cartacea ha una tiratura regolare di 1.000 copie, il sito web riceve oltre 14.000 visite ogni settimana."}
{"id": "6781125", "revid": "1305772", "url": "https://it.wikipedia.org/wiki?curid=6781125", "title": "Genoveffa di Brabante", "text": ""}
{"id": "6781129", "revid": "124842413", "url": "https://it.wikipedia.org/wiki?curid=6781129", "title": "Umbria Jazz Award", "text": "L' Umbria Jazz Award \u00e8 un premio che viene ogni anno assegnato ai migliori musicisti presenti alla rassegna internazionale dedicata alla musica jazz, \"Umbria Jazz\".\nColoro che vengono selezioni come migliori musicisti formano l\u2019\"Umbria Jazz Award Group\", band che partecipa ogni anno all'Umbria Jazz Winter di Orvieto in calendario insieme ai pi\u00f9 grandi artisti e nomi del jazz internazionale. La giuria \u00e8 presieduta dal direttore artistico Giovanni Tommaso il quale seleziona i migliori musicisti presenti al festival."}
{"id": "6781130", "revid": "767487", "url": "https://it.wikipedia.org/wiki?curid=6781130", "title": "Verena P\u00f6tzl", "text": "Biografia.\nVerena ha iniziato la sua carriera cantando nella cover band Mango Deluxe. Nel 2003 ha partecipato alla seconda edizione del talent show \"Starmania\", trasmesso sull'ente radiotelevisivo nazionale austriaco ORF. Il 23 gennaio 2004 \u00e8 stata incoronata vincitrice, guadagnandosi un contratto discografico con la Universal. Il suo singolo di debutto, \"Addiction\", \u00e8 stato pubblicato a febbraio 2004 e ha debuttato al primo posto nella classifica settimanale dei brani pi\u00f9 venduti in Austria. Quattro giorni dopo la sua pubblicazione \u00e8 stato certificato disco d'oro per le 5.000 copie vendute. L'album di debutto, intitolato \"Taken Unaware\", \u00e8 uscito a maggio 2004. Ha debuttato al quinto posto nella classifica austriaca, rimanendo nella top 75 per nove settimane e vincendo un disco d'oro per le 10.000 copie vendute a livello nazionale. A novembre 2005 Verena ha pubblicato un nuovo singolo, \"Live Olympic\", che ha raggiunto il trentaduesimo posto in classifica ed \u00e8 stato utilizzato negli spot austriaci per le Olimpiadi invernali del 2006 di Torino."}
{"id": "6781131", "revid": "599013", "url": "https://it.wikipedia.org/wiki?curid=6781131", "title": "Edu Bala", "text": "Caratteristiche tecniche.\nGiocava come attaccante."}
{"id": "6781169", "revid": "767487", "url": "https://it.wikipedia.org/wiki?curid=6781169", "title": "No ni Saku Hana no Y\u014d ni", "text": "No ni Saku Hana no Y\u014d ni \u00e8 un singolo del cantante rock giapponese Gackt, pubblicato il 7 febbraio 2007."}
{"id": "6781173", "revid": "729019", "url": "https://it.wikipedia.org/wiki?curid=6781173", "title": "Minoru \u014cta", "text": "Si arruol\u00f2 nella Marina imperiale giapponese nel 1913 e si specializz\u00f2 in artiglieria navale, quindi a met\u00e0 anni venti fu istruttore presso l'Accademia e si fece anche una conoscenza di base in ingegneria navale. Fu assegnato due volte allo stato maggiore della 1\u00aa Flotta di spedizione, operante in Cina: la seconda fu in concomitanza con l'incidente di Shanghai del 1932. Fino alla fine del 1936 fu istruttore alla Scuola d'artiglieria navale e, in quel periodo, divenne capitano di fregata. L'anno successivo ebbe il primo comando in mare, la petroliera \"Tsurumi\", ma, alla fine del decennio, conflu\u00ec nella branca terrestre della Marina imperiale; come capitano di vascello comand\u00f2 in successione un reparto delle Kaigun Tokubetsu Rikusentai (KTR) e uno addetto alla difesa costiera. Alla fine del 1941 fu riassegnato alla Cina con ruoli di stato maggiore e di coordinazione, ma dopo pochi mesi fu richiamato in Giappone e nel maggio 1942 prese il comando di una Forza combinata delle KTR incaricata di occupare l'atollo di Midway \u2013 operazione cancellata dopo la sconfitta nipponica a giugno. Dopo un breve servizio nel 2\u00ba e 3\u00ba Distretto navale, fu promosso contrammiraglio e messo a capo dell'8\u00aa Forza combinata KTR a novembre: comand\u00f2 l'agguerrita unit\u00e0 nella campagna della Nuova Georgia (estate 1943) e ne condivise le vicissitudini nei continui e pericolosi trasferimenti marittimi tra le isole Salomone. A fine anno fu richiamato dal fronte e comand\u00f2 per alcuni mesi un reparto di presidio a Kavieng; rientr\u00f2 in Giappone nel febbraio 1944. Un anno pi\u00f9 tardi divenne comandante di tutte le forze della Marina sull'isola di Okinawa, che combatterono aspramente in specie nella prima met\u00e0 del giugno 1945, nella penisola di Oroku. Alla conclusione della sanguinosa lotta \u014cta si suicid\u00f2 e fu promosso postumo a viceammiraglio.\nBiografia.\nInizio della carriera.\nMinoru \u014cta nacque il 7 aprile 1891 nella prefettura di Chiba. In giovane et\u00e0 s'iscrisse all'Accademia navale di Etajima, studi\u00f2 nella 41\u00aa classe e si diplom\u00f2 il 19 dicembre 1913, sessantaquattresimo su 118 allievi; ottenne il brevetto di aspirante guardiamarina e fu imbarcato sull'incrociatore corazzato per effettuare la crociera d'addestramento all'estero. Tornato in Giappone fu trasferito l'11 agosto 1914 alla nave da battaglia e il 1\u00ba dicembre, a bordo di questa unit\u00e0, ebbe riconosciuta la qualifica di guardiamarina. Fu sbarcato il 30 giugno 1915 e posto in stato di attesa per quasi quattro mesi; solo il 27 ottobre fu assegnato alla moderna nave da battaglia per continuare l'addestramento iniziale. Il 1\u00ba dicembre 1916 intraprese il Corso base alla Scuola di artiglieria navale presso Yokosuka e, in contemporanea, fu promosso sottotenente di vascello; tuttavia, per cause non esposte dalle fonti, non riusc\u00ec a completare il corso e il 14 novembre 1917 fu messo in stato di attesa una seconda volta. Solo il 20 settembre 1918 fu informato dell'assegnazione al 1\u00ba Distretto navale con quartier generale proprio a Yokosuka e, il 1\u00ba dicembre, pot\u00e9 riprendere gli studi stavolta al Corso base della Scuola siluristi, che fin\u00ec con successo. Il 23 maggio 1919 torn\u00f2 ad affrontare il Corso base dell'artiglieria e riusc\u00ec a passarlo dopo sette mesi, quindi il 1\u00ba dicembre dello stesso anno fu riassegnato al Corpo marinai del 3\u00ba Distretto navale, che aveva il proprio comando a Sasebo.\nGli anni venti e trenta.\nIl 1\u00ba luglio 1920 \u014cta fu investito provvisoriamente della posizione di istruttore nel 3\u00ba Distretto, che tenne per cinque mesi. Il 1\u00ba dicembre, ricevuta la nomina a tenente di vascello, cominci\u00f2 il Corso avanzato alla Scuola d'artiglieria navale, superato dopo un anno esatto e seguito dall'immediata assegnazione al nuovo incrociatore da battaglia : a bordo di questa unit\u00e0, che agiva da ammiraglia di una divisione, \u014cta pot\u00e9 accumulare una preziosa esperienza nell'utilizzo dei grandi calibri navali e prosegu\u00ec la sua crescita militare sulla \"Fuso\", cui fu destinato una seconda volta il 13 agosto 1923. Il 1\u00ba dicembre 1924 fu riassegnato al 1\u00ba Distretto navale con mansioni generiche per un anno; il 1\u00ba dicembre 1925 inizi\u00f2 a lavorare come istruttore sia alla Scuola d'artiglieria, sia all'Accademia d'ingegneria navale e, un anno pi\u00f9 tardi, fu promosso a capitano di corvetta per i risultati conseguiti. In ogni caso mantenne ancora a lungo il doppio incarico e solo il 10 dicembre 1928 ebbe una prima assegnazione a una formazione navale complessa, la 1\u00aa Flotta di spedizione operante nelle acque cinesi: \u014cta fu integrato come assistente nello stato maggiore. Torn\u00f2 a terra il 25 settembre 1929 inquadrato nel personale del Distretto navale di Sasebo ma, gi\u00e0 il 1\u00ba novembre, fu trasferito a quello di Yokosuka dove assunse il comando di un reparto del Corpo marinai, oltre a prendere posto come istruttore.\nIl 1\u00ba giugno 1930 nuovi ordini tolsero \u014cta dalle funzioni di istruttore per farne uno dei principali responsabili dell'addestramento in artiglieria. Il 2 novembre 1931 fu direttamente riassegnato alla Scuola d'artiglieria come istruttore; tuttavia il precipitare della situazione a Shanghai, dove i contrasti tra Tokyo e l'instabile Repubblica nazionalista cinese erano sfociati in un grave incidente, fece s\u00ec che lo stato maggiore generale rimandasse \u014cta allo stato maggiore della 1\u00aa Flotta di spedizione, di nuovo come assistente: l'esperienza di guerra si concluse il 20 aprile ed egli torn\u00f2 al precedente compito alla Scuola d'artiglieria. Ebbe la promozione a capitano di fregata il 1\u00ba dicembre dello stesso anno e rimase nell'istituto per altri quattro. Soltanto il 1\u00ba dicembre 1936 si sistem\u00f2 su una nave da guerra, la nave da battaglia rimodernata , della quale divenne vicecomandante, ma in quel periodo l'unit\u00e0 visse una carriera normale, senza eventi particolari. \u014cta lasci\u00f2 la corazzata per assumere il suo primo comando, la petroliera di squadra \"Tsurumi\", il 16 ottobre 1937 e, all'inizio di dicembre, fu concordemente elevato al grado di capitano di vascello. Probabilmente impegnato nel teatro di guerra cinese in compiti ausiliari, \u014cta cedette il comando il 10 agosto 1938 e fece rapporto allo stato maggiore generale, che lo colloc\u00f2 in attesa di incarico. Il 20 gennaio 1939 divenne comandante della 6\u00aa Forza da sbarco speciale \"Kure\" e segu\u00ec, il 1\u00ba aprile, l'assunzione del comando della 6\u00aa Unit\u00e0 di difesa: era un reparto statico, demandato a difendere tratti di costa o stretti marittimi nelle acque nazionali mediante batterie d'artiglieria, mine e strumentazioni per il rilevamento di sommergibili. \u014cta continu\u00f2 a servire a terra e, dal 15 aprile 1939, ricopr\u00ec il doppio incarico di istruttore presso il Corpo marinai del 2\u00ba Distretto navale (Kure) e di vicecomandante del medesimo Corpo.\nLa seconda guerra mondiale.\n1940-1943.\n\u014cta torn\u00f2 sul continente asiatico il 1\u00ba novembre 1941 per operare con la Flotta dell'area cinese: entr\u00f2 a far parte dello stato maggiore di questa grande unit\u00e0 come assistente e, con lo stesso ruolo, anche dello stato maggiore di una delle componenti, la 1\u00aa Flotta di spedizione cinese. Inoltre divenne capo di un ufficio tecnico temporaneo a Kank\u014d, nella colonia di Corea. Fece ritorno in Giappone il 15 gennaio 1942 e si present\u00f2 al 1\u00ba Distretto navale, che lo mise in attesa di incarico; pass\u00f2 con il medesimo status amministrativo allo stato maggiore generale il 28 aprile che, in capo a pochi giorni, lo nomin\u00f2 comandante dell'appena costituita 2\u00aa Forza da sbarco speciale combinata (1\u00ba maggio). Assieme al distaccamento del colonnello Kiyonao Ichiki form\u00f2 un corpo di spedizione forte di uomini che, secondo i piani dell'ammiraglio Isoroku Yamamoto, avrebbe dovuto occupare l'atollo di Midway nei primi giorni di giugno. \u014cta e le sue truppe furono sistemati, con gli effettivi dell'Esercito, su un convoglio di quindici navi trasporto, che si port\u00f2 a Saipan: qui si trovava anche la scorta, la 2\u00aa Squadriglia cacciatorpediniere. Questa formazione salp\u00f2 il 28 maggio e si riun\u00ec in alto mare con una squadra d'appoggio per lo sbarco; tuttavia la battaglia aeronavale del 4-6 giugno si risolse nella sconfitta giapponese. La 2\u00aa Forza fu sciolta il 1\u00ba luglio e \u014cta, che era tornato direttamente in Giappone, fu momentaneamente assegnato al 2\u00ba Distretto navale prima di assumere il comando del 2\u00ba Corpo marinai di Sasebo, il 10 agosto. Durante la mansione in questa posizione marginale fu promosso contrammiraglio il 1\u00ba novembre. Dieci giorni pi\u00f9 tardi gli fu notificata la partenza per Rabaul, per prendere il posto di assistente allo stato maggiore dell'8\u00aa Flotta che si occupava delle operazioni navali nel settore isole Salomone-arcipelago di Bismarck. Familiarizz\u00f2 cos\u00ec con il difficile teatro operativo del Pacifico sud-occidentale prima di assumere il comando, il 20 novembre, dell'8\u00aa Forza speciale da sbarco combinata.\nSulla frastagliata isola della Nuova Georgia i giapponesi avevano costruito l'aeroporto di Munda, nella propaggine sud-occidentale; un secondo aerodromo era in funzione a Vila, nella piana meridionale della vicina isola di Kolombangara. Dopo importanti riunioni tra i vertici della Marina e dell'Esercito, fu deciso che la prima avrebbe difeso le Salomone centrali con l'appoggio di unit\u00e0 dell'Esercito, che al contrario concentr\u00f2 le proprie forze a Bougainville. \u014cta ebbe istruzioni di schierare presso i due aeroporti le proprie truppe e di collaborare con l'omologo dell'Esercito presente sul posto, il maggior generale Minoru Sasaki, posto al comando dell'8\u00aa Flotta. L'8\u00aa Forza combinata giunse nelle Salomone dopo la fine della campagna di Guadalcanal ed era costituita dalla 7\u00aa Forza speciale \"Yokosuka\", dall'8\u00aa Forza speciale \"Kure\" e dalla 4\u00aa Forza speciale \"Maizuru\", la quale per\u00f2 non fece in tempo a essere trasportata via mare prima che la campagna della Nuova Georgia iniziasse. \u014cta stanzi\u00f2 il grosso della 8\u00aa Forza \"Kure\" nella penisola dei Dragoni a nord dell'aeroporto, a guardia dell'insenatura detta Port Bairoko; piazz\u00f2 una compagnia sull'isola di Rendova, due plotoni sulla costa sud della Nuova Georgia e una compagnia in una baia protetta dell'isola di Vangunu, a sud-est. Concentr\u00f2 invece la \"Yokosuka\" a Vila e sistem\u00f2 il proprio quartier generale a Munda. Nel corso della campagna le forze statunitensi seguirono un approccio graduale: sbarcarono in pi\u00f9 punti, in giorni diversi, per consolidare le posizioni e avanzare da pi\u00f9 direzioni sull'aeroporto. Gli avamposti a Rendova e Vangunu caddero rapidamente, ma il tragitto verso Munda fu duramente contestato dalle forze di Sasaki; la fanteria navale rimase attestata nella penisola a nord, vigilando sull'arrivo di rinforzi dalla vicina Kolombangara. Combatt\u00e9 poi strenuamente contro la 25\u00aa Divisione fanteria, in arrivo da sud, e contro un battaglione di marine e uno dell'United States Army che erano sbarcati a nord-ovest: la resistenza fu particolarmente ostinata poich\u00e9 Bairoko rappresentava un'importante via di fuga verso Kolombangara, dato che l'aeroporto di Munda era stato infine occupato dagli statunitensi intorno al 5 agosto. In ogni caso, meglio armati e meglio piazzati, i marinai della \"Kure\" riuscirono a bloccare nella giungla le unit\u00e0 statunitensi e coprirono una riuscita ritirata a Kolombangara. All'inizio di agosto pure \u014cta e Sasaki erano riusciti a sfuggire al blocco navale statunitense e riattivare i rispettivi quartier generali a Vila, dove la guarnigione contava oltre uomini. Il viceammiraglio William Halsey, tuttavia, evit\u00f2 Kolombangara e sbarc\u00f2 le sue forze a Vella Lavella, quasi indifesa, e tagli\u00f2 fuori le truppe nipponiche. Fu cos\u00ec riattivato il \"Tokyo Express\" che, tra la fine di settembre e il 3 ottobre, trasse in salvo poco meno di effettivi dall'area di Vila, il cui aeroporto era ormai devastato; \u014cta segu\u00ec la sua 8\u00aa Forza combinata a Bougainville, dove peraltro fu concentrata la gran parte degli evacuati. Per gli ultimi mesi del 1943 ci sono poche informazioni dalle fonti: si sa per certo che rimase alla testa dei fanti di marina fino al 1\u00ba dicembre e, probabilmente, comandava parte delle truppe navali situate nella porzione meridionale di Bougainville e nelle isole Shortland ( effettivi). In ogni caso queste forze ubbidivano agli ordini del tenente generale Harukichi Hyakutake, che le mantenne nelle loro posizioni anche dopo l'avvenuto sbarco di marine a Capo Torokina (1\u00ba novembre), liquidato come un diversivo. A quella data, comunque, \u014cta fu informato di essere stato nominato comandante della 14\u00aa Forza da presidio ausiliaria, stanziata nella Nuova Irlanda; riusc\u00ec ad abbandonare Bougainville per Rabaul e, da l\u00ec, si spost\u00f2 a Kavieng dove aveva sede il quartier generale.\n1944-1945 e il suicidio.\nLa Nuova Irlanda, cos\u00ec come Rabaul, fu evitata e isolata dal sempre pi\u00f9 possente schieramento statunitense. Il 10 febbraio 1944 \u014cta lasci\u00f2 il comando e torn\u00f2 in Giappone, in attesa di incarico da parte dello stato maggiore; il 20 marzo fu nominato comandante in contemporanea del Corpo marinai e dell'Unit\u00e0 di guardia di Sasebo, mansioni che esercit\u00f2 per quasi un anno. Solo il 20 gennaio 1945 torn\u00f2 al fronte nella veste di responsabile della 4\u00aa Unit\u00e0 di scorta navale, che si trovava sull'isola di Okinawa, divenuta uno scudo per le altre isole metropolitane nipponiche. \u014cta ebbe pure il comando della Forza di presidio dell'area di Okinawa, che il 25 febbraio 1945 fu amalgamata alla precedente. Operativamente agli ordini del tenente generale Mitsuru Ushijima, comandante della 32\u00aa Armata, il contrammiraglio disponeva di /poco pi\u00f9 di effettivi; solo il 35% di costoro erano militari veri e propri: il resto erano civili della 4\u00aa Unit\u00e0, marinai rimasti a terra senza navi o personale dell'aeronautica. \u014cta concentr\u00f2 quasi tutte le sue forze nella penisola di Oroku, adiacente alla capitale Naha, e distacc\u00f2 solo un modesto numero di uomini nella base di Unten-ko, nella penisola di Motobu molto pi\u00f9 a nord. L\u00ec si trovavano numerosi battelli suicidi, sommergibili tascabili e qualche altra nave minore ma, dietro disposizioni di Ushijima, spost\u00f2 quasi tutti i piccoli scafi alle isole Kerama, a nord-ovest della penisola di Oroku, con lo scopo di impiegarli di sorpresa contro la flotta anfibia statunitense. In realt\u00e0 le isolette furono le prime a essere investite dall'esercito americano a fine marzo, che le impieg\u00f2 come base di rifornimento intermedia, per concentrarvi ospedali e artiglieria. Tutti i battelli esplosivi caddero intatti nelle mani statunitensi. Anche se non bene addestrati, i reparti di \u014cta disponevano di una batteria di mortai da 81\u00a0mm e di due battaglioni indipendenti con mitragliatrici Type 93 da 13,2\u00a0mm e cannoni automatici Type 96 da 25\u00a0mm, impiegabili contro bersagli aerei o terrestri. Gli ufficiali, inoltre, avevano recuperato quante pi\u00f9 mitragliatrici possibile dai velivoli nipponici distrutti sugli aeroporti di Okinawa e, pertanto, la guarnigione di Oroku poteva sviluppare un elevato volume di fuoco.\nLo sbarco statunitense, condotto con gran spiegamento di mezzi e uomini, avvenne il 1\u00ba aprile. Tra l'8 e il 26 del mese la 6\u00aa Divisione marine elimin\u00f2 progressivamente i giapponesi trincerati nella penisola di Mobotu: Unten-ko fu catturata il 10, ma parte della locale guarnigione navale ripieg\u00f2 nelle alture al centro della penisola e combatt\u00e9 fino all'ultimo uomo con i soldati dell'esercito. All'inizio di maggio il generale Ushijima opt\u00f2 per una controffensiva dal meridione dell'isola, dove era concentrata la 32\u00aa Armata, per cercare di disarticolare il fronte avversario; \u014cta fu chiamato a fornire quattro battaglioni per formare una riserva atta a sfruttare lo sfondamento (e che rimasero, poi, nei ranghi dell'armata). Prepar\u00f2 inoltre sbarchi notturni: uno sulla costa occidentale a Oyama, alle spalle della 1\u00aa Divisione marine, con 700 uomini del 26\u00ba Reggimento del genio, e un secondo a est, dietro la 7\u00aa Divisione con un'unit\u00e0 composita di circa 500 effettivi (23\u00ba Reggimento genio e 27\u00ba Gruppo d'assalto). Questi reparti avrebbero dovuto infiltrarsi e creare scompiglio nelle retrovie statunitensi, quindi riunirsi ai reggimenti dell'esercito al centro di Okinawa. L'attacco nipponico si svilupp\u00f2 tra il 3 e il 5 maggio e fall\u00ec sanguinosamente, pur infliggendo perdite pesanti alle divisioni statunitensi. Gli sbarchi laterali si risolsero in una carneficina: le variegate e vulnerabili flottiglie, localizzate da una pattuglia di LVT e rivelate da proietti illuminanti, furono bersagliate dall'artiglieria a terra o di alcuni cacciatorpediniere; gli sbarchi avvennero nei luoghi sbagliati e le truppe navali furono massacrate sulle spiagge dal 1\u00ba Reggimento marine e dai soldati della 7\u00aa Divisione, praticamente senza lasciare superstiti. Per il resto del mese la 10\u00aa Armata statunitense mantenne la pressione sulla linea difensiva di Shuri e riusc\u00ec a infrangerla il 29, occupando al contempo Naha; la penisola di Oroku venne cos\u00ec a trovarsi in prima linea e \u014cta ebbe ordine di resistere a oltranza, cos\u00ec da permettere l'ordinato ripiegamento delle altre forze ancora pi\u00f9 a sud. La battaglia sulla penisola contro la 6\u00aa Divisione marine inizi\u00f2 il 4 giugno con lo sbarco americano sul lato sud-occidentale di Oroku e un'operazione anfibia sulla costa settentrionale, dove il fiume Asa Gawa la separava da Naha; non appena si spinsero verso l'interno, per\u00f2, i marine cozzarono contro la guarnigione navale giapponese, che si appoggiava a un sistema di fortificazioni in grotte nelle alture calcaree: pur avendo subito numerose perdite a causa dello spaventoso bombardamento preliminare, \u014cta oppose una resistenza feroce e i combattimenti furono particolarmente violenti. Tuttavia egli sapeva che, isolato com'era e senza rifornimenti, non avrebbe potuto tenere le posizioni indefinitivamente. Gi\u00e0 il 6 giugno aveva inviato un messaggio agli alti comandi a Tokyo: descrisse la situazione generale della battaglia sull'isola e si premur\u00f2 di puntualizzare che \u00ab[...] da quando siamo entrati in contatto con il nemico[,] in completa armonia con l'Esercito, abbiamo compiuto ogni sforzo per sconfigger[lo] [...] Le truppe al mio comando hanno combattuto coraggiosamente secondo le migliori tradizioni della Marina giapponese\u00bb. Spieg\u00f2 anche che le oggettive difficolt\u00e0 e la carenza di armamento pesante avevano reso impossibile il suo compito, adducendole come scusante nei confronti dell'imperatore Hirohito, ed espresse il desiderio ai propri superiori di dare conforto e aiuto alle famiglie dei suoi uomini, destinati a morte certa. Nei giorni seguenti le forze superstiti della 4\u00aa Unit\u00e0 di scorta furono premute in una sacca attorno il quartier generale e il 12 giugno i marine abbatterono l'ultima linea di difesa organizzata. \u014cta inoltr\u00f2 una comunicazione finale a Ushijima:\nIl giorno successivo tre battaglioni di marine rastrellarono la penisola di Oroku e \u014cta si suicid\u00f2 nel suo posto di comando sotterraneo, imitato dagli ufficiali del proprio stato maggiore e da circa 200 feriti, poich\u00e9 le gallerie erano state adibite a improvvisato ospedale da campo. Lasci\u00f2 un breve componimento poetico, che recitava:\nEbbe, postuma, la promozione al grado di viceammiraglio.\nFamiglia.\n\u014cta si spos\u00f2 ed ebbe figli. Tra costoro, Taosa Ochiai segu\u00ec le orme paterne e prest\u00f2 servizio nella postbellica Kaij\u014d Jieitai, andando in pensione come contrammiraglio. Nel giugno 2012 partecip\u00f2 a una cerimonia commemorativa a Okinawa, nel corso della quale gli furono restituite le insegne del padre: erano state prese dai marine che avevano esplorato il quartier generale navale e messe in esposizione dall'ente Battle of Okinawa Historical Organization, a Camp Kinser (una delle basi stabilite dagli Stati Uniti sull'isola, dopo la resa del Giappone). Taosa cedette la bandiera al museo che gestisce le visite e la cura del complesso sotterraneo, dove \u00e8 in mostra. Nel 1932 nacque la quartogenita Akiko, la quale ebbe una discendenza: uno dei suoi nipoti \u00e8 australiano.\nOnorificenze.\nDati tratti da:"}
{"id": "6781205", "revid": "1305772", "url": "https://it.wikipedia.org/wiki?curid=6781205", "title": "Plainsong", "text": ""}
{"id": "6781216", "revid": "1851848", "url": "https://it.wikipedia.org/wiki?curid=6781216", "title": "Madison Hubbell", "text": "Biografia.\nHubbell ha debuttato a livello juniores in coppia con il fratello Keiffer. Insieme hanno disputato i campionati mondiali di categoria e vinto la Finale Grand Prix 2006-07; sono stati anche medaglia d'argento nella Finale Grand Prix 2008-09, arrivando dietro i connazionali Madison Chock e Greg Zuerlein.\nI due Hubbell hanno iniziato a gareggiare da senior nella stagione 2009-10, vincendo la medaglia di bronzo ai Campionati dei Quattro continenti di Jeonju 2010. Nel 2011, a causa dei problemi fisici del fratello Keiffer, la coppia \u00e8 costretta a separarsi. Madison si unisce quindi a Zachary Donohue, con il quale disputa i Mondiali di Nizza 2012 terminando decima.\nHubbell e Donohue vincono la medaglia d'oro ai Campionati dei Quattro continenti di Taipei 2014. Nel 2018 si laureano per la prima volta campioni nazionali statunitensi e prendono poi parte alle Olimpiadi di Pyeongchang 2018 dove, totalizzando 187.69 punti, giungono quarti dietro i connazionali Maia e Alex Shibutani (medaglia di bronzo con 192.59 punti). Ai Mondiali di Milano 2018, con 196.64 punti totali, si piazzano secondi dietro Gabriella Papadakis e Guillaume Cizeron (207.20 punti), superando la coppia formata da Kaitlyn Weaver e Andrew Poje relegata al terzo posto (192.35 punti). \nDurante la stagione 2018-19 si aggiudicano la finale del Grand Prix, il loro secondo titolo statunitense e la medaglia di bronzo ai Mondiali di Saitama 2019."}
{"id": "6781231", "revid": "124123", "url": "https://it.wikipedia.org/wiki?curid=6781231", "title": "Alessandro Rivolta", "text": "Carriera.\nNato ad Oleggio, in provincia di Novara, nel 1962, a 30 anni ha partecipato alle Olimpiadi di nel tiro con l'arco, arrivando 22\u00ba nella gara individuale e 14\u00b0 in quella a squadre insieme ad Ilario Di Bu\u00f2 ed Andrea Parenti. \u00c8 stato per 27 volte campione italiano ed \u00e8 tornato alle gare nel 2013, dopo circa 6 anni di assenza. "}
{"id": "6781235", "revid": "729019", "url": "https://it.wikipedia.org/wiki?curid=6781235", "title": "Filippo Ferrero della Marmora", "text": "Biografia.\nNacque il 22 aprile 1719, terzogenito di Francesco Celestino Marchese della Marmora e Maddalena Gonteri di Cavagli\u00e0. Frequent\u00f2 insieme al fratello Ignazio, il collegio di Chamb\u00e9ry e poi entr\u00f2 nella Reale Accademia di Torino iniziando la carriera militare. Nel 1734 divenne cornetta nel reggimento dei Dragoni del Genevese, e nel 1736 fu nominato luogotenente dei Dragoni della Regina dove rimase fino a quando non si ritir\u00f2 a vita privata. Combatte nelle guerre di successione polacca e austriaca, distinguendosi nelle battaglie di Camposanto (1743), della Madonna dell'Olmo (1744) e dell\u2019Assietta (1747).\nDopo la fine della guerra di successione austriaca, fu mandato a Parigi al seguito del marchese di San Germano, rimanendo tre anni nella capitale francese, e compiendo missioni diplomatiche nei Paesi Bassi, nelle Fiandre e in Inghilterra. Nel 1760 fu nominato ministro all\u2019Aia, nei Paesi Bassi, nel 1763 \u00e8 inviato straordinario della corte di Torino in Inghilterra, e due anni dopo divenne ambasciatore a Parigi. Ministro di stato nel 1771, grazie alla sua influenza e alle sue entrature, svolse un importante ruolo nella costruzione dell\u2019alleanza matrimoniale tra il Regno di Sardegna e quello di Francia. Grazie al suo interesse tre figlie del Re Vittorio Amedeo III di Savoia sposarono rispettivamente con il conte di Provenza, nipote di Luigi XV, con il conte di Artois, futuro e con il principe Antonio Clemente Teodoro di Sassonia, mentre Clotilde di Francia and\u00f2 in sposa al principe ereditario di Piemonte.\nNel 1773 fu richiamato in Patria, e nominato Vicer\u00e9 e Capitano generale del Regno di Sardegna, ricoprendo questo incarico fino al 1777, quando ritorn\u00f2 a Torino e fu nominato Gran Mastro della Casa Reale. Durante il suo incarico sull\u2019isola soppresse l\u2019ordine dei gesuiti e rinforz\u00f2 le milizie destinate a combattere il contrabbando, accuitosi con la siccit\u00e0 e la carestia degli anni 1776-1777. \nNel 1782 il re di Sardegna, il re di Francia e il cantone di Berna gli affidarono il comando delle compagnie destinate a sedare la rivolta della citt\u00e0 di Ginevra, dove infuriava un conflitto tra diverse fazioni politiche. Per il successo in questa impresa nel 1783 fu nominato Gran Conservatore della religione dell\u2019Ordine Militare dei Santi Maurizio e Lazzaro.\nAppassionato di letteratura e di arte, collezionista di antiquariato e libri di autori classici e contemporanei che conservava in una grande biblioteca, amico di Vittorio Alfieri che gli subaffitt\u00f2 la sua casa di Torino, si spense il 12 gennaio 1789. Sepolto per suo espresso desiderio nella cappella dei Cavalieri dell\u2019Ordine della Santissima Annunziata all\u2019eremo di Torino, nel corso del 1830 i suoi resti mortali, traslati qualche tempo nella tomba di famiglia a San Lazzaro di Torino, furono inumati a Biella su iniziativa del pronipote Edoardo Ferrero della Marmora e sepolti nella chiesa di San Sebastiano, scelta come mausoleo della famiglia. Nel 1900 a Palazzo La Marmora venne ritrovata l\u2019antica lapide della tomba del conte Filippo e la pietra fu murata nel portico della corte."}
{"id": "6781241", "revid": "599013", "url": "https://it.wikipedia.org/wiki?curid=6781241", "title": "Romane Bruneau", "text": ""}
{"id": "6781242", "revid": "1573940", "url": "https://it.wikipedia.org/wiki?curid=6781242", "title": "Raphini", "text": "Raphini \u00e8 una trib\u00f9 della famiglia Columbidae, sottofamiglia Raphinae.\nTassonomia.\nComprende i seguenti generi e specie:\nFilogenesi.\nI rapporti filogenetici tra i generi della trib\u00f9 sono illustrati dal seguente cladogramma:"}
{"id": "6781245", "revid": "1564499", "url": "https://it.wikipedia.org/wiki?curid=6781245", "title": "Stazione ferroviaria di Savignano-Greci", "text": ""}
{"id": "6781246", "revid": "1456895", "url": "https://it.wikipedia.org/wiki?curid=6781246", "title": "Alfredo Massazza", "text": "Nato a Stradella nel 1923, prima di approdare allo sport del tiro con l\u2019arco pratic\u00f2 diversi sport, come il judo, il rugby e la vela\nCarriera.\nNato a Stradella, in provincia di Pavia, nel 1923, a 49 anni partecip\u00f2 alle Olimpiadi di nel tiro con l'arco, nella gara individuale, istituita per la prima volta, dove arriv\u00f2 31\u00b0 con 2340 punti, migliore dei tre italiani. Mor\u00ec nel marzo 2004, a 81 anni. A lui \u00e8 intitolato il trofeo Ardivestra, che si tiene a Montesegale, altro comune della provincia pavese."}
{"id": "6781280", "revid": "287204", "url": "https://it.wikipedia.org/wiki?curid=6781280", "title": "Li Chevalier", "text": "I suoi lavori sono al crocevia tra l'Europa e l'Asia. Li Chevalier \u00e8 membro della fondazione Taylor e della Soci\u00e9t\u00e9 des Auteurs dans les Arts Graphiques et Plastiques (ADAGP). \nDal 2010 il Museo di arte contemporanea di Roma (MACRO Roma), il Museo nazionale di belle arti della Cina, il Today Art Museum di Pechino e il Museo di Belle Arti di Shanghai hanno ospitato alcune sue esposizioni monografiche. Le sue opere fanno ormai parte della collezione permanente del Museo nazionale delle belle arti della Cina e dell'Opera nazionale della Cina. Dal 2011, due delle maggiori opere dell'artista sono affisse all'interno dell'ambasciata di Francia in Cina, a fianco delle tele di Zao Wuoki et Chu Teh Chun. Nel 2014, La SNBA, soci\u00e9t\u00e9 nationale de Beaux Arts (Societ\u00e0 nazionale delle Belle Arti in Francia), ha attribuito a Li Chevalier la medaglia d'oro e l'ADAGP il Gran Premio di scultura.\nLi Chevalier \u00e8 nota soprattutto per la sua pittura sperimentale nata dalla fusione tra i mezzi occidentali e gli elementi dell'arte tradizionale cinese. \u00c8 anche tra gli artisti che si servono di diversi tipi di media per le sue installazioni e la sua concezione di scenografia.\nBiografia.\nLi Chevalier si stabilisce in Francia negli anni '80. Dopo gli studi superiori all'Istituto di studi politici di Parigi (1986-1990), comincia la specializzazione in filosofia politica all'Universit\u00e0 la Sorbona di Parigi, ottenendo nel 1990 un diploma di specializzazione in filosofia politica sotto la guida di Louis Sala-Molins e di Robert Misrahi. Questa deviazione attraverso lo studio della politica e della filosofia \u00e8 quasi inevitabile, visto l'impatto drammatico della rivoluzione culturale sull'artista e su tutta la sua generazione.\nLi Chevalier riceve la sua formazione artistica negli anni '90, soprattutto grazie a diversi periodi di studio trascorsi in Italia, anche presso l'Istituto per l'Arte e il Restauro di Firenze. In Francia partecipa a diverse masterclass dei pittori francesi Thibaut de Reimpr\u00e9 e Pierre-Henry. Nel 2003, viene ammessa alla Societ\u00e0 nazionale di belle arti (SNBA) francesi. Li Chevalier \u00e8 tra gli artisti che rappresentano la SNBA in uno dei maggiori eventi d'arte in Francia \"Art en Capital\", esposizione annuale del Grand Palais di Parigi.\nNel 2003, Li Chevalier parte per Londra per perfezionarsi all'Atelier Dali del Central Saint Martin College of Art and Design, e, nel 2007, ottiene il diploma di specializzazione in Belle Arti sotto la guida di Stephen Williams. Lo stesso anno vince il concorso per partecipare all'esposizione estiva della Royal Academy of Arts di Londra e si classifica tra i finalisti del Celeste Art Prize, concorso indetto dall'Universit\u00e0 Goldsmith di Londra. \u00c8 Micheal Bichard, reclutatore dell'Universit\u00e0 delle Arti di Londra, a scoprire i lavori di Li Chevalier e a diventare uno dei primi collezionisti londinesi.\nNel 2008, Li Chevalier torna in Cina. Il celebre teorico di arte cinese Peng feng, vice direttore del Centro di ricerca estetica dell'universit\u00e0 di Pechino e direttore del padiglione cinese alla 54\u00aa edizione della Biennale di Venezia sollecita l'integrazione dell'artista nella delegazione cinese per la Biennale, ma invano, a causa della cittadinanza francese di quest'ultima.\nEsposizioni principali.\nEsposizioni monografiche.\nL'ultima esposizione monografica dell'artista si \u00e8 tenuta al Museo di Arte Contemporanea di Roma nel 2017.\nNel dicembre 2004, la Virginia Commonwealth University School of the Arts consacra a Li Chevalier l'esposizione monografica \"Silence voile (Silenzio velato)\", dandole cos\u00ec l'occasione di presentare per la prima volta la sua collezione di dipinti sperimentali a inchiostro, diventati oggi tratto caratteristico dell'artista. Un'altra esposizione monografica dell'artista si \u00e8 tenuta alla Byam Shaw school of art del Central Saint Martins College of Art di Londra nel 2006.\nA partire dal 2010, sono state presentate tre esposizioni retrospettive di Li Chevalier presso il Museo dell'arte nazionale della Cina a Pechino (dicembre 2010), il Today Art Museum di Pechino (maggio 2010) e il Museo delle belle arti della Cina (Mei Shu Guan) di Shanghai (settembre 2011). Dal 2010, le sue opere fanno parte della collezione permanente del Museo nazionale di belle arti della Cina.\nNel 2014, con il patrocinio del sindaco di Bordeaux Alain Jupp\u00e9 e del comitato del Ministero degli Affari Esteri per i festeggiamenti del cinquantesimo anniversario dei rapporti diplomatici tra la Francia e la Cina, la BETASOM (Bordeaux Sommergibile) ha presentato \"L'Art du Croisement\", una monografia di Li Chevalier. Le opere dell'artista sono quindi entrate a far parte della collezione permanente dell'Istituto culturale Bernard Magrez.\nEsposizioni collettive.\nNel 2007, Li Chevalier vince il concorso che le permette di esporre alla Royal Academy of Arts di Londra. Le sue opere sono apparse anche in diverse fiere internazionali d'arte come la Fiera internazionale d'arte di Londra (2007), la Fiera internazionale d'arte di Glasgow (2008), la Fiera internazionale d'arte del Nord (2008), la Fiera internazionale d'arte di Shanghai (2008), la Fiera internazionale di Pechino (2011) e la Galleria Nazionale Al Bida di Doha in Quatar (2003). Nel 2007 e nel 2011, fa parte degli artisti che rappresentano la SNBA nell'ambito dell'esposizione \"Art en Capital\" al Grand Palais di Parigi.\nAltre esposizioni degne di nota sono l'Esposizione internazionale della scultura e l'installazione \"Open\" a Venezia, l'esposizione \"Art pour la Paix (Arte per la pace)\" presso la sede dell'Unesco a Parigi e alcune esposizioni al Museo d'arte di Wuahn in Cina (2010), al Museo Gin Zhi Gan di Pechino (2010), al Museo d'arte di Huantie (2009), al Museo d'arte di Shangshang di Pechino (2010), alla Galleria d'arte della Columbia University (USA), al Centro culturale coreano di Pechino (2010), alla New Age Gallery, Distretto artistico 798 di Pechino, Galleria Astley (Uttersberg, Svezia) e al Accademia di belle arti di San Pietroburgo (2015).\nA Parigi, il Salone della SNBA ha dedicato uno spazio speciale all'interno del Carrousel du Louvre all'installazione \"Les st\u00e8les de lumi\u00e8re, hommage \u00e0 Victor Segalen (Stele di luce, omaggio a Victor Segalen)\" di Li Chevalier.\nNell'ottobre del 2015, espone le sue opere nella mostra Vide et Plein, organizzata dallo Studio Maison bleu. G\u00e9rard Xuriguera, critico della mostra, parla delle opere di Li Chevalier dicendo che \"c'\u00e8 una sorta di melanconia, una distanza ingannevole, ma soprattutto una vera maestria. Le immagini gravi e segrete si iscrivono nell'evocazione della natura, una natura quintessenziale che per\u00f2 non appartiene al suo autore. Li Chevalier non ha ceduto alla tentazione di creare un ponte tra l'oriente e l'occidente, ma ha creato un nuovo mondo, il suo.\"\nStile artistico.\n\"Encre et Entre\".\nIn un clima di intensa globalizzazione culturale, la scena artistica cinese \u00e8 in declino verso due tendenze diametralmente opposte: una tiene una linea di difesa identitaria pi\u00f9 dura, mentre l'altra si dirige verso un linguaggio artistico che proviene dall'occidente, come la pop art americana e il realismo o surrealismo di stampo europeo. Grazie ai trent'anni passati tra l'Asia e l'Europa, Li Chevalier si unisce a una terza corrente. Avendo ricevuto una formazione basata su due poli occidentali (in Italia, dove persiste il classicismo e al Central Saint Martin di Londra, noto per soprattutto per l'avanguardismo), Li Chevalier si avventura su un terreno ibrido, dove i linguaggi si incontrano.\nIl sinologo francese, Fran\u00e7ois Jullien, le dedica un articolo per parlare pi\u00f9 approfonditamente dell'artista. \"L'inchiostro \u00e8 un linguaggio artistico appartenente all'oriente millenario a cui si unisce un viaggio di andata e ritorno tra due rive, Oriente e Occidente, un dialogo temporale che lega passato e presente. Li Chevalier sfrutta la fluidit\u00e0 dell'inchiostro - rispetto alla \"pastosit\u00e0\" della pittura a olio - e l'ambiguit\u00e0 delle forme di un linguaggio semi-astratto. Cerca di rinforzare il lirismo dell'inchiostro cinese attraverso un'evoluzione del supporto e un'aggiunta di materiale: lavora su tela, aggiungendo pigmenti, scaglie di minerali, sabbia, carta e utilizzando persino segni calligrafici. Li Chevalier ha anche sperimentato con diversi formati, dal minuscolo al monumentale, dal rettangolare al quadrato. Infine, il suo modo di approcciare la scenografia consente ai suoi quadri di evadere dallo spazio dell'esposizione, confinante per una vera installazione\".\nSul piano simbolico, secondo Li Chevalier, discepola della scuola della pittura cinese tradizionale, i paesaggi sono un pretesto per esprimere il suo \"stupore filosofico\". Senza mostrare devozione verso una religione in particolare, l'artista dipinge le Torii, porte all'ingresso dei templi che distinguono il mondo materiale da quello della meditazione: una panchina solitaria addossata al vuoto o persa su un'isola in mezzo all'oceano, una croce incurvata dal vento. I titoli delle opere sottolineano questo simbolismo: \"Vide de l'autre (Il vuoto dell'altro); Solitude qui habite l'homme (La solitudine che abita l'uomo); Au-del\u00e0 de l'horizon (Oltre l'orizzonte) e Symphonie du destin (Sinfonia del destino)\". Quest'ultima troneggia dal 2011 nella sala dei ricevimenti dell'ambasciata francese in Cina, in cui viene rappresentato un paesaggio elusivo con delle sagome quasi risucchiate dall'orizzonte, la linea con l'aldil\u00e0. La presenza di forme derivanti dai menhir bretoni o corsi affascina proprio come era stato affascinato Victor Segalen alla vista degli steli, pietre scolpite che costellano la Terra, ergendosi sull'orizzonte come punti riferimento e trasmettendo il flusso del tempo.\n\"Bellezza e ideale umanistico\".\nL'infanzia di Li Chevalier \u00e8 toccata dalla follia umana della rivoluzione culturale dove l'assalto nei confronti della bellezza va oltre l'arte e inonda ogni angolo della sfera privata cinese. Nel 1990, Li Chevalier redige la sua tesi di dottorato in filosofia politica su \"L'homme \u00e9cran - l'incontournable morale politique\" all'istituto di studi filosofici della Sorbona. Nel 2007, consegna la sua tesi di dottorato in Belle Arti su \"L'art et la beaut\u00e9\" al Central Saint Martin College of Art and Design di Londra, istituzione nota per il suo avanguardismo, dove la trasgressione estetica \u00e8 la corrente dominante. \"A la recherche de la beaut\u00e9 perdue (Alla ricerca della bellezza perduta)\" \u00e8 il titolo di una delle due tele che Li Chevalier presenta alla fine dei suoi studi. Durante alcune delle sue conferenze tenutesi all'Istituto culturale Bernard Magrez a marzo 2015, all'Istituto di studi politici di Parigi e Istituto di studi politici di Le Havre a marzo 2016, Li Chevalier si mostra fermamente convinta che i sentimenti pi\u00f9 forti nascano dal prisma dell'emozione estetica delle opere. Inoltre, l'emozione estetica non si realizza senza un profondo attaccamento alla vita.\nL'artista racconta instancabilmente il paesaggio di \"Cing m\u00e9ditations\" di Fran\u00e7ois Cheng che, secondo la sua opinione, \u00e8 la sintesi della bellezza e dell'ideale umanista che la ispirano e il cui rifiuto dell'ambiente circostante l'ha segnata profondamente.\n\"Possiamo immaginare un universo assolutamente verosimile, che non contenga minimamente il concetto di bellezza. Si tratter\u00e0 di ordini imposti da robot e non dalla vita. Infatti, i campi di concentramento nel XX secolo ce ne hanno dato un'immagine orribile.\"\nNel 2014, Li Chevalier si unisce al critico d'arte cinese Peng Feng, a Pan Gaong Kai, direttore dell'Accademia centrale di belle arti della Cina, a Luc Ferry, filosofo francese, per una conferenza-dialogo in Cina sulla \"Naissance de l'esth\u00e9tique moderne et la question du crit\u00e8re du beau\".\nInstallazioni scenografiche.\nLe mostre e le installazioni di Li Chevalier si contraddistinguono grazie al loro concetto scenografico e alla composizione spaziale specifica che incorpora una dimensione teatrale. Viene data particolare importanza all'uso della luce, dell'ambiente e del suono, ma anche alla partecipazione dei visitatori all'evento. Tutto ci\u00f2 contribuisce a un'esperienza sensoriale che unisce gli spettatori alle opere.\n\"Cantabile per archi\".\n\"Cantabile per archi\" \u00e8 un'installazione monumentale formata da una \"foresta\" di strumenti a corda. I violini, le viole e i violoncelli, \"made in China\" e allo stato grezzo, sono stati decorati con pennellate d'inchiostro e segni calligrafici. L'installazione \u00e8 stata concepita in seguito a un'opera sinfonica del compositore lettone P\u0113teris Vasks, \"Cantabile per archi\", che evoca a Li Chevalier la visione di una \"foresta di archi\" nella natura, con strazianti urla di disperazione, vettori di una tragica dicotomia tra l'ideale umanista del compositore e la realt\u00e0 devastante dei drammi storici che hanno colpito il suo popolo. Li Chevalier crea una risonanza, delle ombre nate dalle tribolazioni subite dai due Paesi, cos\u00ec lontani, ma uniti da un destino stranamente simile. Una sorta di legame tra due sentimenti, tra due forme d'arte.\nQuesta installazione \u00e8 stata creata il 3 luglio 2013 per il \"Croisement (Incrocio)\", all'Opera nazionale della Cina, luogo simbolico, opera dell'architetto francese Paul Andreu. Questo \u00e8 stato un preludio del primo concerto in Cina di Philippe Jordan, direttore dell'Op\u00e9ra national de Paris. Li Chevalier si appropria dell'Opera di Pechino con la sua foresta formata da centinaia di strumenti a corda, violini, viole, violoncelli, in tutte le forme, allo stato grezzo o rifiniti, decorati con inchiostro o con segni di calligrafia, collegando, cos\u00ec, arte e musica, grazie alla sua \"Symphonie visuelle (Sinfonia visiva)\". Fr\u00e9deric Laroque, eccellente solista dell'Op\u00e9ra de Paris, improvvisa in mezzo all'installazione prima di eseguire un concerto per violino, accompagnato dall'Orchestra sinfonica nazionale della Cina, diretta da Philippe Jordan.\nQuesta installazione \u00e8 stata presentata anche in occasione delle celebrazioni per il cinquantesimo anniversario delle relazioni tra Francia e Cina alla BETASOM (Bordeaux Sommergibile), accompagnata da un concerto del Quartetto d'archi dell'Op\u00e9ra de Paris. \u00c8 stata anche ricreata nel 2017, al Museo di Arte Contemporanea di Roma (MACRO) sotto forma di installazione multimediale con l'aggiunta di una sincronia di suoni e luci, accompagnate da una proiezione video.\n\"Tra musica e arte visiva\".\nL'educazione artistica ha avuto un ruolo importante durante l'infanzia di Li Chevalier. Ci\u00f2 l'ha portata a impegnarsi nel campo musicale. A 15 anni, \u00e8 stata scelta dalla compagnia dell'Opera dell'esercito della Cina per ricevere una formazione canora. La musica rimane la sua passione che affianca la sua professione di scultrice. \u00c8 stata soprano nel coro dell'Orchestre de Paris sotto la direzione di Arthur Oldham e Semyon Bychkov e si \u00e8 esibita in diversi concerti diretti dal francese Hugues Reiner.\nHa collaborato con i musicisti dell'Op\u00e9ra de Paris dal 1991, mettendo in scena due concerti con Fr\u00e9deric Laroque, eccellente solista di violino, e con l'Orchestra Sinfonica della Radio Televisione Cinese (oggi l'Orchestra Filarmonica della Cina). Una performance del Quartetto d'archi dell'Op\u00e9ra de Paris ha accompagnato la mostra intitolata \"Peindre la musique (Dipingere la musica)\", dedicata esclusivamente a Li Chevalier nel dicembre 2004, patrocinata dalla Fondazione del Quatar. Nel 2010, viene organizzata dall'Alliance Fran\u00e7aise di Pechino la mostra \"Symphonie Visuelle (Sinfonia visiva)\" che rende omaggio al compositore lettone Peteris Vasks. Il Quartetto dell'Op\u00e9ra de Paris si \u00e8 esibito durante l'inaugurazione della mostra L'art du croisement di Li Chevalier a luglio 2014 alla BETASOM (Bordeaux Sommergibile).\nLa musica \u00e8 uno dei temi ricorrenti delle sue opere. Il quadro \"J'Entends l'Eau R\u00eaver (Sento l'acqua sognare)\" esposta alla Royal Academy of Arts di Londra nel 2007, \u00e8 un omaggio al compositore giapponese Takemitsu, mentre il quadro \"Symphony of Destiny\" (collezione dell'Ambasciata di Francia in Cina) \u00e8 un omaggio a Beethoven. Tra le altre opere musicali che hanno ispirato Li Chevalier si possono trovare: \"La sagra della primavera\" di Igor' Stravinskij (collezione privata negli Stati Uniti), la \"Notte trasfigurata\" di Arnold Sch\u00f6nberg (titolo originale Verkl\u00e4rte Nacht) e \"Le invenzioni a due voci\" di Bach. La sua installazione esposta al museo di belle arti di Shanghai nel 2011 si ispirata fortemente al concerto per violino \"Black, white and in between\" del compositore fiammingo Dirk Bross\u00e9.\n\"St\u00e8le de Lumi\u00e8re\".\nPer l'occasione del centesimo anniversario della pubblicazione di \"St\u00e8les\" di Victor Segalen, l'Istituto francese di Pechino ha presentato alla Biblioteca nazionale della Cina \"Les St\u00e8les de Lumi\u00e8re (Le stele di luce)\" di Li Chevalier. Questa installazione \u00e8 composta da ottantuno stele sotto forma di cabine luminose coperte da litografie di stele incise con segni calligrafici di secoli differenti. Le stele sono conservate al Museo della Foresta di Stele di Xi'An. Il numero ottantuno era stato scelto da Segalen per la prima stampa del suo libro, corrisponde al numero di lastre dell'ultimo cerchio della terza terrazza dell'altare del Tempio del Cielo di Pechino. Incollate su un supporto metallico e illuminate dall'interno, le stele di poemi, come le stele di pietra all'entrata dei tempi o quelli che si ergono sperduti nel paesaggio della Cina, con il loro elogio a un grande uomo o alla memoria di un poeta, mettono in luce l'impronta di un passaggio, l'ombra di un'anima scomparsa.\nPer l'artista, queste stele che rappresentano una traccia, una civilt\u00e0, un'arte, sono testimoni di non tanto della temporaneit\u00e0 della vita, quanto del profondo desiderio dell'umanit\u00e0 di raggiungere l'eternit\u00e0. \u00c8 un tema familiare nei lavori pittorici dell'artista, grazie all'uso frequente dei collage e delle litografie di stele cinesi e di ombre che evocano agli innamorati delle terre celtiche i menhir bretoni."}
{"id": "6781281", "revid": "1305772", "url": "https://it.wikipedia.org/wiki?curid=6781281", "title": "Elvira Apperti Orsini", "text": "Biografia.\nAppartenente alla famiglia dei baroni Apperti, ricchi possidenti francesi (in origine il cognome era Appert), studi\u00f2 nell'esclusivo collegio di Capua. Spos\u00f2 nel 1910 il professor Francesco Orsini (1881-1924), letterato e giornalista, da cui ebbe 5 figli.\n\u00c8 nipote del pittore Domenico Morelli (Napoli, 1826-1901).\nCome giornalista collabor\u00f2 con numerosi giornali e riviste letterarie dell'epoca tra cui \"Il Giorno\" politico letterario de \"Il Mattino\" di Napoli e \"Popsis\" (rivista artistica letteraria Roma).\nProduzione letteraria.\nNotevole la sua produzione letteraria di chiara impostazione verista.\nI suoi racconti sono stati recentemente recuperati nelle scuole americane quale testimonianza della produzione letteraria italiana.\n\"Ha cantato e descritto la ridente e natia Campania e in linee scultoree ha fissato la vita combattuta degli abitanti e le possenti lotte economiche e sociali. Nei libri della Nostra vedi profusa una forte dose di filosofia: la sua tavolozza \u00e8 ricca di tutte quelle qualit\u00e0 di intuizione, di espressione e di meditazione che compongono l'ingegno eletto di colui o colei che sa creare.\".\n\"Questa valorosa scrittrice \u00e8, insieme con Grazia Deledda, una delle pi\u00f9 forti descrittrici di vita regionale, che ha in s\u00e9 tanto fascino e caratteristiche cos\u00ec spiccate e diverse\"."}
